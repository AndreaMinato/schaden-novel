---
weight: 4810
title: Capitolo 481
pubDate: 2025-03-17T08:49:02.553Z
tags:
    - overgeared
---


“Che il dio del mare possa proteggerti.”


Maxong salutò Grid e i membri di Overgeared con quell’augurio, mentre lasciavano il palazzo. I principi e centinaia di soldati lo seguirono. Il loro re era stato in pericolo e loro sentivano il dovere di proteggerlo. Grid era esterrefatto. Chi era Maxong? Una persona che si era girata dall’altra parte mentre il regno veniva invaso e la gente moriva. Non aveva alcuna qualifica per essere re. Meritava biasimo. Eppure, i principi e i soldati rimasero fedeli a lui fino alla fine.


‘Ha chiuso gli occhi davanti alla sofferenza della sua gente, ma è il re. Gli mostrano lealtà assoluta solo perché è il re?’


Grid pensò che fosse ridicolo. Il Clan dell’Acqua era passivo e sciocco. Si rese conto della ragione per cui Siren non si era sviluppata.


“Ma è un bene per un governante.” Gli sussurrò Lauel. Era come la voce del diavolo. “Più le persone sono leali e stupide, più questo va a beneficio del re. È davvero una fortuna aver ottenuto Siren.”


“…”


Era troppo calcolatore. Alcuni avrebbero potuto rimproverare Lauel. Ma non Grid. Grid non era un santo, era una persona comune. Come la maggior parte delle persone, era avido. Tuttavia, c’era un piccolo bagliore di astuzia in lui.


“Ma non è anche vero che più le persone sono sveglie, più il regno si rafforza? Alla lunga, un regno ricco riempirà lo stomaco di un re molto di più.”


Naturalmente, sarebbe stato molto difficile e stancante governare persone intelligenti. Tuttavia, era naturale. Dopotutto, la politica era davvero così facile?


“Ahah!” Lauel cominciò a ridere. Non era una risata di derisione. “Corretto. In effetti, la penso come te.”


Lauel apprezzava Grid sempre di più. Non era uno sciocco che si sarebbe lasciato accecare dall’avidità, e c’era una profondità senza fine in lui che non era stata ancora del tutto rivelata.


‘Sembrano passati solo pochi giorni da quando aveva la testa come il suo fondoschiena…’


Sembrava che un bel giorno Grid fosse diventato un adulto. La sua crescita era stata veloce e stupefacente.


‘Sì, dimentichiamoci completamente di Kraugel.’


La Gilda Overgeared poteva essere la migliore anche senza Kraugel. Lauel era impegnato ad ammirare Grid, pieno di emozioni gioiose.


“Mio Signore.” Piaro si avvicinò e si inchinò a Grid. “Il mio corpo potrà anche essere molto lontano dal Mio Signore, ma non dimenticate che il mio cuore è sempre con voi. Vi prego, chiamatemi non appena avrete bisogno di me. Correrò subito da voi, non importa quando o dove io sia.”


“Capito. Per favore, prenditi cura di Siren.”


“Sì, e questo…”


Piaro tirò fuori qualcosa e la porse a Grid. Era una calzamaglia nera. Pantaloni simili a calze che andavano dalla vita alla caviglia. In Satisfy, era un tipo di equipaggiamento indossato solitamente da assassini, specialisti di arti marziali e arcieri.


“Questo?”


“Era parte del bottino che ho raccolto dopo aver ucciso White.”


“White…!”


Per prendere in prestito una frase di Lauel, lei era a livello del sole. Aveva sentito dire che era allo stesso livello di Kraugel, era davvero molto forte. Se Piaro non avesse usato in fretta un’abilità per ucciderla, gli avrebbe causato danni a lungo termine. Quanto era speciale l’oggetto che aveva lasciato?


<i>Dugun dugun!</i>


Grid era pieno di aspettative mentre controllava le informazioni dell’oggetto.


‘Valutazione del Fabbro Leggendario.’


<i>Ttiring-</i>






[Il fabbro diventato leggenda può valutare gli oggetti con eccellente occhio critico. Se nell’oggetto bersaglio esiste una funzione nascosta, verrà individuata.]


[Non sei in grado di comprendere a pieno le funzioni.]


[Pantaloni di Kruger]


Classificazione: Leggendaria (Set)


Tenuta: Infinita   Difesa: 430


*Riduce i danni ricevuti del 40%.


*L’Agilità aumenterà del 10%.


*L’abilità di salto aumenterà del 40%.


*Tutte le abilità pertinenti alla parte inferiore del corpo aumenteranno del 20%.


*Effetto del Set: ???


Un capolavoro realizzato dal sarto leggendario Kruger. Vanta un’elasticità infinita e non si strapperà mai.


Condizioni d’Uso: Nessuna.


Peso: 350






“Heok.”


Le opzioni erano pazzesche. Grid trattenne il respiro, per quanto era sbalordito.


‘Riduzione del 40% dei danni e aumento del 10% in Agilità?’


Generalmente, le opzioni di riduzione dei danni erano divise in ‘taglio’, ‘penetrazione’, ‘attacchi magici’, ‘danno fisico’, ecc. Ma quella calzamaglia aveva semplicemente l’opzione di ridurre i ‘danni’ del 40%. Ciò significava che, indipendentemente dal tipo di attacco, tutti i danni sarebbero stati ridotti. Era un oggetto straordinario, dato che le opzioni miglioravano le prestazioni in percentuale, piuttosto che in numeri fissi.


‘Ha persino tenuta infinita…’


La Valutazione del Fabbro Leggendario non riuscì a comprenderne il materiale. In base a quella circostanza e al fatto che il nome del creatore dell’oggetto era Kruger…


‘È altamente probabile che sia un tessuto creato dallo stesso sarto leggendario Kruger.’


Dev’essere simile al pavranio.


‘È pazzesco.’


Tuttavia, non andava bene per Grid. La difesa era molto bassa, se paragonata a quella di un’armatura pesante. Grid aveva uno stile di combattimento che dava enfasi alla sua abilità di tanker, dunque la difesa era importante.


‘In questo modo, i limiti verrebbero rivelati.’


Avrebbe indossato quella calzamaglia, se avesse avuto le abilità di controllo di Kruger. Grid fece un sorriso amaro, pensando a Jishuka, Faker e Regas.


‘A chi dei tre dovrei venderla?’


Avrebbe potuto metterla all’asta, ma abbandonò subito l’idea. Era chiaro che tutti e tre avrebbero desiderato i pantaloni di Kruger. Dover competere sul prezzo li avrebbe messi in imbarazzo.


‘Non voglio che il loro rapporto si incrini.’


Era improbabile, considerando l’amicizia che c’era tra quei tre, ma Grid doveva tener conto anche dell’ipotesi peggiore. 


‘Allora devo scegliere uno dei tre e vendergliela personalmente…’


Avrebbe dovuto decidere in base alla sua preferenza? Forse lei aveva un debole per lui. La miglior bellezza al mondo che poteva fargli pensare una cosa del genere, Jishuka. Il silenzioso Faker, che però proteggeva sempre i suoi compagni. L’amico di buon cuore che aveva concesso a Grid illimitata fiducia fin dal primo giorno in cui si erano incontrati, Regas.


“Merda.”


Erano tutti e tre brave persone. Era impossibile decidere in base ad un ordine di preferenza.


‘…Innanzitutto, questo non è il comportamento giusto per un leader.’


Era più giusto dare priorità all’efficienza, piuttosto che ai sentimenti personali. Ci pensò su di nuovo.


‘Per prima cosa, lasciamo stare Jishuka.’


Era forse perché in quel modo non sarebbe stata più esposta? Naturalmente, quella era una delle ragioni. Tuttavia, era dovuto più al fatto che Jishuka non poteva godere di una delle opzioni della calzamaglia. Tutte le abilità pertinenti alla parte inferiore del corpo sarebbero aumentate del 20%. Jishuka era un’arciera e aveva un’unica abilità relativa alla parte inferiore del corpo, un calcio che aveva una funzione di scatto. Dall’altro lato, Regas e Faker avevano numerose abilità che coinvolgevano le gambe.


‘Allora tra i due…’


Grid ci rimuginò sopra prima di decidere.


‘Faker va bene.’


Asura Regas aveva un misuratore speciale chiamato Spirito Combattivo. Era una risorsa necessaria che aumentava in proporzione alla quantità di danno ricevuta dal nemico.


‘Se la sua difesa è troppo alta, la barra si riempirà molto più lentamente.’


Dall’altro lato, l’assassino Faker aveva molte abilità legate alla parte inferiore del corpo e nessun misuratore speciale. Lottava assumendo di non essere colpito. Donargli una calzamaglia con una difesa elevata sarebbe stato di grande aiuto.


‘In particolare, il potere d’attacco di un assassino è influenzato dall’Agilità.’


L’opzione di potenziamento del salto avrebbe anche massimizzato la velocità di Faker. Mentre Grid decideva, Euphemina finì di formulare Teletrasporto Collettivo.


<i>Pak!</i>


<i>Pa pa pa pa pak!</i>


Grid e tutti i membri di Overgeared vennero teletrasportati simultaneamente a Reidan. Euphemina era con loro. Il contratto includeva le Lacrime di Maxong, e ciò significava che non doveva più restare a Siren.


“Ah…”


Piaro si sentì improvvisamente in imbarazzo, quando fu lasciato solo. Si ricordò in ritardo del Maestro dell’Aura Hurent, che era stato lasciato a Reidan.


“Be’… Non è un ragazzino, si comporterà bene.”


***


“Caro marito!”


Grid era molto impegnato. Per prima cosa, doveva valutare tutti gli oggetti che i membri di Overgeared avevano acquisito a Siren, per controllare se c’erano funzioni nascoste e per imparare i loro metodi di produzione. Secondariamente, doveva progettare un nuovo oggetto usando l’adamantio che aveva ottenuto vincendo quattro medaglie d’oro nella Competizione Nazionale. Terzo, non poteva dimenticarsi di stabilire una gerarchia nel suo rapporto con Iyarugt. Quarto, bisognava concentrarsi sula caccia prima che il potenziamento dell’esperienza ricevuto dai giocatori della Corea del Sud terminasse. E così via.


Grid aveva molte cose da fare. Non aveva tempo da perdere. Ma nel bel mezzo di tutto questo, non dimenticò la sua famiglia. Per prima cosa andò da Irene.


“Sono contento che non ti sia sentita troppo sola durante la mia assenza, grazie a Lord.”


Irene assunse un’aria imbronciata tra le braccia di Grid.


“Lord è Lord, tu sei tu. Siete entrambi molto importanti. Mi sento felice anche solo a vedere Lord, ma caro marito…”


A che stava pensando? Le candide guance di Irene improvvisamente si fecero rosse.


“Io… Io…”


Probabilmente stava avendo dei pensieri un po’ sconci. Gli occhi blu, rivolti verso Grid, si muovevano da una parte all’altra.


“Ah…”


Era diventata ancora più graziosa e adorabile nel tempo che non l’aveva vista. Grid lo sentì. Adesso era il momento di sfruttare il vero potere della capsula di classe diamante!


“Mi piacerebbe avere un altro bambino.” Disse Grid con espressione sicura e portò Irene nella camera da letto.


“Kyaaaak-“


Irene, raggiante, affondò il viso nel petto di Grid. Sembrava una ragazzina innocente. Ma dopo un po’, nella stanza da letto divenne completamente diversa. La ragazzina innocente non c’era più.


Omesso.


***


Il Duplicatore era una classe con chiari limiti. Non riusciva sempre a copiare le abilità di cui aveva bisogno, e anche con le abilità copiate, esse scomparivano dopo averle usate una singola volta, perciò la durata della battaglia diminuiva drasticamente. Euphemina si chiedeva spesso quanto sarebbe stato meglio se avesse avuto almeno qualche abilità di combattimento. Provava sempre un forte rancore per le limitazioni intrinseche del Duplicatore, che non poteva ‘imparare’ alcuna magia o abilità.


Ma tutto questo era stato vero solo fino al giorno prima. Aveva infranto i suoi limiti con il Tomo degli Incantesimi di Mumud, l’oggetto che aveva ottenuto completando la missione nascosta a Siren.






Traduzione di Martina Procida


Editing di Libusemumei
                                


                                



