---
weight: 4830
title: Capitolo 483
pubDate: 2025-03-17T08:49:02.553Z
tags:
    - overgeared
---


“Grid!”


“Huh”


Poco dopo aver fatto l’amore con Irene ed aver parlato con Faker, Grid si trovava nella fucina di Khan quando qualcuno lo chiamò. Era Euphemina.


“Cosa c’è di tanto importante da essere così entusiasta?”


Lo notò appena.


‘Che ci sia stato un risultato positivo dal Libro degli Incantesimi di Mumud?’


Grid, però, non era molto speranzoso. Si sarebbe soltanto sentito deluso se l’effetto del Libro degli Incantesimi di Mumud non fosse stato all’altezza delle sue aspettative. Il fabbro leggendario stava cercando di non contare i polli prima che fossero schiusi, quando Euphemina lo afferrò. La ragazza minuta che gli ricordava uno scoiattolo si sistemò comodamente contro il petto ampio di Grid.


Il giovane andò nel panico dopo l’inaspettato abbraccio.


“H-hey, cosa ti viene all’improvviso?”


Dovrebbe essere un uomo sposato, ma Grid era ignorante in materia di relazioni. Ad eccezione di Irene, non era ancora abituato a toccare un corpo femminile. Si affrettò ad allontanare Euphemina, soltanto per essere di nuovo abbracciato da lei.


“Grazie...! Grazie mille!”


“...Ah.” Era talmente felice da piangere, cosa che lo fece sentire felice. “Non c’è bisogno di ringraziarmi. Congratulazioni.”


Grid sorrise ed accarezzò i capelli biondi di Euphemina. La giovane pensò che il tocco della sua mano grande e ferma fosse bello, premuroso eppure affidabile. Se avesse un fratello, sarebbe stato così.


“Heok?”


Il capo di Overgeared fu scioccato di incontrare lo sguardo di suo figlio Lord, che lo stava osservando, mentre teneva Euphemina fra le sue braccia e le accarezzava la testa.


“D-da quanto stavi guardando?”


Era una scena che poteva essere mal interpretata! Lord rispose innocentemente a Grid, impaurito e preso dai sensi di colpa. “Ho visto quando papà ha abbracciato la bella sorellona.”


“Non l’ho abbracciata io!” Grid era agitato, e alzò il tono della voce senza accorgersene. Allontanò, poi, Euphemina e si avvicino a Lord sussurrando, “N-non dirlo a tua madre.”


Il fabbro fece quella richiesta per il bene della tranquillità a casa. Lord, semplicemente, rise con allegria.


“La bella sorellona è l’amante di papà!”


“C-cosa...”


Un uomo sposato con un’amante a parte? Come ci si aspettava, Lord era il Casanova con già 200 amanti.


“È una cosa seria! Lord, questa ragazza non è l’amante di tuo padre, ma la mia...”


“La tua prima amante? La seconda? Papà è figo!”


“...Figo?”


Era un uomo sposato, ma Lord aveva frainteso – credendo che suo padre stesse tradendo – e aveva anche detto che fosse figo! L’idea di Lord del sesso opposto era così distorta tanto che Grid aveva cominciato a pensare di doversi preoccupare per la sua futura nuora. 


“Non so chi ti sposerà...”


Si, la futura moglie di Lord sarebbe stata da compatire. Grid era seriamente preoccupato per suo figlio.


***


“Wow, va oltre l’immaginazione.”


Nella fucina di Khan, Grid rimase sorpreso quando Euphemina condivise le informazioni della missione che aveva ricevuto. Una classe in crescita a partire da una classificazione leggendaria? Combinando le tecniche da fabbro di Pagma e la magia di Braham aveva dato a Grid soltanto un assaggio della classificazione mitica, quando il Successore di Mumud da solo poteva raggiungere quel grado.


In altre parole...


‘Mumud era un genio al livello di Lord?’


Era abbastanza incredibile da far stare Braham all’erta e timoroso. L’anima del grande mago parlò mentre Grid provava ammirazione.


‘Non c’è nulla di cui essere sorpresi. Se Mumud avesse vissuto un po’ più al lungo, avrebbe superato Muller.’


“...”


Il Maestro di Spada Muller, colui che aveva sigillato i grandi demoni. Mumud era stato qualcuno in grado di raggiungere quel livello.


‘Veramente incredibile.’


La sua collega avrebbe potuto ottenere la classe migliore. Grid ne era lieto, piuttosto che invidioso. Braham sbuffò.


‘Non hai fegato.’


‘Meglio che essere di vedute ristrette tanto da essere invidioso di un collega.’


Innanzitutto, avere colleghi forti avrebbe beneficiato incondizionatamente Grid.


‘Non è un bene avere persone forti su cui contare?’


‘Sciocchezze.’


Anche se quella donna fosse diventata successore di Mumud, sarebbe stata più forte di Grid? Braham tenne per sé quelle parole, essendo troppo intransigente per poter ammettere l’infinito potenziale del giovane.


“Congratulazioni Euphemina.”


La ragazza abbozzò un timido sorriso alle parole sincere di Grid.


“Voglio esserti più utile in futuro.”


“Che, sta perdendo tempo.’


Braham era infastidito e cominciò a provocare Grid.


‘C’è una cosa che stai trascurando. Quanto è forte il Contraente di Baal? Anche il Maestro di Spada Muller non fu in grado di raggiungere Pagma quando ottenne i poteri di Baal. Dovresti saperlo. E’ quasi impossibile combatterlo e liberare l’anima di Mumud.’


‘Stai parlando troppo.’


Il Contraente di Baal; una persona che aveva stipulato un contratto con il primo grande demone, Baal. Secondo quanto aveva appreso nell’Arcipelago Behen, il suo ex contraente era Pagma.


‘Pagma è morto...Allora chi è il Contraente di Baal?’


Braham rispose gentilmente alla domanda di Grid.


‘I tuoi subordinati lo conoscono.’


“Eh?”


Grid era profondamente assorto nei suoi pensieri quando, improvvisamente, si lasciò sfuggire un suono confuso. 


“Cosa c’è che non va?” gli chiese Euphemina, perplessa.


“Sai chi è il Contraente di Baal?”


“No, non lo so. E’ la prima volta che ne sento parlare.”


“Hmmm.”


Le informazioni riguardati l’inferno e i grandi demoni erano territorio sconosciuto per la maggior parte dei giocatori. Euphemina non ne era a conoscenza, e alla fine Grid chiese nella finestra della chat della gilda.


{Sapete chi è il Contraente di Baal?}


{Non lo so.}


{Che cos’è?}


Nessuno lo sapeva. Grid si rabbuiò e se ne lamentò con Braham.


‘I ragazzi non lo sanno. Mi hai gentilmente offerto una risposta, ma si trattava soltanto di una bugia?’


‘Cambia domanda. Chiedi loro del negromante che incontrarono nella città dei vampiri.’


‘La città dei vampiri??


Lauel, Jishuka, Pon, Regas, Vantner, ecc... Grid non sapeva che queste persone avevano incontrato per caso Agnus nella città dei vampiri. Dubbioso, chiese ancora.


{Qualcuno ha visto un negromante nella città dei vampiri?}


{...}


Lauel e Jishuka si agitarono dopo aver capito che la persona cercata da Grid era Agnus. Tutti loro speravano che il loro capo non lo avrebbe mai incontrato. Il giocatore coreano fissò la silenziosa finestra della chat e chiese di nuovo.


{Nessuno ha visto un negromante?}


{Capo, dove sei?}


Lauel, allora, si fece avanti. Ottenne l’ubicazione di Grid e corse alla fucina.


“Per quale motivo stai chiedendo del Contraente di Baal?”


Grid la fissò, e Euphemina condivise le informazioni della missione con Lauel. Una volta letto il contenuto, quest’ultimo provò un moto di ammirazione.


“Incredibile...! Una classe in crescita con una leggendaria come base...!”


Ma.


‘In modo da superare questa missione, deve essere nemica di Agnus...E’ uno scherzo del destino? Il mio pessimo karma in una vita passata sta influenzato Grid e i miei colleghi...Tutto stava andando così bene...’


Il volto di Lauel venne oscurato da un’ombra.


Grid chiese ancora, “Perché sei preoccupato invece che compiaciuto? Chi è il Contraente di Baal di cui hai così paura?”


<i>Sigh.</i>


Lauel fece un profondo respiro e pronunciò il nome che non avrebbe mai voluto fare.


“È..Agnus.”


“Agnus?”


Era un nome familiare a Grid. Si trattava di un utente quinto in classifica, dopo che Kraugel e Yura avevano lasciato i propri posti. Una persona che aveva ottenuto una classe epica molto presto, insieme a Katz e Euphemina. Durante i suoi giorni da maga nera, Yura aveva detto che fosse molto più forte di lei.


“È decisamente una grossa faccenda.”


Grid poteva facilmente intuire che Agnus fosse forte, essendo uno degli utenti delle ‘tre classi epiche’ insieme a Euphemina e Katz, e Braham aveva appena definito la sua classe la ‘più forte’. Si, Agnus sarebbe stato certamente forte, forse della stessa pasta di Kraugel.


“Questo, però, non è abbastanza per incutere timore. La forza di Overgeared non è ad un livello affrontabile da giocatori singoli. Trovalo e spazzalo via.”


Attaccare un giocatore innocente per una missione? Era un’idea moralmente sbagliata. Grid lo sapeva, ma non esitò. Non poteva essere sempre giusto mentre aumentava la sua forza per diventare re. Si sarebbe fatto innumerevoli nuovi nemici, lo sapeva già ed era preparato.


Lauel fu elettrizzato dalla determinazione di Grid, ma cercò di calmarlo.


“E’ troppo presto per farsi nemico Agnus. Prima di tutto, non è un individuo singolo. Numerosi giocatori sono affascinati dalla sua follia e, infatti, girano voci che diverse gilde piccole e medie gli abbiamo giurato fedeltà. Dobbiamo essere pronti alla guerra se vogliamo entrare in conflitto con lui, ma non possiamo permettercelo.”


Aslan del Regno di Eternal aveva alle sue spalle l’Impero Saharan. Incolpato Grid per la morte del Principe Ren, teneva poi Overgeared sotto controllo.


“Se andassimo in guerra diventeremo l’obiettivo del Regno di Eternal.”


“Hmm...non sei troppo passivo? Innanzitutto, le nostre forze aumenteranno significativamente se Euphemina diventasse Erede di Mumud. Se la facessimo salire velocemente di livello, potremmo distruggere le forze di Eternal e Agnus allo stesso tempo.”


“La tua premessa di base è sbagliata sin dall’inizio. Agnus è forte, e la vittoria non è garantita. E se creassimo una relazione ostile, soltanto per veder fallire il cambio classe di Euphemina? I nostri territori si trasformerebbero in un mare di fiamme.”


Grid non poteva accettarlo.


“Che stai dicendo? Non possiamo uccidere facilmente un giocatore se l’élite di Overgeared agisce insieme?”


“Agnus ha già superato la categoria del giocatore.”


Quando lo incontrarono nella città dei vampiri, Agnus era accompagnato da un potente lich<sup>1 </sup> e un cavaliere della morte. Non partecipò in nessuna attività esterna come la Competizione Nazionale, e si focalizzò unicamente sulla crescita, rendendosi molto più forte di prima.


“Per favore perdonami, ma guardando soltanto alle pure abilità combattive, è diverse volte più abile del Capo. E non possiamo permetterci di mandare tutte le forze principali di Overgeared. Gli affari interni dei nostri territori sono peggiorati da quando siamo andati a Siren, perciò tutti quanti stanno svolgendo i loro doveri. Più di tutti, tu devi livellare se non vuoi essere lasciato indietro.”


“...”


Grid si accigliò. Si fidava dei consigli di Lauel più di chiunque altro, ma...


‘È di così tanto più forte di me?’


Anche Braham aveva detto che era impossibile combattere il Contraente di Baal per liberare l’anima di Mumud, ma Braham era Braham, e Lauel era Lauel. Quest’ultimo non sapeva tutto. Era scioccante, e il suo ego ne rimase ferito. Lauel non fece caso al tremore di Grid.


“Agnus è uno psicopatico. Letteralmente. Non è un bene affrontarlo. Soffriremo per il resto delle nostre vite. Ad essere sincero, speravo che la Gilda Overgeared non avrebbe mai incrociato il suo cammino...”. Ma era inevitabile, ora che Euphemina aveva ricevuto una missione tanto incredibile. Agnus era un nemico che bisognava abbattere. “Prima di tutto, sistemiamo i nostri affari nel Regno di Eternal e affiniamo i nostri poteri. Dopo allora ideerò un piano dettagliato.”


“...Ho capito.”


Grid si fidava di Lauel, ed era per questo motivo che lo aveva reso suo diretto delegato. Non rifiutava le sue decisioni o i suoi consigli, a meno che non si trattava di un caso speciale.


“Mi abituerò alla nuova magia e mi rafforzerò. Alla fine, è la mia missione. Diventerò abbastanza forte da risolvere il problema.”


Una volta terminata la conversazione, Euphemina si alzò dalla sua postazione. Espresse il suo volere di non avere debiti coi suoi colleghi, si inchinò per congedarsi, e si diresse alla torre magica. Voleva apprendere e comprendere sistematicamente la conoscenza magica che le era stata donata. Anche Lauel se ne andò per portare avanti il suo lavoro.


Grid venne lasciato da solo davanti ad una fornace. Per lui, che aveva puntato soltanto a Kraugel, la comparsa di Agnus era una cosa positiva.


“Diverse volte più forte di me...? Qualcuno che ha superato la categoria del giocatore?”


Lo avrebbe negato. Grid estrasse l’adamantio, il dio dei minerali, ottenuto come ricompensa per le medaglie d’oro vinte nella Competizione Nazionale. Cosa avrebbe potuto creare per diventare più forte? Ci stava già pensando su, ma in questo momento la sua concentrazione era migliore. Era certo che avrebbe potuto creare oggetti ancora più incredibili.


1.Per chi lo avesse dimenticato Lich: deriva dalla parola in inglese antico līc, "cadavere". La parola è entrata nel vocabolario del fantasy moderno con diverse accezioni specifiche, tutte riferibili a qualche forma di creatura non-morta dotata di poteri magici. 


Uno dei primi usi del termine nella letteratura fantasy si trova nell'opera di <a href="https://it.wikipedia.org/wiki/Clark_Ashton_Smith">Clark Ashton Smith</a> (Empire of the Necromancers); fu invece nel contesto del gioco di ruolo https://it.wikipedia.org/wiki/Gioco_di_ruolo, Dungeons & Dragons https://it.wikipedia.org/wiki/Dungeons_%26_Dragons  che "Lich" fu per la prima volta utilizzato per indicare un particolare genere di creatura non-morta (e quindi non in senso generico).


Traduzione di MoonRoro 29
Editing di Libusemumei                        


                                



