---
weight: 490
title: Volume 1 - Capitolo 49
pubDate: 2025-02-27T07:44:20.603Z
tags:
    - overgeared
---


Grid ed Euphemina si affrettarono a fuggire dai cavalieri. Per fortuna Euphemina aveva imparato la struttura del primo e del secondo piano del dungeon, così i due non dovettero vagare in giro per poter raggiungere l’uscita.


Un sole luminoso! Un cielo azzurro! Un prato verde! Grid si emozionò per il paesaggio brillante e luminoso, così diverso dall’oscuro dungeon che non prevedeva sbocchi all’esterno.


“Ahahahah! Siamo usciti dal castello!”


L’entrata del dungeon, da cui erano fuggiti Grid ed Euphemina, si trovava tra le torri erette sulla facciata est. I due stavano uscendo dalla torre, sopra di loro era posizionata una guardiola. In altre parole, c’era la possibilità che le guardie della torre di osservazione potessero aver sentito le urla di Grid.


“Fai silenzio, siamo ancora nel bel mezzo del territorio nemico.”


Euphemina cercò di calmare Grid ma lui era così eccitato per essere riuscito a scappare che non la ascoltò.


“Kyaa! Guarda che cielo limpido. L’aria umida del dungeon era così orrenda! Pensavo che i miei polmoni sarebbero marciti. L’aria è importante! Finalmente capisco perché le persone di città sono così emozionate quando si tratta dell’aria di campagna!”


Grid fece un bel baccano mentre si sdraiava sul prato e iniziava a rotolarsi. Era fuori controllo.


A Euphemina venne il mal di testa. La maggior parte dei soldati era stata sconfitta ma il potere delle guardie del corpo del lord sembrava rimanere intatto. Le guardie del corpo non erano all’altezza dei cavalieri, ma il loro livello e le loro abilità superavano quelle dei soldati semplici. Euphemina non voleva affrontarli. Se proprio dovevano, avrebbero dovuto legarla fino all’arrivo dei cavalieri dai piani sotterranei.


“Ehi Grid, dobbiamo lasciare questo posto nel modo più silenzioso e furtivo possibile, perciò fai più piano…”


“Aah~~ L’odore dell’erba è così puro e rinfrescante! Il buon profumo degli aghi di pino!”


“…”


Euphemina si massaggiò stancamente le tempie, raggiungendo sempre più il limite della propria pazienza.


“…”


Alla fine, Euphemina decise di agire e si avvicinò a Grid, che stava annusando il prato, afferrandolo per la collottola. Poi posò la propria bocca sull’orecchio di Grid e urlò,


“Tu! Non ti ho forse detto di fare silenzio? Non hai un cervello? Siamo nel bel mezzo del territorio nemico! Dovremmo scappare da questo luogo pericoloso, perché invece vai a rotolarti in giro facendo casino?! Sì?”


“Aaah!”


Grid ebbe la sensazione che i timpani gli si rompessero per lo shock. Con le lacrime agli occhi, tentò di scappare da Euphemina.


“Tu, non imbarazzarmi di nuovo comportandoti da idiota. Non vuoi lasciare questo dannato posto? Allora fallo come si deve. Se ti comporti di nuovo da stupido, ti uccido davvero.”


Euphemina sapeva che il grado della classe di Grid era più alto del suo. Grid non era una persona debole. Nonostante ciò, non poteva fare a meno di essere arrabbiata mentre continuava a scrutarlo.


Grid aveva davvero paura di essere ucciso da Euphemina, quando all’improvviso volse la propria attenzione da un lato. Poi gentilmente disse alla ragazza,


“Lì… Sono dei nemici?”


Una brutta sensazione. Euphemina lentamente si girò verso la direzione indicata da Grid. Subito si sentì frustrata. Sedici guardie del corpo, equipaggiate con un’armatura di piastre completa, apparvero in formazione.


<em>Chaeeeeeng!</em>


Le loro sedici spade riflettevano la luce del sole, creando dei bagliori per tutto il castello.


Grid si accigliò e la riprese. “Guarda cosa ha fatto una certa ragazza arrabbiata… Hai fatto un bel casino e ora sono apparsi i nemici.”


Euphemina era furiosa e rispose, “Questo è successo a causa tua che hai urlato per primo!”


Il desiderio di Euphemina di uccidere divampò. Grid tremò di paura e si scusò, “S- Scusami, mi sono sbagliato. Ho parlato troppo.”


La testa di Euphemina pulsò mentre pensava,


‘Quest’uomo, cosa sta tramando? Perché continua a fingere di avere paura di me?’


Era stato Grid a sconfiggere la Nova del Nord in una sfida uno contro uno. Aveva anche sovrastato quattro cavalieri con la sua sola presenza. Non aveva una conoscenza diretta delle sue abilità, ma poteva immaginarsele. Grid era forte. Un tipo di uomo che non temeva nulla su Satisfy.


Perciò, Euphemina cominciò a tremare.


‘Si sta prendendo gioco di me.’


A Euphemina non piaceva Grid fin dall’inizio. Quando i due si erano incontrati per la prima volta nella sfida della creazione dell’oggetto, Grid non si era fatto fuorviare dalla bellezza di Euphemina. Solo quel fatto fu umiliante per lei, poi c’erano state tutte le parole ridicole che aveva detto Grid.


Ragazzina, volpe, ecc…


Ora la stava incolpando per non aver fatto nulla di sbagliato? Che tipo! Era un ricordo imbarazzante che Euphemina voleva dimenticare per il resto della sua vita.


In quel momento, un uomo di mezza età vestito d’oro e d’argento, apparve in mezzo alle guardie del corpo. La sua identità era Baron Lowe. Era il lord di Winston, colui che si era alleato con la Mero Company e che aveva permesso che il popolo di Winston soffrisse.


“Essere riusciti a giungere fin qui… Vi siete liberati di tutti i soldati e i cavalieri? Ah… Ahahahahah! Non riesco a crederci!”


Baron Lowe rise come se avesse perso la testa. Era impossibile mantenere la lucidità dopo aver perso la maggior parte dell’esercito a causa di una intrusa e di un prigioniero fuggito.


“… Le persone non possono essere controllate senza un esercito. Ora non ho modo di fermare la gente diretta verso il Conte Steim. Così, il Conte Steim scoprirà le mie azioni e la mia vita sarà rovinata.”


Baron Lowe era estremamente arrabbiato dopo aver capito il proprio destino. Non poteva perdonare Grid ed Euphemina, che gli avevano portato via tutto.


“Catturateli! Strappate le loro membra e fate in modo che non possano chiudere gli occhi!”


Le sedici guardie del corpo seguirono, per quanto possibile, l’ultimo comando del lord e si misero in formazione. Si trattava di una formazione che poteva competere contro un cavaliere. Ma era inutile di fronte a Euphemina.


“Coda di Fuoco del Re Demone.”


“No!”


Le guardie del corpo gemettero all’unisono. Successe perché le loro armature iniziavano a bruciare. Poi si stagliò una vista incredibile.


<em>Hwaruruk!</em>


Delle fiamme blu si innalzarono dai corpi delle guardie.


“Aaaagh!”


“C- Cos’è questo…? Kuack!”


Le urla terribili e il doloroso sforzo durarono solo per un breve tempo. Non passò molto prima che le guardie del corpo diventassero cenere.


“Wow.”


“È… Ridicolo…”


Una magia che aveva annientato sedici guardie del corpo. Grid e Baron Lowe non riuscivano a crederci, nonostante avessero assistito alla scena con i loro occhi. Mentre i loro visi impallidivano per il terrore, Euphemina mostrò un sorriso ristoratore. Occupandosi delle guardie del corpo, era riuscita ad alleviare un po’ dello stress che aveva accumulato a causa di Grid.


‘Certo, le guardie del lord sono molto forti. La quantità di esperienza guadagnata è piuttosto buona.’


Grid e Baron Lowe provarono una sensazione simile quando la guardarono.


‘Devo evitare questa perfida ragazza…’


‘Demone. Lei è un demone.’


Dopo di che, Baron Lowe venne catturato da Euphemina. Fu legato e trascinato come un animale catturato dall’accalappiacani.


Grid giurò ancora una volta. ‘Non devo mai toccare questa donna. Non potrei sopravvivere se lo facessi.’


Forse Huroi era riuscito a bloccarli per un po’, dato che i cavalieri non si erano ancora fatti vedere per inseguirli. Euphemina si sbrigò e riuscirono a fuggire dal castello sani e salvi.


Poi, all’esterno del castello incontrarono una persona inaspettata. Si trattava della seconda persona di rango più alto nella Mero Company, Rabbit. Stava in piedi, fermo, con altre dieci persone, come se li stessero aspettando.


Al viso del lord tornò il colorito. “Ohh! Non sei Rabbit? Hai saputo la notizia e sei venuto a salvarmi!”


Grid si irrigidì.


‘Questo… Sono soldati della Mero Company?’


Mentre Grid urlava tra sé e sé, Euphemina avanzò verso Rabbit. Guardò i suoi subordinati e chiese.


“Queste sono le persone che avevi nominato prima?”


Rabbit annuì. “È corretto. Inizialmente seguivano Valmont ma poi sono rimasti delusi dalla sua brutalità. Non ti sosterranno.”


“Sembrano forti. Grande. Posso contare su di loro.”


I due stavano parlando come se fossero stati amici!


Grid si sentì estremamente ansioso. ‘Perché i due sono così intimi? Aspetta, all’inizio Euphemina non era stata assunta dalla Mero Company? Allora perché? Forse il fatto che Euphemina volesse salvarmi era una trappola!’


I dubbi di Grid erano i seguenti:
<ol>
         <li>Il lord di Winston e la Mero Company avevano fatto un accordo.</li>
         <li>Euphemina, che era stata assunta dalla Mero Company, era di conseguenza alleata del lord.</li>
         <li>La conclusione a cui si giungeva in base al primo ed al secondo fatto era che Euphemina era un nemico.</li>
</ol>
Se Euphemina davvero fosse appartenuta al lord, non avrebbe ucciso i suoi soldati. Non avrebbe neanche trascinato il lord in giro come un cane. Innanzitutto, perché Euphemina avrebbe salvato Grid se fosse stata il nemico? Aveva anche restituito il pugnale unico invece di venderlo.


Ma Grid era così confuso che qualunque pensiero era impossibile. Riusciva soltanto a giudicare facilmente che Euphemina era il nemico.


‘È la fine… Non posso proprio fidarmi di un animale come lei! Le ho mostrato un po’ di gratitudine, solo per essere ingannato!’


Grid ripensò ad alcuni drama storici che aveva visto e decise.


‘Non lascerò che mi uccida senza far nulla. Volevo fare più attenzione alla distribuzione delle mie statistiche, ma non posso farci nulla. Finestra di stato.’






Nome: Grid


Livello: 45 (3.400/238.000)


Classe: Discendente di Pagma


* La probabilità di aggiungere ulteriori opzioni quando si crea un oggetto aumenterà.


* La probabilità di potenziamento aumenterà.


* Tutti gli oggetti di equipaggiamento possono essere indossati incondizionatamente. Tuttavia, c’è una penalità in base alla classificazione dell’oggetto.






Titolo: Colui che Divenne Leggenda


* Gli status alterati non funzionano su di te.


* Non morirai quando la salute è al minimo.


* Facilmente riconosciuto.






Titolo: Creatore del Primo Oggetto Unico


* Destrezza +200






Titolo: Sterminatore di Cavalieri


* Stamina +100


* Forza +30






Titolo: Apostolo della Giustizia


* Tutte le statistiche +10


* Il coraggio dell’Apostolo della Giustizia è senza pari.


Salute: 2.964/2.964   Mana: 243/243


Forza: 166    Stamina: 244   Agilità: 118   Intelligenza: 91


Destrezza: 391   Tenacia: 82


Autocontrollo: 66   Indomabilità: 74   Fierezza: 66   Visione: 66


Coraggio: 10


Punti Statistica: 240


Peso: 842/4.960
                                


                                



