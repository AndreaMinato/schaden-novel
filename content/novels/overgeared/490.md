---
weight: 4900
title: Capitolo 490
pubDate: 2025-03-17T08:49:02.555Z
tags:
    - overgeared
---


Come promesso è l'ultimo!






[Hai subìto un danno mortale!]


[Sei stato ‘stordito’]


[Hai resistito]






“Ugh…!”


Kraugel perse nove decimi della barra della salute in un colpo. Sopportò il dolore e indietreggiò velocemente. Luck non si prese la briga di seguirlo. Era fiducioso di poter uccidere Kraugel in ogni momento.


“Ripristino del livello e resistenza allo stordimento… Hai ottenuto una classe leggendaria? In particolare, è probabile che si tratti del primo livello di Maestro di Spada. Oddio, devo dire a Fratello Ares di crescere velocemente alla classificazione leggendaria.”


I giocatori migliori svolgevano più missioni dei giocatori normali e la loro raccolta delle informazioni era eccezionale. In particolare, l’attività principale della Gilda Ares era di invadere e di conquistare le città, dando loro molte opportunità per ottenere la vecchia letteratura.


Avevano già identificato molte caratteristiche di una classe leggendaria.


“Bene, in qualche modo me lo aspettavo. Eppure, è scioccante che la passiva dell’immortalità non si sia attivata. Hai collezionato circa 20 titoli?”


Anche se Kraugel possedeva titoli che miglioravano la sua salute e la difesa, Luck era al livello 335. Kraugel aveva superato solo il livello 100, perciò era sorprendente che Luck non fosse riuscito ad ucciderlo con un colpo. Kraugel si rivestì della sua faccia inespressiva e aprì bocca.


“Non sono così debole da cadere per un pugno di uno spadaccino. Devi sguainare la spada per battermi.”


“Ahah, ora sembri Kraugel. Giusto. Kraugel è orgoglioso. È per questo che le persone ti hanno chiamato il cielo al di sopra del cielo. Sai perché sono venuto?”


“È divertente che tu me lo chieda dopo avermi attaccato a caso. Non vuoi la mia testa?”


“Sì, intendo prendermi la tua testa. Non solo ora, ma centinaia di volte.”


“…”


Kraugel si guardò costantemente intorno mentre parlava con Luck. Stava cercando una via di uscita.


‘<i>Non c’è altro modo che usare quella roccia.</i>’


Kraugel notò una roccia che si innalzava nel mezzo della palude. Avrebbe usato Passi di Luce Bianca che aveva appreso dopo essere diventato Maestro di Spada e avrebbe balzato su quella roccia. La velocità di movimento scendeva del 90% nella palude, perciò decise che sarebbe riuscito a scappare se ce l’avesse fatta nella palude.


Il problema era che la roccia si trovava ad una distanza di 11 metri. Era una distanza che poteva raggiungere con due Passi di Luce Bianca consecutivi, ma l’attuale Kraugel aveva poco mana a causa del livello. Non era sufficiente per usare Passi di Luce Bianca due volte di seguito.


‘<i>Devo prendere una pozione di mana nel momento in cui uso i primi Passi di Luce Bianca.</i>’


L’azione di prendere una pozione dall’inventario mentre si svolgeva un lavoro di piedi in aria, non era facile. Tra i 10 migliori giocatori, solo quattro di loro potevano farlo. Tuttavia, Kraugel doveva eseguire questa sequenza di azioni entro 0.7 secondi. Per poter raggiungere la roccia senza cadere nella palude, era necessario collegare il secondo Passi di Luce Bianca entro 0.7 secondi dal primo.


“Mi dispiace. Questo è da codardi. Cercare di avere la meglio quando sei debole. È proprio una cosa vergognosa.”


“…”


“Ma devi comprendere la mia situazione. Non posso rimanere seduto a guardare te che diventi una minaccia per Ares. Tre mesi. Resisti per tre mesi. Ti ucciderò solo per tre mesi.”


Significava che Kraugel non sarebbe riuscito a cacciare per almeno tre mesi. Non era un comportamento insolito. C’era un’organizzazione che si concentrava sull’infastidire brutalmente e distruggere i giocatori. In passato, c’erano stati molti attentati verso Kraugel. Le migliori gilde non conoscevano la vera forza di Kraugel a quel tempo e avevano cercato di ucciderlo per tenerlo sotto controllo.


Ma a quel tempo, Kraugel era più forte di chiunque altro. Aveva distrutto tutti i nemici e regnato in cima. Tuttavia, le cose ora erano diverse. Ora, Kraugel era debole. Col tempo, sarebbe diventato molto più forte di come era in passato. Ma adesso, era solo al livello 109. In confronto a Grid del passato che aveva impiegato un anno a raggiungere il livello 89, la velocità di aumento del livello di Kraugel non aveva eguali, poiché aveva raggiunto il livello 109 in due settimane.


“Cosa? Non tremi affatto? Non pensi di implorare?”


Il viso di Kraugel rimase costantemente inespressivo, rendendo la cosa noiosa per Luck. Poi, Kraugel gli chiese, “Ci sono delle tigri che tremano perché un cane si è messo ad abbaiare?”


“Cosa…?”


L’espressione di Luck cambiò.


<i>Pahat!</i>


Kraugel agì immediatamente. Usò Passi di Luce Bianca, si diede una spinta e si mosse con un’angolazione che gli permise di entrare nel raggio di luce. Nello stesso momento, venne usato Furtività. Fu solo per un secondo, ma l’effetto fu sufficiente. Luck entrò nel panico mentre perdeva Kraugel. Kraugel tirò fuori una pozione di mana e usò immediatamente Passi di Luce Bianca dopo averla bevuta.


<i>Swaeeeeek!</i>


Kraugel attraversò rapidamente la palude. Stava per mettere piede sulla roccia, che era la sua destinazione, quando udì la voce di Luck.


“Oddio, incredibile. Mi sarei dovuto aspettare tutto questo.”


Luck tirò fuori la sua spada che agitò. Si propagò un’aura rossa in linea retta. Il bersaglio era ovviamente Kraugel.


<i>Kwa kwa kwa kwang!</i>


La palude, sopra la quale passò l’aura, tremò. Se la profondità fosse stata di poco maggiore, probabilmente si sarebbe creata un’onda.


“Ugh…!”


Kraugel spostò il peso all’indietro per poterla evitare. L’aura passò accanto alla punta del suo naso e colpì un albero posto da un lato. Kraugel rimase costernato. Questo perché la roccia era entrata nella tempesta dell’aura ed era andata in frantumi.


“Ahahah!”


Luck rise.


Sperava che Kraugel cadesse nella palude. Tuttavia, Kraugel fece crollare facilmente le sue aspettative. Il livello e le statistiche erano inferiori rispetto a prima, ma Kraugel era Kraugel. Usò il suo controllo divino per camminare sui frammenti della roccia e lasciare velocemente la palude.


“Cosa?” Luck rimase sbalordito. Mai si sarebbe immaginato che Kraugel si muovesse sulle rocce che stavano cadendo in aria.


Kraugel si assicurò una distanza di sicurezza dalla palude e dichiarò a Luck, “Appena recupererò la mia forza, stai certo che ti ripagherò il debito di oggi.”


“Ehh!”


Luck lanciò di nuovo la sua aura. Ma questo era Kraugel. Utilizzò la sua passiva Super Sensibilità e le sue innate capacità per evitare l’aura e lasciare il posto.


“Dannazione! Dove posso imparare a farlo?”


Luck aveva mancato il suo bersaglio. L’urlo che fece per la sua stupidità echeggiò per tutta la tranquilla palude.


***


‘<i>È stato troppo pericoloso.</i>’


L’aspetto di Kraugel era cupo mentre lasciava la palude e controllava la sua finestra di stato. La sua stamina era sul punto dell’esaurimento. Questo era il rammarico di un livello basso.


‘<i>Non posso farci nulla.</i>’


Kraugel era preoccupato per Luck e decise di uscire dal gioco. Il cielo al di sopra del cielo. La persona apprezzata come il cielo al di sopra del cielo stava scappando. Qualcuno si sarebbe scandalizzato per questo. Tuttavia, a Kraugel non importava. A differenza di ciò che potevano pensare le persone, lui non era invincibile.


Aveva sperimentato la sconfitta ed era scappato numerose volte. Certo, per lo più era accaduto a causa di PNG e mostri. Solo una volta aveva sperimentato la sconfitta per mano di un giocatore.


***


“Mamma? Ti sei svegliata presto.” Kraugel si impaurì quando uscì dalla sua capsula e trovò sua madre a cucinare in cucina. “Lascia questo alla governante. Perché stai…?”


Sua madre sorrise al preoccupato Kraugel. Era un sorriso gentile che riscaldava il cuore.


“Voglio cucinare la colazione al figlio che amo.”


“… Grazie.”


Grazie, grazie ancora. Si sentiva grato a sua madre che aveva lottato contro la malattia. Inoltre, c’erano Grid e i membri di Overgeared che avevano pregato per il recupero di sua madre. A Kraugel venne improvvisamente in mente Grid.


‘<i>Se le forze di Ares continuano ad aumentare in questo modo, si vedrà entro un anno.</i>’


Krugel era ben conscio che Overgeared era la gilda più forte. Ma la Gilda Ares era un esercito. Erano più sistematici e possedevano soldati potenti. La passiva di potenziamento ad area di Ares, inizialmente usata sul campo di battaglia, era un potere fraudolento che mandava in tilt l’equilibrio. Inoltre, molti subordinati di Ares come Luck e Scott lo avevano minacciato in passato.


<i>‘Luck è di livello inferiore a Scott, ma…</i>


Si credeva che possedesse l’abilità passiva ‘Contrattacco Incondizionato’. Un’abilità passiva assoluta che non si poteva evitare, c’era una possibilità del 100% di un contrattacco ogni volta che Luck veniva colpito. Probabilmente serviva da bersaglio perfetto per i membri di Overgeared, che avevano un forte potere d’attacco.


‘<i>Alla fine, devo crescere velocemente.</i>’


Kraugel era dispiaciuto per Grid, ma non aveva intenzione di unirsi a Overgeared. Ma non c’era un modo per aiutarlo senza unirsi alla gilda? Certo che c’era. Kraugel preparò un piano per aiutare Grid e tra le varie cose, comprendeva di contenere le forze di Ares. Kraugel giurò che l’abilità ‘Saccheggio’ di Ares non avrebbe mai preso Grid e Overgeared come bersagli.


‘<i>Prima di tutto, la mia posizione è un problema.</i>’


Sua madre passò una ciotola al sospirante Kraugel. Questo prese un sorso dello stufato bollente.


‘<i>Il gusto della mamma… è rimasto lo stesso.</i>’


Kraugel sbattè le palpebre e guardò sua madre.


“Mamma… dovresti lasciare i pasti alla governante.<i>”</i>


<i>“…”</i>


Sua madre non aveva talento in cucina.


***


Luck scappò a fatica dalla palude. Giudicò che Kraugel non ce l’avrebbe fatta con un’agilità e una stamina basse, perciò iniziò a cercare in zona. Ma le tracce di Kraugel erano scomparse. Kraugel era svanito completamente senza lasciare alcuna impronta dietro di sé.


“Sembra come se si fosse scollegato, ma non capisco il punto. Cancellare tutte le tracce, non è al livello di un assassino?”


No, nulla era impossibile per Kraugel. Era troppo versatile.


‘<i>Ciò nonostante, Kraugel è pericoloso. Non possiamo lasciarlo da solo. Ma sarà difficile tenerlo sotto controllo solo con me… Dannazione, ho bisogno di più persone.</i>’


Perché Luck era attaccato a Kraugel? Perché aveva avuto una brutta esperienza. In passato, Ares e le sue truppe avevano invaso una piccola città, solo per far ottenere a Kraugel la missione ‘Proteggi’ lì. Kraugel ebbe la meglio e Luck capì. Una persona con un potere forte poteva rappresentare un pericolo in ogni circostanza, semplicemente esistendo.


Perciò, Luck voleva fermare Kraugel dal ripristinare il suo potere. Almeno, voleva rallentare Kraugel. Tutto per il bene della costruzione dell’Impero Ares.


***


Giappone.


Damian era inavvertitamente diventato una stella dopo la Competizione Nazionale ed era stato intervistato. Di solito, rifiutava tutte le interviste, perciò perché oggi aveva accettato? Perché il contenuto dell’intervista coinvolgeva Grid.


“Cosa pensi di Grid che si è registrato ora nella classifica?”


“È la prova. Grid intende provare che la sua velocità di aumento di livello è più rapido di quello di chiunque altro e vuole mostrare la sua grandiosità.”


“Ha senso dire che la velocità di livellamento di Grid è migliore?”


Nella 2° Competizione Nazionale. Secondo il report di un ‘giocatore coreano anonimo’ che si era unito a Grid nell’assedio, Grid a quel tempo era al livello 306.


“Sono passati 16 giorni dalla Competizione Nazionale e il livello di Grid è rimasto uguale. Questo non prova che la velocità di aumento di livello è pessimo?”


La Corea di Sud si era classificata seconda nella Competizione Nazionale e aveva ricevuto un grosso potenziamento dell’esperienza del 27%. Inoltre, di recente erano stati rilasciati molti terreni di caccia ideali per i giocatori di livello 300. In questa situazione, Grid non era riuscito a guadagnare un livello nei 45 giorni secondo il tempo del gioco. Chiunque poteva vedere che le sue abilità di miglioramento era terribili. Era normale guadagnare almeno tre livelli nei 16 giorni passati.


Damian chiese al giornalista, “Attualmente il livello di Grid non è 307?”


“Uh?” Non era 306 quella mattina? “Ah, deve aver accumulato un sacco di esperienza prima di registrarsi nella classifica. Questo spiegherebbe perché il suo livello sia salito in una sola mezza giornata.”


Damian canticchiò mentre il giornalista lo interpretò a modo suo.


“Vuoi negare la grandezza di Grid, ma ti dirò la verità.”


“La verità?”


“Il 1° posto della classifica verrà preso da Grid.”


“… Ah, sì.”


Quella sera. L’intervista di Damian era stata rilasciata e siti internet del Giappone andarono in fermento. Damian venne accusato di essere un otaku di Grid che non conosceva il mondo.


Traduzione di Blakriss


Editing di Libusemumei
                                


                                



