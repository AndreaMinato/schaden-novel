---
weight: 491
title: Capitolo 491
pubDate: 2025-03-17T08:49:02.555Z
tags:
    - overgeared
---


“Capito? Per prima cosa, Numero 1 devi attaccare incondizionatamente. Devi attaccare il nemico e causargli 0,3 secondi di rigidità. Vittoria certa! Hai capito?”


Grid aveva numerato ogni Mano di Dio. Lo aveva fatto per fare in modo che fosse più facile distinguerle e per avere un sistema di comando più chiaro e veloce. La Mano di Dio con il Mjolnir +10 era Numero 1, anche conosciuta come ‘il Capitano’, che fece oscillare il dito. Era un gesto per mostrare che aveva compreso la spiegazione di Grid. Il problema era che si trattava del dito medio. Grid ci rimase male. Tuttavia, non perse tempo a farglielo notare perché sapeva che le Mani di Dio non avevano alcuna malizia.


“Numero 2, 3 e 4, voi colpirete il bersaglio dopo Numero 1 a turno e continuerete a colpirlo. Rigidità infinita! Ok? Questa è lo stile di battaglia predefinito quando affrontiamo un nemico forte.”


Le Mani di Dio con i Mjolnir +7 erano 2, 3 e 4. I cosiddetti ‘soldati’ risposero con un dito. Era di nuovo il dito medio. Le Mani che piegavano e sollevavano il dito medio a ripetizione finirono per irritare Grid.


“Se è così…”


Grid decise che le Mani di Dio necessitavano di una migliore educazione. Stabilì anche una regola ‘da usare solo per questo nemico’. Insegnò loro ad usare il dito per provocare i nemici. Era un assaggio della volgare personalità di Grid.


Braham, che osservava in silenzio, chiese ‘Perché sei venuto ad occupare la 7° città? La 9° e l’8° città non sono state ancora sgomberate.’


“Non sai che la 9° città è un castello a tre piani? Tiramet era il boss del primo piano. Ci saranno chiaramente altri vampiri True Blood al secondo e al terzo piano, il che significa che non sono affatto facili da liberare da solo. Ho in mente di affrontarli con i miei compagni in futuro.”


‘La 9° città era una fortezza una volta, quindi ha più truppe rispetto ad altre città. Sono irrilevanti, ma… Allora l’8° città?’


“Comincerò qui e poi andrò all’8° città. Dopotutto, c’è forse bisogno di completarle in ordine?”


Grid aveva scelto la 7° città per una semplice ragione. Si aspettava molto dal fortunato numero 7.


“Sento di poter trovare un gran bel bottino qui.”


Aveva una buona sensazione. Grid credeva alla sua intuizione. Perché?


‘Io sono la persona fortunata che ha ottenuto un’arma potenziata +10!’


In quel momento, Grid credeva di essere il simbolo della fortuna, piuttosto che della sfiga. Bruciava d’entusiasmo mentre faceva il suo ingresso in città. Era oscura e silenziosa.


<i>Kuooooooh!</i>


C’erano 13 immensi edifici in totale, in cui si udivano solo i richiami degli uccelli. Considerandone le dimensioni, sembrava che ogni edificio potesse ospitare almeno 500 vampiri addormentati. Grid controllò ancora una volta la sua finestra di stato.






Nome: Grid


Livello: 307


Classe: Discendente di Pagma


Titolo: Colui che è Diventato Leggenda


Titolo: …


…


…


Forza: 2880 (+160)


Stamina: 1356 (+230)


Agilità: 2286 (+130)


Intelligenza: 1227 (+340)


Destrezza: 3008 (+680)


Tenacia: 1182 (+130)


Autocontrollo: 768 (+130)


Indomabilità: 1032 (+240)


Dignità: 1676 (+130)


Intuizione: 1516 (+130)


Coraggio: 712 (+130)


Potere Demoniaco: 850


Fortuna: 1


Punti Statistica: 10






“Uhuhuhuh!”


Grazie a Spada Fantasma e ai quattro Mjolnir, tutti con classificazione leggendaria, le sue statistiche erano aumentate di 50 punti ciascuna. La statistica della Fortuna, aperta in ritardo, non ne aveva tratto vantaggio, ma non era un gran problema.


‘Dov’è?’


Aveva voglia di ridere ogni volta che la vedeva.






[Fortuna]


La probabilità che si verifichi un fenomeno fortunato aumenterà.


*Più il valore è alto, più l’effetto sarà intenso.


*I punti statistica non possono essere distribuiti a questa statistica.






Il fenomeno fortunato menzionato si riferiva alla probabilità che si verificassero effetti positivi, come l’occorrenza di un colpo critico, la possibilità di evitare gli attacchi, la probabilità di ottenere buoni oggetti o di potenziare un oggetto. Grid si sentiva come in possesso del mondo intero.


‘In futuro diventerò il maestro della battaglia, della fortuna e del potenziamento!’


Grid ne era convinto anche avendo un solo punto in  Fortuna. Si sentiva elettrizzato, quando Braham gli fece una domanda.


‘Perché non aumenti la tua intelligenza?’


I punti statistica rimanenti lo stavano irritando.


“Mmm…”


Grid era ancora turbato. Prima di tutto, avrebbe forse dovuto regolare le proporzioni di Forza ed Agilità 1:1 per diventare uno spadaccino più potente? Oppure avrebbe dovuto investire i punti in Intelligenza per imparare nuove magie da Braham?


‘Non è naturale aumentare l’Intelligenza? È giusto imparare la mia grande magia, prima.’ Disse Braham, dopo aver osservato le preoccupazioni di Grid.


Grid l’avrebbe ignorato normalmente, ma questa volta era diverso.


‘Certamente…’


Da quando aveva ottenuto i quattro Mjolnir, Grid, in teoria, poteva causare una ‘rigidità infinita’. L’ossessione che aveva per l’arte della spada di alto livello se n’era andata. Poteva diventare più potente imparando la magia e migliorando la sua utilità.


‘Non lo so.’


La distribuzione dei punti statistica non poteva essere invertita. Per prima cosa, la magia di Braham era incerta. La sua Intelligenza doveva essere come minimo a 2000 per imparare magie di base. Non poteva incrementarla così tanto.


“Intelligenza o Agilità… Penserò a quale delle due incrementare di più.”


Doveva essere un fabbro spadaccino o un fabbro spadaccino magico? Si sarebbe preoccupato di fare la scelta migliore quando avesse accumulato più esperienza di combattimento.


Grid, determinato, entrò nell’edificio più vicino. Un chiaro di luna blu si riversava nell’edificio attraverso il soffitto sfondato. C’erano centinaia di bare sparse in modo irregolare. Naturalmente, i vampiri erano addormentati nelle bare. La caccia sarebbe stata più semplice se avesse potuto svegliarli uno alla volta, ma era impossibile. I vampiri nelle bare si svegliavano non appena udivano il minimo rumore. Per di più, Grid non aveva intenzione di darsi ad una caccia tranquilla. Cacciare in fretta era la migliore scorciatoia per un grosso salto di livello!


“Ok, iniziamo?”


Grid respirò a fondo e diede il segnale alle Mani di Dio.


‘Iniziate!’


Braham non vedeva l’ora. Grid sarebbe stato travolgente, quando avesse massacrato i vampiri con le armi potenziate! In quell’atmosfera solenne, Grid si mise in azione.


“Combi-!”


‘…?’


“-Nazione!”


‘…??’


“Oggetto!”


‘…???’


<i>Ttang!</i>


<i>Ttang! Ttang!</i>


‘…’


Grid si accovacciò improvvisamente davanti alle bare dei vampiri. Fu abbastanza assurdo da gettare acqua fredda sulla serietà dell’atmosfera, quando Grid tirò fuori la fornace portatile e cominciò a martellare insieme alle Mani di Dio. No, era ben più che assurdo. Sedersi a terra da soli nel bel mezzo del territorio nemico?


‘Questo tipo non sta affatto bene…’


Fu un momento di fraintendimento perché Braham non sapeva ancora di Combinazione Oggetto. Failure +9, che solo tre giorni prima era stata la migliore arma in circolazione, e la Spada Fantasma +7, rinacquero insieme nelle mani di Grid. Era una lama blu-nera che ricordava uno squalo. Non era bella, ma il suo potere era spaventoso.


“Arte della Spada di Pagma.”


<i>Suuuuk.</i>


Sotto il chiaro di luna. Grid si mosse in modo impressionante e si esibì in una danza della spada avanzata. I suoi occhi, che brillavano nell’oscurità, erano affilati ed imperturbabili.


“Onda di Assassinio Collegata.”


<i>Kwa kwa kwa kwa kwa kwa kwa!</i>


Le energie blu e nere si intrecciarono insieme. Allo stesso tempo, una forte esplosione fece tremare la terra, mentre onde di energia si muovevano in tutte le direzioni e travolgevano i vampiri addormentati nelle bare.






[Un vampiro giovane è stato distrutto.]


[Un vampiro giovane è stato distrutto.]


[Hai guadagnato 4931000 punti esperienza.]


[Hai guadagnato 4915500 punti esperienza.]


[Un vampiro intermedio è stato distrutto.]


[Un vampiro intermedio è stato distrutto.]


[Hai guadagnato 7054300 punti esperienza.]


[Hai guadagnato 6998000 punti esperienza.]






I vampiri, che si stavano godendo il sonno nelle loro bare, furono uccisi. Dozzine di vampiri gridarono senza neanche sapere il perché. Ondata di Assassinio Collegata causò in totale 8 morti, ma Grid sfruttò l’esplosione per causare il massimo danno. Traboccò di gioia quando verificò che la barra dell’esperienza si riempiva in fretta.


“Bene! È solo l’inizio del mio gigantesco avanzamento di livello!”


‘…Abbastanza bene.’


Braham provò ammirazione. Per i vampiri, la bara non era solo una stanza da letto, ma anche uno strumento protettivo. Per assicurare la loro protezione mentre dormivano, le bare avevano una tenuta alta e davano ai vampiri un’elevata difesa. Eppure, la presenza della bara era indifferente per Grid, mentre uccideva i vampiri addormentati. Braham si rese conto che la combinazione delle armi e dell’Arte della Spada di Pagma erano più potenti di quanto avesse pensato.


Dall’altro lato.


“Come osa un umano fare una cosa del genere?”


“I nostri congiunti!”


“Maledetto bastardo! Attaccare dei vampiri mentre dormono!”


I vampiri si svegliarono all’udire quel fracasso e si indignarono quando videro la situazione. Miriadi di zanne affilate si precipitarono contro Grid. Il vampiro True Blood era in prima linea. Lui era un nobile. Il vampiro True Blood col grado di barone, Kri. Le sue statistiche complessive erano deboli, ma aveva un’altissima Agilità a 5000.


“Umano insignificante! Ti ucciderò non appena abbasserai la guardia!”


<i>Peeng!</i>


Kri usò una magia di sangue unica per incrementare la propria velocità. Era così veloce che Grid non riusciva a seguirlo con i suoi occhi. Si avvicinò istantaneamente e agitò le unghie, che erano più affilate di un coltello. In quel momento. La Mano di Dio che reggeva il Mjolnir +10 lo attaccò. 


“Bah! Lento!”


Kri ruotò leggermente la testa da un lato. Dal suo punto di vista, stava evitando l’attacco della lenta Mano di Dio. Tuttavia, era diverso da come lui la vedeva. La Rivelazione Magica (Potenziata) collegata al Mjolnir gli stava dietro ostinatamente.


<i>Peeok!</i>


“Keok?”


Subito prima che le sue unghie trafiggessero Grid al cuore, Kri tossì sangue e si bloccò. Il grosso martello dorato lo aveva colpito con precisione sulla schiena.


‘C-Che succede?’


Non lo aveva evitato?


‘Perché non sono riuscito ad evitare un attacco così lento?’


Kri era in presa alla confusione, quando le restanti Mani di Dio che stringevano i Mjolnir +7 lo colpirono in successione.


<i>Peok! Peok! Peok! Peok! Peok!</i>


“Ugh! Eek! Keok! Eek! Ugh!”


[Il Mjolnir Potenziato Definitivo ha colpito il bersaglio. Il bersaglio resterà rigido per 0,3 secondi. Il bersaglio è un essere di stirpe demoniaca. Verrà applicato un ulteriore danno.]


[Il Mjolnir +7 ha colpito il bersaglio. Il bersaglio resterà rigido per 0,1 secondi. Il bersaglio è un essere di stirpe demoniaca. Verrà applicato un ulteriore danno.]


[Il Mjolnir +7 ha colpito il bersaglio. Il bersaglio resterà rigido per 0,1 secondi. Il bersaglio è un essere di stirpe demoniaca. Verrà applicato un ulteriore danno.]


[Il bersaglio resterà rigido per 0,1 secondi…]


[Il bersaglio resterà rigido per 0,3 secondi…]


Era perfetto. Rigidità infinita! Grid mirò verso Kri, che sanguinava copiosamente a causa dei colpi ripetuti.


“Assassinio Collegato.”


<i>Puk.</i>


<i>Puk puk puk!</i>


“…!”


Kri girava la testa a destra e a sinistra mentre veniva colpito dai martelli. Venne poi colpito da una potente pugnalata che gli trafisse il cuore e non riuscì nemmeno a gridare mentre moriva. Il danno accumulato a causa del Mjolnir era troppo grande.


[Il Barone Vampiro Kri è stato distrutto.]


[Hai guadagnato 108909300 punti esperienza.]


[Hai ottenuto il Pigiama del Vampiro!]


‘Pigiama?’


Era un oggetto dubbio. Tuttavia, non aveva tempo di verificarne le informazioni. Una volta morto il vampiro True Blood, gli altri vampiri, infuriati, si diedero all’offensiva. Grid usò Arte della Spada di Pagma, Onda, per colpire i vampiri che lo circondavano e guadagnare tempo. Le Mani di Dio approfittarono di quell’intervallo per avvicinarli. 


“Kek!” 


“Eek!”


“Ack!”


I vampiri si irrigidivano ogni volta che venivano compiti da uno dei martelli dorati intrisi di potere divino. La rigidità aveva l’effetto di annullare i movimenti offensivi e il lancio delle abilità. Perciò, grazie ai Mjolnir, Grid aveva un’area di assoluta protezione attorno a sé. Un dominio assoluto in cui i contrattacchi non erano possibili. Era davvero efficace. Le Mani di Dio non consumavano nessuna risorsa. Non c’era alcun tempo di ricarica. 


In quella circostanza Grid risultava imbattibile nel combattimento ravvicinato. Riuscì ad annientare in fretta tutti i vampiri nella 7° città. Usare dei martelli era un modo crudele ed ignorante di uccidere.


***


“Eh…?”


“C-Cosa?”


I media sudcoreani e le comunità online di tutto il mondo precipitarono nel caos. La notte precedente Grid era al livello 307 e adesso era al 309.




Traduzione di Martina Procida


Editing di Libusemumei
                                


                                



