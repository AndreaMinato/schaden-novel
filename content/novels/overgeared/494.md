---
weight: 4940
title: Capitolo 494
pubDate: 2025-03-17T08:49:02.556Z
tags:
    - overgeared
---


[Sei entrato nella Città Sotterranea del Vampiro (8).]


[L’entrata del dungeon è bloccata. Ogni contatto col mondo di fuori sarà bloccata.]


[Non puoi fuggire dal dungeon fino a che non muori o non sconfiggi il boss del dungeon.]


“Eheh, questo è il dungeon istantaneo di cui ho solo sentito parlare.” 


“È un luogo completamente separato, non collegato a nessun altro? Sono contenta che non ci saranno altre persone in giro.”


“Non ci sono uomini a cui ispirarsi… Mmmm- Be’, è un bene che non sarò disturbata durante il mio appuntamento con Oppa Youngwoo!”


Era la prima volta che Sehee e Yerim entravano in un dungeon istantaneo. Grid si innervosì davanti alla loro eccitazione.


“Avete raggiunto il livello 180 senza mai entrare in un dungeon istantaneo? Avete mai partecipato a un vero assalto?”


“Il nostro tempo di gioco era troppo breve. Dovevamo evitare per forza tutte quelle cose che richiedevano troppo tempo.”


“Sono contenta che la mia prima esperienza sia con Oppa. Un’altra prima volta con Oppa…”


“Sì, ti insegnerò a bere l’anno prossimo.”


“Ah- Non è quella la prima volta di cui sto parlando io.”


“Sì, sì.”


“Oof! Oof! Oof!”


Yerim pestò i piedi e agitò le braccia dopo che Sehee le tappò la bocca. Grid non poté fare a meno di ridere mentre le guardava.


‘È bello vedere che vanno d’accordo. Spero che conservino questa innocenza.’


‘Idiota.’


‘Cosa?’


Tutto d’un tratto lo insultava? Grid si arrabbiò per le parole di Braham.


“A proposito, non è troppo scuro?”


Non appena riuscì a far calmare Yerim, Sehee parlò. La città non riceveva per niente luce, e la cosa non le permetteva di vedere all’interno. In questo stato, era probabile che sarebbero stati indifesi contro gli attacchi dei mostri. Sehee voleva usare la magia di luce, poi udì le parole di Grid.


“Col tempo, vi abituerete gradualmente all’oscurità. È facile diventare bersaglio dei mostri se accendiamo la luce. È meglio procedere lentamente.”


“Capisco.”


Sehee e Yerim ammirarono il consiglio, che si basava sull’esperienza di Grid. Credevano che Grid fosse il miglior giocatore al mondo, e ciò rendeva le sue parole plausibili.


“…Um.”


Gli occhi di Sehee e Yerim brillavano come lanterne mentre lo fissavano. Grid sentiva un bel po’ di pressione.


‘Sono nervoso.’ Commettere un errore davanti a sua sorella… ‘Devo mantenere il mio orgoglio di fratello maggiore. Braham, per favore sostienimi al meglio. Hai capito?’


‘…’


Braham rispose col silenzio alla richiesta di Grid. Era stato meno loquace del solito da quando erano entrati nella città. Era come se cercasse di nascondere la sua esistenza.


‘Non voglio rimproverarti. Perché ti comporti così?’


Braham era stato sorpreso di scoprire che Sehee era una Santa. Aveva forse dei brutti ricordi legati ad una Santa?


‘In effetti, il nome di una Santa è fatale per un essere di stirpe demoniaca.’


Grid ci pensò su mentre procedeva. I mostri che apparivano prima di arrivare alla città erano i famigli dei vampiri. In una situazione normale, avrebbe avanzato senza esitazione. Tuttavia, adesso si trovava insieme a Sehee e Yerim. Per tenerle lontane dal pericolo, Grid si muoveva il più cautamente possibile, rallentando la sua andatura.


“…”


Il silenzio continuò. Grid fece strada con attenzione, mentre Sehee e Yerim lo seguivano silenziosamente. L’atmosfera si fece naturalmente tesa e pesante. Sehee e Yerim se ne resero conto di nuovo quando videro l’espressione seria di Grid.


‘Già. I mostri qui sono almeno di livello 300.’


‘Potremmo essere di ostacolo ad Oppa piuttosto che aiutarlo. Dobbiamo stare attente a non essere di peso.’


Cercarono di controllare le loro menti eccitate. Sehee e Yerim erano ragazze sveglie, perciò evitarono di fare qualunque cosa che potesse dare fastidio a Grid. Risposero così al suo atteggiamento cauto.


“…”


Quanto tempo era passato? Quando i loro occhi si abituarono all’oscurità, la struttura della città cominciò ad emergere.


<i>Kyaoooooh!</i>


I lupi dalle grosse zanne avvertirono l’avvicinamento degli umani e attesero che il gruppo di Grid arrivasse. Il tempismo era perfetto e Sehee e Yerim furono colte completamente di sorpresa. Persino dei ranker di livello 300 sarebbero andati nel panico!


“Ah…!”


Sehee sollevò frettolosamente l’Asta di Legno +7. Cercava di proteggersi dagli artigli dei lupi. Il Cavaliere della Santa Yerim usò immediatamente l’abilità ‘Sacrificio per la Santa’ per ricevere il danno al posto di Sehee. Ma le loro azioni furono inutili. Le azioni di Grid furono molto più rapide delle loro.


<i>Seokeok!</i>


<i>Puok</i>


<i>Peok!</i>


<i>Kyaooooooh!</i>


Arte della Spada di Pagma Livello 3. Quando era disattivata, aumentava il potere d’attacco di Grid del 32%, la probabilità di un colpo critico del 22% e il danno di un colpo critico del 15%. Quando si attivava, gli permetteva di usare abilità d’attacco quali Assassinio, Collegamento e Trascendenza.


In altre parole, l’arte della spada di Grid era estremamente potente, persino con Arte della Spada di Pagma disattivata. Fu una catastrofe per i suoi bersagli, che egli giudicò troppo deboli per arrivare ad usare delle abilità offensive. Il lupo che stava per attaccare Sehee fu colpito dalla spada di Grid e la sua salute crollò bruscamente. I lupi cominciarono a scappare via.


Grid non perse alcun punto esperienza. Lasciò che le Mani di Dio li inseguissero e li sistemassero.


<i>Bam bam bam!</i>


I martelli dorati fracassarono la testa ai lupi, come un macinino per l’aglio. La vista fu crudele e travolgente. Sehee e Yerim provarono solo ammirazione.


“Fantastico!”


“Un mostro potente è stato sconfitto così facilmente! Fico!”


Grid minimizzò. “Sono piuttosto deboli. Sono i famigli dei vampiri più deboli che risiedono nella città.”


La vera lotta ci sarebbe stata dopo essere entrati nella città.


“Vi proteggerò. Non restate troppo indietro, restate unite e seguitemi.”


“…”


Le espressioni di Sehee e Yerim si irrigidirono nello stesso istante. Si resero conto di essere già un peso per Grid. Era inaccettabile. Erano venute per aiutarlo, non per interferire!


“No, Oppa deve solo guardare davanti a sé.”


“Baderemo a noi stesse. Oppa deve solo pensare a cacciare.”


Non erano persone deboli che non fossero in grado di capire la situazione. Sehee possedeva l’abilità passiva Cuore Giusto che bloccava l’accesso agli esseri di stirpe demoniaca e ai non-morti. Inoltre, il Cavaliere della Santa Yerim aveva potenti attacchi che avrebbero tenuto lontani i nemici il più possibile. Almeno, potevano proteggersi da sole.


Innanzitutto.


“I vampiri non avranno il tempo di prestarci attenzione. Arma Sacra. Impatto Sacro. Armatura Sacra. Esplosione Sacra.”






[Un danno divino è stato attribuito al leader del party ‘Grid’. L’effetto durerà 5 minuti.]


[Verrà applicato un danno divino a spruzzo ogni volta che il leader del party ‘Grid’ attacca. L’effetto durerà 3 minuti.]


[Una difesa addizionale contro il male è stata attribuita al leader del party ‘Grid’. L’effetto durerà 5 minuti.]


[Ci sarà un’esplosione di fuoco divino ogni volta che il leader del party ‘Grid’ attacca. L’effetto durerà 2 minuti.]






‘Danno a spruzzo? Esplosione?’


Erano diversi dai potenziamenti di Huroi. L’effetto?


‘Be’… Non posso aspettarmi granché.’


Sehee era solo al livello 180. Era una guaritrice eccellente grazie alla guarigione percentuale, ma come potenziatore? Non aveva grandi aspettative. Infatti, il bonus di danno addizionale mostrato nella finestra di stato valeva solo 500. Significava che poteva infliggere un danno fisso di 500 punti ai non-morti e ai demoni ogni volta che attaccava. L’effetto cumulativo del danno era innegabile, ma non era così drammatico. Era onestamente patetico rispetto al danno divino di 3800 punti del Mjolnir +10.


Ma non era deluso. Era semplicemente grato che sua sorella pensasse a lui e si impegnasse duramente.


“Allora iniziamo.”


Grid entrò nella città. Arrivò davanti ad un edificio che sembrava una cattedrale. C’erano all’incirca 400 bare all’interno. Erano meno che negli edifici della 7° città, che aveva almeno 500 bare.


‘Qui va meglio.’


Troppi vampiri gli avrebbero reso difficile proteggere sua sorella.


“Arte della Spada di Pagma.”


Grid agì senza esitazione. Per ridurre il più possibile il numero di vampiri mentre ancora dormivano, usò Ondata di Assassinio Collegata.


<i>Kwa kwa kwa kwang!</i>


I vampiri che dormivano nelle bare ricevettero una tempesta di danni. Molti morirono e gli altri, ormai svegli, si precipitarono contro Grid. Grid impugnò la spada, come al solito. Poi rimase scioccato.






[Hai inflitto 6,730 punti di danno ad un vampiro giovane.]


[L’effetto di Impatto Sacro infligge un danno addizionale di 500 punti a tutti i bersagli ‘malvagi’ in un raggio di 5 metri dal bersaglio colpito.]






“Eh…?”


In origine, un danno a spruzzo aveva un raggio ristretto. Era naturale. Una conveniente ed ampia area di danno che ti permetteva di ferire nemici multipli senza subire alcun danno? Era un imbroglio totale. L’equilibrio si sarebbe infranto. L’Impatto Sacro di Sehee avrebbe potuto far crollare l’equilibrio. Al momento, aveva gli aveva concesso solo 500 punti di danno sacro. Ma se avesse aumentato il livello dell’abilità e inflitto danni nell’ordine delle migliaia?


Immagina…


‘Infliggere un danno ad ampio raggio con ogni colpo? È pazzesco. Davvero pazzesco.’


Un vampiro si avvicinò mentre Grid era sotto shock e lo graffiò.


<i>Puok!</i>






[Hai subito 3,300 punti di danno.]


[Il bersaglio che ti ha attaccato è malvagio. Esplosione Sacra gli restituirà metà del danno ricevuto.]


<i>Peeng!</i>


“Kyaak!”


Il vampiro che aveva attaccato Grid soffrì per un’improvvisa esplosione di luce. Dall’altro lato, Grid stava bene.


[La Santa Ruby ha ripristinato la tua salute.]


‘Questo è un imbroglio.’


Lo diceva considerando la situazione oggettivamente, non perché fosse sua sorella. In quel momento, Grid si rese conto di essersi sbagliato quando aveva pensato di comprendere a pieno il valore della Santa Sehee. Sì, si era sbagliato di grosso.






[La Santa Ruby ha usato Arma Sacra e Impatto Sacro sulla Mano di Dio (1).]


[La Mano di Dio (1) ha attaccato un vampiro giovane.]


[L’effetto del Mjolnir Potenziato Definitivo ha inflitto 3800 punti di danno divino al bersaglio.]


[L’effetto di Arma Sacra ha inflitto 500 punti di danno divino al bersaglio.]


[L’effetto di Impatto Sacro infligge un danno addizionale di 3,800 + 500 punti a tutti i bersagli ‘malvagi’ in un raggio di 5 metri dal bersaglio colpito.]






“…Hiccup!”


Il risultato dell’aggiunta del potere della Santa alle Mani di Dio era fantastico. L’effetto era abbastanza notevole da sconvolgere persino il senso logico di Grid, lui che era il ‘distruttore di ogni logica’. Era così sorpreso che gli venne il singhiozzo.


<i>Peng! </i>


<i>Pepepepeng!</i>


Non appena Arma Sacra e Impatto Sacro furono concesse alle Mani di Dio, queste si scatenarono e cominciarono a sterminare i vampiri. In quel momento, la velocità di caccia di Grid divenne almeno sei volte più rapida.




Traduzione di Blakriss


Editing di Libusemumei
                                


                                



