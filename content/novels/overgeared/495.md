---
weight: 495
title: Capitolo 495
pubDate: 2025-03-17T08:49:02.556Z
tags:
    - overgeared
---


“Wow...C’è un’ampia area di danno divino incondizionato.”


Arma Sacra aggiungeva 500 punti di danno divino ad ogni colpo assestato. L’effetto di Impatto Divino era stupefacente, infliggendo 100% di danno divino a tutti i bersagli maligni nel raggio di 5 metri. Questo risultato trascendeva il buonsenso. Ogni volta che Mjolnir abbatteva un vampiro, dai quattro ai nove vampiri nei dintorni soffrivano il danno divino nello stesso istante. Ciò significava che aveva il potere di ferire non soltanto un nemico in un colpo, ma più di uno.


Tuttavia, era un tipo di forza dai molti prerequisiti, come il bisogno del bersaglio di essere maligno e il possedere potere divino. Era veramente perfetta se questi prerequisiti erano raggiunti. Al momento, Grid ci era riuscito.


La città dei vampiri e Mjolnir. Tutto era perfetto.


“Kyaak!”


“Kuaaaak!”


<i>Kwang!</i>


<i>Kwa kwa kwang!</i>


Una luce bianca esplodeva ogni volta che Mjolnir veniva agitato. Le urla doloranti dei vampiri echeggiavano nell’edificio. I vampiri erano confusi.


“Che cos’è...?”


“Non c’è via d’entrata!”


C’erano soltanto tre invasori e 400 vampiri. Se avessero potuto fermare gli intrusi, si sarebbero potuti sbarazzare di loro in un istante. Tuttavia, non era possibile colpirli tutti in una volta. Ogni volta che un vampiro veniva sconfitto, contemporaneamente molti dei suoi simili cadevano sanguinanti. Risultava tutto difficile perché la loro formazione continuava a collassare. La vampira purosangue ‘Tigol’ osservava la situazione dalle retrovie, prestando attenzione a Sehee.


‘Quell’umana è il problema. Beh, posso risolverlo facilmente.’


Se risultava difficile avvicinarsi, colpire con la magia. La semplice soluzione era utilizzare un incantesimo.


<i>Pachichik!</i>


Una sfera di sangue si materializzò e venne lanciata verso Sehee.


<i>Peeng!</i>


Andò ad una velocità tremenda. Ci fu un ‘bang’ da dietro le linee nemiche, e poi la sfera di sangue apparve davanti a Sehee. La giovane fu scioccata, ma non impaurita. Aveva fiducia nella sua amica Yerim!


“Yap!”


Yerim faceva da guardia, in piedi accanto a Sehee, e si lanciò davanti a lei. La sfera di sangue colpì uno scintillante scudo argenteo, lo scudo prodotto da Grid in passato. Si trattava di una versione migliorata dello Scudo Divino, e potenziava la resistenza magica, ma il livello dei vampiri purosangue nell’8° città era 350...


Yerim, soltanto al livello 180, non riuscì ad assorbire totalmente l’attacco.






[L’attacco ha superato l’abilità di assorbimento del danno del Piccolo Scudo Divino!]


[Sono stati assorbiti soltanto 5.800 punti di danno!]


[La tenuta di Piccolo Scudo Divino è diminuita a 190 punti!]


[Si è attivato Desiderio Nobile. Hai evitato la morte.]


[Hai subito un danno di 13.050 punti.]


[Hai ricevuto molto danno da un singolo colpo, entrando nello stato di ‘tentennamento’.]






“Ugh.”


Un terreno di caccia di alto livello era troppo difficile. Yerim era rimasta con meno di un decimo della sua salute, ed era frustrata e preoccupata per Sehee. Al momento Youngwoo era circondato da centinaia di vampiri, e non poteva azzardarsi ad andare loro in aiuto.


‘Io...io devo...’


“Ignorante ragazza umana! Assaggia la mia magia!”


La vampira Tigol era furiosa per il fallito tentativo di assassinio. Questa volta, creò due sfere di sangue e le lanciò di nuovo contro Sehee.


‘No...!’


Una Santa non era invincibile. Era la più forte per quanto riguardava potenziamenti e cure, ma la sua difesa era bassa, ed era il Cavaliere della Santa a coprire questo deficit. Tuttavia, Yerim era paralizzata e non poteva adempiere al suo dovere. Sehee aveva potenziato Grid e le Mani Divine, ed era ora in uno stato che vedeva il suo mana temporaneamente prosciugato. Era difficile utilizzare Disciplina, che ripristinava le condizioni di stato dei membri del party, e Speranza, che invece ripristinava la salute dell’obiettivo. Sia Yerim che Sehee erano nei guai, ad indicare che mancavano ancora di esperienza nei combattimenti.


“Perché hai utilizzato così tanto mana? Dovresti sempre lasciarne un po’ per affrontare le emergenze.”


Sehee e Yerim chiusero forte gli occhi quando videro le sfere di sangue sfreccianti. Allora la voce di Grid fu udibile alle loro orecchie.


“Oppa!”


Le due giovani aprirono gli occhi nello stesso istante.


<i>Pepepepeng!</i>


Videro Grid venir colpito dalle sfere di sangue per poterle difendere.


“No!”


Alla fine, Grid soffrì, e a loro non piaceva quella situazione. Le ragazze si sentirono colpevoli e incapaci mentre il ragazzo veniva colpito da potenti esplosioni, sanguinando. Poi, le grandi mani di Grid accarezzarono le loro piccole e soffici teste.


“Non preoccupatevi. Questo non è nulla di cui aver paura.”


Grid stava indossando il set di Luce Sacra, che minimizzava il danno magico. Sebbene fosse stato colpito da due sfere di sangue di Tigol, vampira purosangue, aveva perso soltanto 15.000 punti salute. Bevve una pozione per ripristinare la sua salute, e puntò con precisione la sua spada verso la vampira che fluttuava sul soffitto. Allora utilizzò Collegamento Trascendente.


<i>Kwa kwa kwa kwang!</i>


10 spade di energia oscura, che infliggevano il 150% della potenza di attacco di Grid, volarono via.


“Tu...!”


Tigol stava sudando, innervosita, ma non abbandonò il sorriso. Poteva non essere una diretta discendente, ma in lei scorreva sangue di nobile lignaggio, e credeva di non poter essere sconfitto da degli esseri umani. Evocò uno scudo di sangue ed affrontò Collegamento Trascendente a testa alta.


<i>Kwa kwa kwa kwang!</i>


L’impatto fece tremare l’edificio. Noe e Randy, impegnati a bloccare l’avanzata dei vampiri mentre Grid era assente, e anche i vampiri barcollarono. Decisamente, fu un enorme scossa. Nonostante ciò, Tigol era incolume. Si era completamente difesa dalla mossa di Grid!


‘Il grado di difficoltà è maggiore di quello della 7° città?’


Grid era scioccato. Non si aspettava che un vampiro purosangue potesse competere con le sue abilità fuse, ma non era agitato. Trovava tutto ciò interessante.


‘Mi darà più esperienza?’


Tigol si infuriò nel vedere Grid sorridere.


“Umano! Stai al tuo posto!”


Questa volta, la vampira creò tre sfere di sangue. Tuttavia fallì nel lanciarle, ed esplosero.


Un vecchio si era chinato, postumo dell’arrivo di Iyarugt a falciare Tigol.


“Kuock! N-no...?”


Raggiungerla senza che lei se ne accorgesse? La purosangue osservò Iyarugt con espressione distorta, ma quest’ultimo non la degnò di uno sguardo. Per lui, affrontare Tigol era come bere un bicchier d’acqua.


“Dannato bastardo. Evocarmi soltanto per uccidere questi moscerini.”


Grid ignorò le lamentele di Iyarugt e diede ordini a Noe, Randy e alle Mani Divine.


“Rimanete qui e uccidete i superstiti con Iyarugt.”


“Nyang!”


“Si!”


Noe e Randy annuirono, e Grid lasciò l’edificio con Sehee e Yerim, dirigendosi verso il prossimo. La sua esperienza aumentava costantemente ogni volta che i suoi compagni uccidevano i vampiri.






***






“C-cosa sta succedendo?”


Il potenziamento di esperienza per i giocatori coreani erano terminato ieri, ma lo stesso non si poteva dire del mito del livellamento di Grid. La sua velocità nell’aumentare di livello era ancora più alta, nonostante il potenziamento di esperienza ormai svanito. Livello 314. Prima che se ne rendessero conto, Grid era agli inizi della top 40 delle classifiche globali, stupendo il mondo e facendolo dubitare.


Dove stava cacciando, con chi, e in che modo lo stava facendo per rendere una possibile una simile velocità? C’erano persone che desideravano risposte a queste domande.






***






“Questo è l’edificio di Grid.”


“Non costa 10 miliardi di won?”


“Possedere un edificio del genere essendo così giovane. Sono invidioso.”


“Provo rispetto piuttosto che invidia. Questo è un prodotto dei suoi sforzi. Avrei dovuto lavorare più duramente quando ero giovane.”


Una lussuriosa berlina nera si fermò davanti ad un edificio di sette piani, dall’aspetto moderno e contemporaneo, nella periferia di Seoul. Non aveva nulla di speciale in termini di struttura, ma la facciata blu era abbastanza sofisticata e curata.


“Hmmm.”


Delle persone scesero dalla macchina e lo osservarono; erano il Direttore Lee Gook Rae e il PD Park Jong Soo della OGC Station.


“Sei certo che Grid si trovi all’interno?”


“Si, è sicuro. Secondo le testimonianze degli inquilini, in questi giorni non è uscito.”


“Certo...Deve essere troppo occupato a salire di livello. Okay, proviamoci.”


Il Direttore Lee Gook Rae e il PD Park Jong Soo entrarono. Volevano chiamare l’ascensore per raggiungere l’attico dove abitava Grid, ma era impossibile.


“Cosa? I pulsanti si fermano al quinto piano? E il sesto?”


“Forse il proprietario usufruisce di un ascensore a parte.”


Grid era una celebrità. Era naturale volere un minimo di privacy.


“Kung...Saremmo dovuti andare alla cabina di guardia.”


“Sarebbe stato molto più difficile parlare con Grid se fossimo passati di lì. Abbiamo provato a chiamare per tre giorni, ma non abbiamo ricevuto risposta.”


“Ah...Si, useremo le scale al quinto piano.”


I due uomini decisero di premere il pulsante per il quinto piano, e dopo un po’, l’ascensore si fermò.


<i>Dding~</i>


“...Um?”


Al quinto piano il pavimento e i muri erano in marmo nero. L’alto soffitto con i candelieri era una vista splendida, come l’entrata di un hotel di lusso.


“E’ davvero ben costruito...”


“Sembra che l’abbia progettato un ottimo appaltatore.”


“Ad ogni modo, dove sono le scale per il sesto piano?”


Non c’erano in vista segnali d’uscita in corridoio. C’erano solamente sei porte, probabilmente adibite ad uffici.


“Questa non è una violazione dei codici edilizi?”


Nel momento in cui il Direttore Gook Rae parlò, una porta nella parte più interna del corridoio si aprì, e ne uscì un uomo straniero dai capelli brizzolati. La sua stazza comprendeva ampi muscoli e sembrava un misto fra un lottatore e un artista marziale. Dava un’impressione feroce e sporca, come un leopardo.


“Chi siete? Perché non c’è stato avviso dalla cabina di guardia?”


Mentre pose quella domanda, stava masticando una gomma. Sembrava in qualche modo familiare? Il PD Park Jong Soo fu il primo a riconoscerlo.


“Toon!”


“Toon? Ah! Il Maestro delle Bestie di Overgeared!”


In realtà, era stato parte della mafia italiana. Perché si trovava lì?


“Cosa volete?”


Toon li fissò aggressivo.


“Gulp.”


Il Direttore Lee Gook Rae e il PD Park Jong Soo deglutirono all’unisono. Erano sopraffatti dallo sguardo negli occhi di Toon, tanto che le ginocchia gli tremarono.


<i>Shake.</i>


Con mani tremanti, il Direttore Lee estrasse un biglietto da visita e si presentò.


“Sono il direttore della OGC Station, Lee Gook Rae. Siamo venuti ad incontrare Shin Youngwoo, per discutere di affari relativi a delle trasmissioni. Possiamo vederlo?”


Il Direttore Lee si rese vagamente conto di qualcosa; in realtà Toon aveva il compito di proteggere Grid, affittando tutto il quinto piano per rimanergli vicino.


‘Così sembra molto più sicuro...’


La sicurezza era un’altra cosa. Toon ci pensò per un momento, prima di aprire una delle sei porte nel corridoio. Poi, sbloccò l’altra porta comparsa, rendendo visibili le scale d’emergenza che portavano al piano di sopra.


“Salite. Bunny Bunny è già lì.”


“Bunny Bunny!”


Il miglior BJ del mondo, con più influenza di una stazione televisiva decente, era venuto in Corea del Sud?


‘E’ riuscito ad incontrare Grid?’


Il giocatore gli sarebbe potuto esser loro rubato. Il Direttore Lee Gook Rae e il PD Park Jong Soo si affrettarono a salire le scale.


Traduzione di MoonRoro29


Editing di Libusemumei


                        


                                



