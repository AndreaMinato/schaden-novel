---
weight: 50
title: Volume 1 - Capitolo 5
pubDate: 2025-02-27T07:44:20.587Z
tags:
    - overgeared
---


Si trattò di una missione assolutamente non voluta. Perché non mi piaceva la ricompensa? Impossibile!


‘Questa ricompensa è davvero buona…’


3.000 monete d’oro valgono circa 3.600.000 Won se convertiti in soldi reali, che corrispondevano a 40 giorni di entrate se avessi lavorato senza sosta. Ma la cosa più importante era il titolo di ‘Figlio del Conte’.


Tutte le statistiche ricevevano +20! Al momento possedevo nove statistiche in totale: forza, stamina, agilità, intelligenza, destrezza, autocontrollo, indomabilità, fierezza e visione. Se avessi aggiunto la statistica nobiltà, sarebbero state un totale di 10.


Se a tutte queste statistiche, avessi dato 20 punti, avrei raggiunto un totale di 200 punti. Ogni volta che sarei salito di livello, avrei ottenuto 10 punti statistica, quindi 200 punti statistica equivarrebbero a 20 livelli. Inoltre sarebbe stato fantastico avere una bellissima dama aristocratica come moglie.


‘La strada è spianata. Ma…’


C’era un motivo se la ricompensa era così buona. Si trattava di una missione di grado S!


‘La Furia del Conte Ashur era una missione S.’


Al tempo di quella missione, ero di livello 79 ma non riuscii a sostenere la difficoltà. Venni ucciso molte volte durante la missione e scesi al livello 73. In più, il tempo che trascorsi fu di tre mesi!


Al momento ero al livello -1, perciò non avevo i mezzi per completare una missione di grado S entro il tempo limite. Perché avrei dovuto accettare una missione che sarebbe ovviamente fallita?


‘E poi, il mio livello scenderebbe di altri due se fallissi.’


Il mio corpo tremava di paura e rabbia al pensiero che il mio livello potesse scendere a -3.


‘Ma perché mai al mondo un’altra missione di grado S?’


Le missioni di grado S non erano mai comuni. Anche i giocatori classificati di alto livello, che superavano il livello 200, potevano contare sulle dita di una mano le volte in cui avevano ricevuto una missione di grado S. Comunque, non ero un giocatore di livello alto e al momento ero a -1.


Mi ricordai ciò che disse Doran:


‘Come sai, il Tempio Yatan è pieno di energia malvagia. Le persone normali si spaventerebbero se rimanessero qui per un certo periodo di tempo. Ma ti ho osservato, e stai bene nonostante il tempo trascorso. Inoltre, riesci addirittura a ridere da solo. Tu, non possiedi in realtà delle grandiose abilità?’


C’erano degli indizi in queste parole. La missione sembrava generarsi rimanendo all’interno del Tempio Yatan per un certo periodo di tempo, senza cadere nello stato di ‘paura’. Le mie statistiche legate al titolo e all’autocontrollo avevano diminuito le possibilità di cadere sotto una condizione anormale.


Era un bene? Mi era piaciuto?


‘Non sarei fottuto se si trattasse di una missione obbligatoria? Gli attributi di questo titolo sono assurdi, ma è come se il gioco stesse cercando di farmi uscire.’


Risposi senza esitazione,


“Non posso farlo. Chiedi a qualcun altro.”


[La missione è stata rifiutata.]


Rifiutai la missione, ma Doran non se ne andò.


“Sei l’unica persona insolita, quindi per favore aiutami. È coinvolta la vita di una persona preziosa!”


[Doran è disperato. Capisci la sua triste situazione e accetti la missione?]


Il concetto della finestra di notifica si era perso. Pensavo di trovarmi nella posizione di prendermi cura degli altri al momento? Spostai immediatamente la finestra e dissi, “Ti sbagli. Sono debole e incompetente, perciò non potrò aiutarti. Sarebbe meglio se ne te occupassi da solo.”


[La missione è stata rifiutata.]


“Come sai, i fedeli di Yatan usano la potente magia nera! Non posso soccorrere la giovane dama da solo! Per favore, ripensaci e prestami la tua forza!”


[Doran non si è arreso. Accetti la missione?]


“No, prima di tutto, non ho le capacità per farlo…”


[La missione è stata rifiutata.]


“Sei troppo modesto! Non lo sai che il potere di ignorare la paura non è così comune?”


[Doran può dipendere solo da te. Accetti la missione?]


Alcune volte, c’erano missioni con PNG che insistevano in questa maniera. Avevano le loro storie disperate. Sì, capivo i sentimenti di Doran. Se Doran fosse tornato senza salvare la figlia del suo signore, la sua testa sarebbe volata via.


Ma che ne sarebbe stato di me? Se avessi fallito e avessi perso ancora il mio livello?


Perché avrei dovuto andare incontro a queste cose terribili per lui? Io ero più importante di un completo estraneo! Il problema più grande innanzitutto era però che non avevo l’abilità di aiutarlo.


“Per favore, aiutami! Te lo chiedo in ginocchio!”


Doran si mise in ginocchio.


Lo guardai. Quest’uomo, tutte le parole che gli avevo detto erano entrate in un orecchio ed uscite dall’altro. O magari credeva stessi mentendo.


‘Probabilmente è questo. È così grandioso che io non provi paura mentre mi trovo nel Tempio Yatan? Non sono mai stato qui prima d’ora quindi non so neanche cosa dovrei provare.’


Affrontai Doran a testa alta e spiegai con un tono più serio,


“Sono molto dispiaciuto, ma davvero non ho la forza di aiutarti. Non sprecare il tuo tempo con me; chiama il conte e chiedi il suo aiuto.”


[La missione è stata rifiutata.]


“Ogni ora è importante! La vita della giovane dama sarebbe in pericolo mentre vado a chiedere aiuto al conte! Sei l’unica persona su cui posso contare! Questa è una richiesta!”


[Doran spera in un aiuto. Accetti la missione?]


C’era un limite alla pazienza.


“Ah, che frustrazione! Hai davvero bisogno del mio aiuto? Non voglio più vederti, perciò vattene!”


“Per favore, abbi pietà per il bene della sua vita!”


“Cosa? No! Dannazione. Sì, dovrei andare. Ora me ne vado!”


Ancora una volta rifiutai la missione e voltai le spalle a Doran. Questa era una missione terribile che avrebbe fatto sì che perdessi altri due livelli per il fallimento, perciò volevo evitarla. Ma a differenza dei miei pensieri, i miei piedi non si mossero velocemente. Ero al 200% oltre il limite del mio peso, perciò la velocità di movimento era ridotta del 100%.


Doran vide che mi mossi lentamente, neanche fossi una tartaruga, e interpretò male le mie azioni mentre si commuoveva.


“Ti comporti in maniera così intimidatoria, ma in realtà ti senti in conflitto… Vuoi davvero aiutarmi…”


“…”


“Smettila di sentirti in conflitto e aiutami!”


[Doran ha di nuovo speranza. Accetti la missione?]


“Cazzate! Non ti aiuto!”


[La missione è stata rifiutata.]


Lo ignorai e velocizzai i miei passi. Ma ancora una volta, risultai essere lento. Questo non fece altro che aumentare il fraintendimento di Doran.


“Forse ti senti in conflitto perché la tua vita è piena, ma la vita di una persona è molto più importante!


Questa è una richiesta!”


“Non posso! È impossibile!”


“Non ingannare te stesso! Infatti, anche tu stai soffrendo! Non riesci a lasciare subito questo luogo, ecco perché c’è tale esitazione nei tuoi passi!”


“Non c’è alcuna esitazione! Non sto camminando lentamente! Il mio bagaglio è pesante, tutto qui!”


Doran continuò ad inseguirmi ed il mio lento passo non riusciva a sbarazzarsi di lui.


[Accetti la missione?]


[Accetti la missione?]


[Accetti…]


‘Che idiota!’


Le finestre di notifica continuarono a comparire inesorabilmente, nonostante i miei rifiuti. Dovevo prendere una decisione drastica.


‘Non posso continuare così. Sì, devo rifiutare, anche se sviluppo una relazione ostile con lui. Non è un PNG con cui ho bisogno di instaurare una relazione, quindi non sarà un problema se diventa mio nemico.’


Sguainai lo Spadone di Mamon e lanciai un’occhiataccia a Doran.


“Non posso assolutamente aiutarti. Se non te ne vai subito, sono pronto a ferirti.”


Doran comprese la situazione e fece un passo indietro. Poi aprì lentamente la bocca.


“Vorrei davvero che tu mi aiutassi…”


[Doran sta chiedendo per l’ultima volta. Accetti la missione?]


<em> </em>


<em>Colpo!</em>


Quante altre volte devo vedere questa dannata finestra di notifica?


“Non ti aiuterò! Anche se potessi, non voglio! Non lo farò!”


Lo stress raggiunse il limite e non potei più sopprimere la rabbia. Alla fine, urlai e abbassai lo Spadone di Mamon fendendo l’aria ed esprimendo tutto il mio intento di non parlare con Doran mai più.


Poi…


<em>Kwajak!</em>


“Aaaahhh!”


La sensazione di aver colpito qualcosa si trasmise attraverso le dita mentre sentii un urlo nello stesso istante. Volsi lo sguardo sul lato dello spadone e vidi cosa accadde: un fedele che indossava una tunica di Yatan era a terra con lo Spadone di Mamon sul suo collo.  Un brivido di cattivo presagio corse giù, lungo la mia spina dorsale.


“Stavo mirando a quel pazzo, quindi perché la persona vicina a lui…”


Mentre fissavo il fedele morto, comparve una nuova finestra di notifica.


[La tua relazione con la Chiesa Yatan è diventata ostile.]


[Non potrai ricevere la benedizione di Yatan.]


[I seguaci di Yatan cercheranno di ucciderti a vista.]


L’atmosfera nel tempio cambiò. Mentre venivo circondato da una dozzina di fedeli di Yatan, Doran si alzò, posò una mano sulla mia spalla e urlò, “Grazie!”


“Eh?”


[Salvare la Stimata Figlia del Conte]


Difficoltà: S


Irene, figlia unica del Conte Steim, è una bellissima e innocente vergine. Gli anziani di Yatan hanno rapito Irene per poterla sacrificare, per il suo sangue di vergine.


Non puoi tollerare i semi malvagi dei seguaci di Yatan. Devi assolutamente soccorrere Irene.


Condizioni di completamento missione: Soccorri Irene entro un’ora dall’accettazione della missione.


Ricompensa: 3.000 monete d’oro, una bassa probabilità di diventare il Figlio del Conte.


* Figlio del Conte: Statistica Nobiltà sarà sbloccata, tutte le statistiche avranno +20.


Verrai trattato come un visconte dopo aver sposato la stimata figlia del conte. Aumenteranno potere e onore. Puoi avanzare nella cerchia sociale dei nobili. Riceverai uno stipendio mensile. Questa potrebbe essere la via più corta per diventare un ufficiale di alto rango o un lord.


Fallimento missione: -2 livelli.


[La missione è stata accetta.]


“Wow.”


Per la mia relazione ostile con la Chiesa di Yatan, mi è stata imposta la missione ‘Soccorri la Stimata Figlia del conte’.


“Uhuhuh…”


Alcuni potrebbero dire che sia stata sfortuna. No, sarebbe stato più accurato dire che non possedevo alcuna fortuna.


‘Fallimento ancora una volta… Arriverò al livello -3!’


Ad ogni modo, non avevo fortuna. Forse ho venduto un paese nella mia vita precedente.


“Chi osa ferire i fedeli di Yatan! Non temi la maledizione di Dio Yatan?”


“Dio Yatan è onnipotente! Dio Yatan ha già visto il tuo peccato! Non sarai più al sicuro per il resto della tua vita!”


“Pagherai un grosso prezzo per la tua blasfemia!”


Le voci arrabbiate dei seguaci di Yatan rimbombarono intorno a me. I loro sguardi da pazzi erano pieni di assoluta ostilità.


‘Morirò ora?’


I seguaci di Yatan erano maghi oscuri. I maghi oscuri possedevano l’abilità di imprimere forti maledizioni, perciò erano difficili da gestire.
                                


                                



