---
weight: 500
title: Volume 1 - Capitolo 50
pubDate: 2025-02-27T07:44:20.603Z
tags:
    - overgeared
---


La finestra di stato di Grid era insolitamente magnifica. Sebbene fosse solo al livello 45, il totale delle sue statistiche era comparabile a quello di un giocatore intorno al livello 250. Era particolarmente impressionante il fatto che possedesse sei statistiche rare: Tenacia, Autocontrollo, Indomabilità, Fierezza, Visione e Coraggio.


Ma era tutto qui? Aveva anche quattro titoli. Di base, i titoli erano difficili da ottenere e chi ne possedeva quattro apparteneva ai ranghi alti della classifica. Grid invece aveva già quattro titoli al livello 45. Come c’era da aspettarsi da una classe leggendaria di Satisfy, la finestra di stato era davvero grandiosa.


Ma Grid, più che compiaciuto, era insoddisfatto.


‘Ho martellato giorno e notte, ho lavorato sulle mie statistiche e avuto successo in missioni dalla difficoltà assurda, ed è tutto qui? Non ho combattuto uno contro uno con un cavaliere mentre ero al livello 21? Ma il risultato è pessimo in confronto al mio duro lavoro. Dannazione. Adesso tutte le mie statistiche avrebbero dovuto avere circa 300 punti. Che razza di classe leggendaria è questa? Dannazione… Euphemina ha una classe epica ma è così OP che è in grado di utilizzare tutti i tipi di magie senza neanche recitarle… Ah… Sono infelice.’


Grid osservava Euphemina e Rabbit che parlottavano.


Euphemina indossava una tonaca magica, Rabbit aveva una maglia metallica e in una mano stringeva una spada che sembrava alquanto costosa, mentre i suoi subordinati erano equipaggiati con armi come lance, spade e archi.


‘Non sono armati pesantemente perciò, se aumentassi il mio potere d’attacco, potrei affrontarli facilmente… Non indosso un’armatura al momento quindi ho bisogno di migliorare Stamina e Difesa… La mia agilità è più che sufficiente con il Pugnale Perfetto…’


Era una situazione disperata! Grid prese una decisione alla svelta senza pensarci troppo.


‘150 punti sulla Forza e 90 punti sulla Stamina.’


Poiché Grid era essenzialmente un fabbro, sarebbe stato saggio investire più punti possibili sulla Destrezza. Più era alta la destrezza, maggiore era la probabilità di creare un oggetto di classificazione alta. Ma Grid nasceva come guerriero. Aveva di base il desiderio di rafforzare il suo potere di combattimento, in più sarebbe stato saggio aumentare la forza e la stamina per evitare l’immediata crisi.


‘Comunque, la mia destrezza aumenterà naturalmente creando oggetti, perciò non serve investirci altri punti.’


Inoltre, aveva ricevuto il titolo di ‘Creatore del Primo Oggetto Unico’ dopo aver prodotto il Pugnale Perfetto nella sfida di produzione contro Euphemina, e questo gli aveva procurato 200 punti in destrezza. Perciò Grid non si sentiva affatto dispiaciuto a non investire sulla destrezza.






[Hai investito 150 punti su Forza. È corretto?]






‘Sì.’






[Una volta usati i punti, non potranno essere recuperati. Vuoi procedere?]






‘Sì.’






[Hai investito 90 punti su Stamina. È corretto?]






‘Esatto. Non serve chiedere, perciò fai in fretta.’






[Il cambiamento alle tue statistiche sarà applicato.]






Il risultato fu che la Forza di Grid era a 316 e la Stamina a 334. Considerando che un normale fabbro dello stesso livello possedeva 80 di forza e 100 di stamina, quelli di Grid erano incredibilmente alti.


No, era possibile spiegare più chiaramente la grandiosità delle statistiche di Grid comparandole con quelle di una classe combattente, piuttosto che con quelle di un fabbro.


Una classe combattente di livello 45 aveva in media 210 di forza e 100 di stamina. La media per una classe che si focalizzava sulla difesa era 100 di forza e 230 di stamina. La media per una classe focalizzata sulla velocità era 120 di forza e 80 di stamina. Soprattutto, una classe combattente di livello 45 aveva in totale poco meno di 500 punti statistica.


In confronto ai normali giocatori, le statistiche di Grid erano incredibili. Schiaccianti. Ma Grid non era cosciente della sua forza.


Partendo dal Conte Ashur e dai suoi cavalieri, a Doran, Yura, Leo e Euphemina. Da quando aveva ottenuto la classe leggendaria fino a quel momento, Grid aveva incontrato persone forti in successione e svolto missioni difficili. Perciò pensava di essere debole confrontandosi con loro.


Ma era la verità? Quando equipaggiava il Pugnale Perfetto, Grid diventata più forte di un combattente di livello 100. Nel momento in cui Grid stava per attaccare Euphemina e Rabbit...


“Ehi, Rabbit! Perché parli con quella perfida ragazza? Ho bisogno che mi salvi!”


Il Barone Lowe attirò l’attenzione di Rabbit su di sé. Poi Rabbit parlò con viso inespressivo, “Ancora non hai afferrato la situazione? Non sono venuto qui per salvarti. Sono io ad aver ingaggiato Euphemina per irrompere nel tuo castello.”


“Cosa?”


“Eh?”


Il Barone Lowe e Grid parlarono nello stesso momento. Rabbit sganciò la bomba dicendo “Non appartengo più alla Mero Company.”


“Cosa…”


“Valmont è diventanto incredibilmente oppressivo. L’ho notato dal momento in cui ha preso il controllo del commercio di Winston con il tuo aiuto. È piuttosto ovvio che lui non riesca a capire l’umore degli abitanti del villaggio e presto cadrà. Perciò, ho deciso di andarmene perché una nube oscura si sta avvicinando sul futuro della Mero Company. E oggi sono pronto a punire te e Valmont!”


Il viso del Barone Lowe divenne rosso mentre urlava “Tu! Sei solo un traditore! Che diritto hai di punirci? Sei un mercante, non un apostolo della giustizia!”


“Come hai detto, sono un mercante. Ecco perché mi sposto solo per profitto. Non ho il senso della giustizia. Lui è il motivo per cui voglio uccidere te e Valmont.”


Rabbit indicò Grid. Grid trovò la cosa alquanto strana.


“Eh? Io?”


Rabbit si inchinò verso Grid, che sembrava confuso. “Sono felice che tu sia salvo, Grid. È stata la scelta giusta lasciar fare ad Euphemina.”


“Che significa? Perché hai tradito la Mero Company?”


Rabbit sorrise e spiegò, “Ho visto la tua abilità da fabbro e ho intravisto un nuovo futuro.”


“Nuovo futuro?”


“Grid, lo sai anche tu, il tuo potenziale è eccezionale. È chiaro che il tuo lavoro, un giorno, verrà commerciato tra le persone a caro prezzo. Farai un mucchio di soldi. Tuttavia, è difficile fare affari stando da soli. Ci saranno ovvie limitazioni alla quantità di denaro che potrai guadagnare. Perciò mi piacerebbe lavorare con te. Ti aiuterò a sfruttare tutta l’esperienza che ho guadagnato come mercante, così come la rete di conoscenze che ho costruito. Farò in modo che molte persone possano godere del tuo lavoro, dal Regno di Eternal agli altri regni.”


Rabbit diede voce alle sue aspirazioni,


“Creeremo la miglior fucina, che avrà profitti comparabili ad una compagnia di piccole-medie dimensioni. Se tu ed io unissimo le forze, otterremmo sicuramente successo. Tuttavia, per far sì che io possa lavorare con te, devo ripristinare la mia immagine e compiacere a te e agli abitanti di Winston. Ecco perché ti ho salvato e ho organizzato tutto per mandare giù la Mero Company e il lord di Winston.”


“Sì… Quindi hai tradito la Mero Company perché vuoi lavorare con me? Per questo hai mandato Euphemina a salvarmi?”


“Esatto.”


“Lo apprezzo. Ma perché stai cercando di ottenere il benvolere degli abitanti di Winston?”


“I nostri affari inizieranno dalla fucina di Khan. Si trova in una posizione favorevole, perciò la fucina di Khan è il luogo ideale da usare come base. In altre parole, ho bisogno di ottenere un lavoro nella fucina di Khan. Ma come posso farlo se vengo incolpato dagli abitanti di Winston?”


“… Ahh, capisco. Esattamente come intendi fare affari?”


Euphemina spinse Rabbit a spiegarsi in fretta, “Hai ancora tempo da perdere? Andiamo di fretta.”


“Sì, capisco. Sig. Grid, temo che la spiegazione dettagliata dovrà essere rimandata al nostro prossimo incontro. Prima, devi solo sapere una cosa. Ti farò diventare ricco. Adesso vado.”


Rabbit si inchinò educatamente verso Grid e si rigirò. L’uomo che prima era un nemico, ora parlava di come diventare soci in affari… Grid non riusciva a seguire questo improvviso sviluppo e rimase confuso.


“Non posso farci nulla. Sono stanco e la mia mente non lavora come dovrebbe. Stacchiamo e facciamoci una pausa.”


Euphemina chiamò Grid che stava per andarsene. “Ehi, Grid, hai dimenticato qualcosa?”


‘Che tipa, mi ha salvato solo per la missione quindi perché si comporta in maniera così altezzosa? Ma, beh… Mi ha aiutato e mi ha anche restituito il mio pugnale unico…”


Se non fosse stato per Euphemina, Grid avrebbe fallito la sua missione di salvare Huroi. Dopo aver pensato a tutto questo, Grid ingenuamente salutò Euphemina.


“Grazie ancora.”


Euphemina si accigliò. “Pensi che ti abbia chiamato solo per sentire questo? Sicuro non ti sia dimenticato?”


“Cosa?”


“Avevi promesso che mi avresti creato una sfera di classificazione unica.”


“C- Come potrei averlo scordato? Certo che mi ricordo.”


In realtà se ne era dimenticato. Il pensiero di averlo scordato e di venire ucciso da Euphemina perché non aveva mantenuto la promessa, gli fece scendere un brivido lungo la schiena.


“La creerò per te. Però, ho bisogno di un metodo di produzione per le sfere. Naturalmente, avrò anche bisogno dei materiali.”


Grid era sincero. Intendeva creare la sfera per mantenere la promessa fatta ad Euphemina. Lo faceva per ripagarla dell’aiuto? No. Grid stava cercando di mantenere la promessa con lei per altre ragioni.


‘Questa è la mia occasione per imparare gratis un nuovo metodo di produzione!’


Ma era solo per questo? Ogni volta che creava un oggetto, il livello delle sue abilità legate alla produzione aumentavano. Non sarebbe stato bello migliorare il suo livello di abilità usando dei materiali gratuiti?


“Capisco. Ti contatterò di nuovo quando avrò tutto il necessario.”


Euphemina salutò così Grid.


Grid si fece trascinare da profondi pensieri, una volta rimasto solo. ‘Se stringessi la mano a Rabbit, riuscirei davvero a diventare un fabbro in grado di guadagnare l’equivalente di una piccola società?’


Grid era già consapevole che la sua classe era redditizia. Se si fosse impegnato duramente, sarebbe stato in grado di ripagare il suo debito, un giorno. Forse sarebbe anche riuscito a comprarsi una macchina straniera. Ma il futuro di cui parlava Rabbit era nettamente diverso su scala.


Il guadagno che si otteneva convertendo una piccola somma di monete d’oro in contanti era niente in confronto a quello che si aveva con una piccola società. Se fosse riuscito a guadagnare una somma equivalente facendo il fabbro, Grid sarebbe sicuramente riuscito a comprarsi la macchina.


‘No, una macchina straniera non è nulla. Potrei vivere in una casa possedendo quattro macchine straniere. Se avessi tutto questo potere finanziario, Ahyoung sarebbe attratta da me!’


Grid si agitò per l’emozione. Da un’altra parte, Rabbit chiese ad Euphemina, dopo che lei aveva salutato Grid,


“Grid sembra temerti. È successo qualcosa?”


“Cosa? Ha senso il fatto che lui abbia paura di me?”


Euphemina rise.


“Grid è colui che ha sconfitto il cavaliere denominato Nova del Nord. In più, ha sopraffatto quattro cavalieri con la sua sola presenza. Una persona così potente può avere paura di qualcosa in questo mondo? Quel ragazzo sta solo giocando con me. In realtà non mi teme.”


“Oh… Aspetta? Cos’hai appena detto?” Rabbit non riuscì a credere a ciò che aveva sentito. “Grid ha il potere di sopraffare un cavaliere?”


“Sì.”


“Grid non è un fabbro?”


“Sì, lo è di sicuro. Ma è anche forte. Non conosco la sua vera identità.”


“…”


Un fabbro in grado di creare oggetti unici e che fosse anche forte? Rabbit iniziò ad avere un presentimento sull’identità di Grid.


‘Forse lui è…’


Il fabbro leggendario. Il suo nome era Pagma. Forse le persone lo avevano conosciuto solo come un grande fabbro, ma Rabbit aveva fatto delle ricerche su documenti e aveva scoperto che Pagma non era esattamente un fabbro.


‘Se ha ereditato le abilità di Pagma… Non solo è un eccellente fabbro, possiede anche delle incredibili abilità di combattimento. Grid è il Discendente di Pagma? Esatto. È l’opzione più probabile.’


Non avrebbe mai immaginato che la persona con cui aveva deciso di entrare in affari sarebbe stato il discendente di una leggenda! Rabbit provò un’enorme gioia che non poteva essere espressa in parole.


‘Sono fortunato. Questa è l’occasione per vendere le opere che contengono l’anima di Pagma.’


Se avesse lavorato insieme al Discendente di Pagma, avrebbe guadagnato un profitto equivalente a quello di una grossa azienda. Rabbit era in estasi. Accelerò il passo verso la Mero Company.


“R- Rabbit! Bastardo!”


Valmont e Philipson, che non si erano accorti che il castello era crollato per colpa di invasori, furono presi alla sprovvista dall’attacco. Philipson fu ucciso da una Euphemina furiosa dopo che lei aveva scoperto che aveva rapito una giovane ragazza.


Poi Valmont e il Barone Lowe vennero mandati alla Frontiera e giustiziati dal Conte Steim.


Ma ci fu una variabile.


“È ovvio che Rabbit ha salvato gli abitanti di Winston da una crisi, ma è anche noto che è stato il braccio destro della Mero Company per molto tempo. Rabbit potrebbe essere considerato un criminale per aver perseguitato i residenti di Winston, quindi ti condanno a 10 anni di prigione.”


L’errore di Rabbit fu di non considerare il Conte Steim come una persona rigida. Si aspettava che i suoi peccati venissero perdonati considerando il suo contributo nella caduta della Mero Companye del Barone Lowe, ma inaspettatamente venne condannato alla prigione.


Rabbit si sentì infelice, ma dovette accettarlo perché si trattava della decisione del conte.


“Ho instaurato una relazione con il Sig. Grid… È vergognoso, ma lui riconosce i miei meriti perciò dovrei essere contento solo per questo.”


Rabbit sorrise mentre veniva portato in prigione. Era soddisfatto anche solo per aver potuto scrivere una pagina nella biografia di una futura leggenda.


Winston stava entrando in una nuova era.


Il villaggio si era evoluto in una città e il nuovo lord di Winston, distanziato dal Conte Steim, distribuì mercanzia esclusiva agli abitanti e rimborsò i pesanti debiti dei residenti.


Gli abitanti di Winston iniziarono a parlare degli eroi che li avevano liberati da un incubo.


“Conosci la persona chiamata Rabbit? All’inizio, era la seconda persona di grado più alto nella Mero Company, ma non poté tollerare la malvagità di Valmont e del Barone Lowe, portandoli alla loro caduta. Adesso è in prigione, ma è il motivo per cui ora possiamo vivere così.”


“Consoci la più bella donna del mondo? Il suo cuore è bello tanto quanto il suo viso, ha attraversato da sola il castello per salvare gli abitanti di Winston. È la protagonista che ha portato la pace a Winston.”


“C’era un giovane fabbro. Il ragazzo con un forte senso di giustizia ha combattuto coraggiosamente per proteggere gli abitanti di Winston dalla Mero Company e dal Barone Lowe. Ha cercato di proteggere la fucina di Khan e si è fiondato nel dungeon per soccorrere un uomo arrestato per aver cercato di raggiungere il Conte Steim. Ho quasi 80 anni e questo uomo potrebbe essere giovane abbastanza da essere mio nipote, ma lo rispetto nonostante la sua età. Una persona così giusta e coraggiosa è piuttosto rara.”


Rabbit, la bella e il giovane fabbro.


I viaggiatori che giungevano a Winston ascoltavano storie di queste tre persone dagli abitanti. Questa era la prova che la reputazione dei tre aveva raggiunto il picco massimo a Winston.


Irene, la nuova signora di Winston, mostrò un forte interesse nella bella e nel giovane fabbro.


“Comunque, i loro meriti dovrebbero essere riconosciuti. Mi piacerebbe incontrarli il prima possibile.”


