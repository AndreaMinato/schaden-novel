---
weight: 502
title: Capitolo 502
pubDate: 2025-03-17T08:49:02.557Z
tags:
    - overgeared
---


La prima classe leggendaria! La prima persona ad essere diventata duca! Il detentore del numero più alto di medaglie nella Competizione Nazionale! Il capo della Gilda Overgeared! Il nome di questa brillante persona è Grid!! Qual è il segreto dietro al suo aumento di livello che lo ha spinto di 33 posizioni in avanti nella classifica? Siete curiosi? Volete saperlo? Sì! Vi dirò tutto! Nel frattempo, verrà trasmesso sulla OGC Station il video di caccia di Grid! Un registrazione live! Potete seguirla in TV, su internet o attraverso la radio! Usate il canale OGC!!


La OGC si era impegnata molto per questa trasmissione. Aveva investito tutto il suo capitale nella pubblicità perché era certa che avrebbe avuto un successo incondizionato. Il risultato che ne conseguì fu che le pubblicità della OCG vennero trasmesse ripetutamente in dozzine di paesi, su internet, in TV, sui giornali e sulle riviste.


Fu una scelte eccellente. La diffusione pubblicitaria in tutto il mondo fu enorme. Il canale internet della OCG si intasò per il flusso di utenti e la OGC si assicurò velocemente molti più fondi pubblicitari di quanti ne avesse investiti. Nella OGC si respirava aria di festa.


“È assolutamente una meraviglia…! È anche più di quanto mi aspettassi!”


“Non poteva che avere successo. Ci siamo assicurati un certo numero di visualizzazioni che è comparabile alla Competizione Nazionale.”


“Un miliardo di visite sembrano uno scherzo in pochi giorni.”


“La stazione privata di Bunny Bunny ha raccolto milioni di persone.”


“Questa è l’influenza di Grid! È davvero Dio Grid!”


“Tutti si chiedono dove stia cacciando Grid e come riesca ad aumentare così velocemente il suo livello.”


“Sognano di diventare dei ranker ottenendo i segreti per livellare.”


“Va bene! Facciamo del nostro meglio per una trasmissione perfetta! Questa è l’occasione per la OGC di assicurarsi il mondo!”


Dopo un po’. La trasmissione live della caccia di Grid ebbe inizio. Il numero di spettatori continuò ad aumentare, mentre il numero di giocatori collegati a Satisfy diminuì. Fu quasi come nel periodo della Competizione Nazionale.


Questa era l’intenzione di Lauel.


***


“Andare avanti. Andare avanti. Andare avanti.”


L’esercito di Reidan aveva Jude in testa. La loro velocità di marcia era molto alta. Attraversarono il bollente deserto in corsa. I soldati sentivano che stavano per morire. Il sole caldo calava su di loro e il deserto sfrigolava. Armati con armatura pesante e armi, non riposarono e marciarono come se stessero correndo.


Era l’inferno. Non riuscivano a sopportare questa difficoltà. Il lavoro sul campo sotto l’educazione mentale di Piaro e di Asmophel non era stata altrettanto difficile.


“Anf… Anf! Se… Sete! Datemi un bicchiere d’acqua, per favore.”


“Anf, anf! Moriremo?”


“Ah… Vedo un cane che è morto lo scorso anno in quella foschia laggiù… Mi sta chiamando…”


“Vedere l’illusione di un cane e non di una donna… Questo non ha proprio esperienza in amore…”


Il limite. I soldati erano ricoperti di sudore ed erano sul punto di collassare. C’era chi voleva uccidere qualcuno, chi voleva andare a casa e la maggior parte aveva le lacrime agli occhi.


‘<i>Un esercito che non riesce a mantenere le sue fila ha perso il suo ruolo in quanto esercito.</i>’


<i>‘Hanno ancora energia ma il morale è precipitato.</i>’


‘<i>Incredibile… In questo stato, saranno loro a scappare via. L’esercito crollerà prima ancora di combattere.</i>’


‘<i>Sono anche l’èlite di Reidan…!</i>’


Gli otto giovani cavalieri selezionati e addestrati da Piaro e Asmophel. Cercarono di non dirlo, ma anche loro erano stanchi. Seguirono Jude mentre guardavano i soldati e alla fine non resistettero più.


“Comandante Jude, posso chiedere il motivo dietro ad una marcia tanto veloce?”


“C’è molto tempo prima del tempo di arrivo definito dal Conte Lauel. Non penso sia necessario sbrigarci. Il morale dei soldati si è abbassato e la loro energia…”


Jude era stato il cavaliere di Grid per cinque anni. Si diceva che Grid lo avesse specificatamente scelto. La devastata Reidan che era diventata un deserto. Grid era il grande eroe che aveva salvato la loro casa, la quale era stata abbandonata. I giovani cavalieri naturalmente invidiavano Jude, che era stato riconosciuto da Grid da cinque anni. Non osavano dubitare delle abilità di Jude. Credevano in lui e lo seguivano.


Ma ora avevano dei dubbi. Il modo in cui Jude stava comandando l’esercito mostrava troppa ignoranza. Era illogico e inefficiente. Forse, Jude era debole quando si trattava di strategia?


Jude rispose ai giovani cavalieri scossi. Lo fece mentre continuava ad andare avanti.


“Il ritrovo. Velocemente. Velocemente. Mio Signore. Lo ha detto. Velocemente.”


“… Ah.”


Il campo di battaglia dove avrebbero rischiato le loro vite era stato chiamato ritrovo? I giovani cavalieri erano emozionait.


‘<i>Per lui, il campo di battaglia è…</i>’


‘<i>Un luogo dove si incontrano gli amici?</i>’


‘<i>Davvero grande…! Questa è la dignità di un veterano che sta in piedi proprio al fianco del grande eroe…!</i>’


“Ugh?”


I giovani cavalieri rimasero improvvisamente sorpresi. Per qualche motivo, pensarono che il deserto si fosse scaldato ancora di più e che un mare di fuoco fosse apparso di fronte a loro.


“I- Il deserto sta bruciando?”


“Heok! Fermi! Fermi!”


Non sapevano cosa stesse succedendo. Il deserto stava bruciando e bloccava la strada verso Patrian. Era impossibile buttarsi nelle fiamme con i preziosi soldati. I giovani cavalieri diedero in fretta ordine ai soldati di smettere la marcia. Ma Jude continuò a correre. Non si tirò indietro dal violento fuoco, ma avanzò.


“Cosa state facendo?”


“Per favore, fermatevi!”


I giovani cavalieri tentarono di bloccare Jude. Ma era troppo tardi. Mentre cercavano di occuparsi dei soldati, Jude stava già correndo tra le fiamme.


“Questa è una pazzia…!”


Era pazzo? Nel momento in cui i giovani cavalieri impallidirono.


<i>Swaaah!</i>


Le fiamme che avevano inghiottito Jude scomparvero. C’era una splendida oasi dove prima si trovavano le fiamme. L’acqua era di un blu cristallino. I 3.000 soldati di Reidan non riuscirono a chiudere le loro bocche.


“Il fuoco era un’illusione…! Conte Ashur ha creato una trappola!”


“Il Comandante Jude lo aveva notato!”


“Incredibile! Davvero incredibile!”


Jude si stava immergendo nell’oasi. Si era buttato nel mare di fuoco solo perché era fresco, facendolo sorridere.


“Acqua. Bene. Pulito. Jude. Sete. Beve.”


“Waaaaaahhhhhh!”


Il morale delle truppe di Reidan raggiunse le stelle. La stanchezza era scomparsa. I giovani cavalieri rimasero stupiti da Jude.


‘<i>Conosceva in anticipo il punto di riposo? È scrupoloso.</i>’


‘<i>Il Conte Ashur era a conoscenza della ribellione di Reidan e ha architettato qualcosa per tenerci sotto controllo.</i>’


‘Il Comandante Jude si trova in una dimensione diversa dalla nostra. È davvero il cavaliere del Duca Grid.’


In quel momento, i giovani cavalieri e le 3.000 truppe avevano completa fiducia in Jude. Jude ottenne un nuovo titolo.


[Comandante Fidato]


La forza fisica e la difesa delle truppe che avrebbe comandato sarebbero leggermente aumentati, mentre il tasso di consumo della stamina sarebbe diminuito.


***


“Non è incredibile?”


“È proprio Sir Asmophel.”


“Ecco perché è stato definito uno dei pilastri dell’impero.”


Nelle retrovie delle 3,000 truppe. I membri di Overgeared stavano scortando il convoglio dei rifornimenti e la loro velocità era ovviamente lenta. Muovevano i vagoni e non potevano tenere lo stesso passo dell’esercito principale. I membri di Overgeared erano increduli.


Asmophel stava ignorando completamente il trasporto del cibo, uno degli aspetti più importanti. Sospettarono che fosse un comandante incapace. Tuttavia, questi dubbi scomparvero poco dopo. La vibrazione e la polvere causate dalle 3,000 truppe era enorme. L’agitazione venne trasmessa sotto terra ed evitò la comparsa dei vermi giganti.


‘<i>Ha bloccato l’apparizione dei vermi giganti? È una strategia che comprende completamente e sfrutta le caratteristiche dei vermi giganti.</i>’


‘<i>Grazie a questo, la retrovia dell’esercito e i rifornimenti di cibo sono completamente in salvo.</i>’


‘<i>Ha condotto i soldati stanchi in un’oasi e ha dato subito loro una pausa.</i>’


‘<i>Ha capito il luogo dell’oasi?</i>’


Infatti, Lauel era fantastico. Aveva identificato accuratamente i talenti di Asmophel e aveva coraggiosamente delegato i 3.000 soldati a lui. I membri di Overgeared credevano che il futuro sarebbe stato luminoso.


***


La città fortificata, Patrian.


Il Conte Ashur aveva percepito un’atmosfera misteriosa. Gli avventurieri iniziarono a scomparire dalle strade e un silenzio spiacevole dominò la città. Inoltre, una delle trappole che aveva preparato sulla strada tra Reidan e Patrian era stata distrutta.


“… Finalmente Grid si sta muovendo?”


Era naturale per Grid invadere Patrian. Grid aveva ucciso il Principe Ren, che aveva brandito la spada contro di lui. Non era diverso dall’annunciare la sua ostilità al Regno di Eternal. Ecco perché il Conte Ashur era ben preparato. Difese meticolosamente Patrian, l’unica strada che Grid poteva usare per avanzare verso il nord. Il mare di fuoco era una delle difese.


‘<i>È stato distrutto così facilmente… Posso ancora fermarlo.</i>’


Il Conte Ashur aveva compreso la forza di Grid molto bene. Lo aveva visto da sé. Ma ora, la situazione era cambiata. Quella volta, non aveva fatto attenzione quando aveva affrontato Grid. Inoltre, era rimasto confuso a causa dello spadaccino che assomiglia ad un mendicante. Ora aveva afferrato il potere di Grid. Era fiducioso del fatto che sarebbe riuscito a battere Grid perché si era preparato a dovere.


Innanzitutto, un mago mostrava la sua schiacciante potenza di fuoco durante una guerra. In particolare, il terreno era a suo favore. Non c’era possibilità che Patrian venisse occupata.


‘<i>C’è solo una variabile.</i>’


La presenza di suo figlio Bland, che era stato preso in ostaggio. L’unica cosa che rimaneva di sua moglie.


‘<i>Posso voltargli le spalle?</i>’


La sua famiglia aveva servito la famiglia reale di Eternal per generazioni. Da un punto di vista freddo, era giusto scegliere il regno sulla famiglia.


‘<i>Mio padre, mio nonno e il mio bisnonno avrebbero tutti scelto il regno.</i>’


Sì, lo sapeva. Era possibile dare alla luce più figli, ma c’era un solo regno.


‘<i>Lo so…</i>’


Ebbe una fitta al cuore, come se gli fosse stato strappato. Odiava il suo destino da guardiano, che aveva ricevuto da quando era nato. Non c’era nulla di più triste di volgere le spalle alla persona che più si amava al mondo.


‘<i>Bland… Se questo stupido padre di condurrà alla morte, morirò anche io. Solo dopo aver distrutto Reidan!</i>’


Il Conte Ashur fissò fuori dalla finestra, con occhi scuri. Poi, giunse qualcuno.


“Comprendo il tuo triste cuore.”


L’uomo era coperto da una veste. Era una persona che si trovava a Patrian già da alcuni mesi. La sua identità? Il Conte Ashur non la conosceva. La persona era stata inviata dal Re Aslan. Il Conte Ashur non si sentiva bene e mostrò uno sguardo corrucciato all’uomo con la veste.


“Finalmente mostrerai le tue abilità?”


Il Re Aslan aveva detto che l’uomo con la veste era la ‘forza’ che avrebbe difeso Patrian dall’attacco di Duca Grid. In realtà, il Conte Ashur era consapevole che l’uomo con la veste era qualcuno di forte. Ma non era felice. Non voleva una persona con un’identità sconosciuta vicino a lui. L’uomo con la veste affrontò l’ostilità del Conte Ashur e si inchinò rispettosamente.


“Salverò sicuramente vostro figlio. Credete in me.”


“…?”


L’uomo con la veste aveva fatto una dichiarazione ridicola. Mentre si inchinava in avanti, la sua veste si mosse, rivelando una lama che era stranamente divisa, formando una Y. Era la spada che aveva ucciso il Principe Ren in una fredda notte nel deserto, l’anno precedente. C’era stata l’apparizione del Cavaliere Numero Solitario che aveva sconfitto il Grande Spadaccino Chucksley.






Traduzione di Blakriss


Editing di Libusemumei
                                


                                



