---
weight: 5040
title: Capitolo 504
pubDate: 2025-03-17T08:49:02.557Z
tags:
    - overgeared
---


Soltanto 19 secondi. Questo era stato il tempo impiegato dal cavaliere solitario per saltare dalle mura, oltrepassare gli otto cavalieri e raggiungere Lauel.


<i>Syuk!</i>


La lama a forma di Y lampeggiò verso il collo di Lauel. Rapida. La morte del conte sembrava inevitabile, ma Lauel rimase vivo. Un sassolino sfrecciò fra le truppe di Reidan e fermò la spada del cavaliere da un solo numero.


‘Incredibile!’


Un cavaliere da un solo numero. Così ci si riferiva ai migliori nove dei Cavalieri Rossi, le persone più forti del continente. Si stimava che la loro forza fosse maggiore di quella di Piaro, ex leader dei Cavalieri Rossi. Questo perché tutti gli attuali membri di quell’élite avevano raggiunto lo status di grandi spadaccini.


Il 9° cavaliere, Nautilus, non riuscì a credere che la sua spada fosse stata fermata da una pietra.


‘Esiste una persona che può lanciare una pietra in grado di fermare la mia spada?’


In più, in un piccolo regno?


‘Il Duca Grid?’


No, Nautilus aveva già compreso le abilità e il talento di Grid. Aveva osservato da lontano durante la guerra contro il Principe Ren e aveva decifrato completamente le sue abilità nel combattimento. Era forte, ma di qualche livello al di sotto del 9° cavaliere. Grid non sarebbe stato in grado di raggiungere quel livello nemmeno se si fosse allenato per tutta la sua vita. Se fosse stato quello il caso?


‘Non può essere...Piaro?’


Circolavano informazioni secondo le quali l’ultimo posto in cui il traditore si era nascosto fosse il Regno Eternal. Era possibile si trattasse di Piaro.


‘No, no. Non è Piaro.’


Piaro non era stato capace di ciò nel fiore dei suoi anni. Non poteva fermare la spada di Nautilus con una pietra quando le sue abilità erano cadute molto più in basso rispetto al passato.


‘Chi è?’


Un secondo. Nautilus si sentì confuso.


“Lauel. Proteggere.”


Jude arrivò e agitò la Dainsleif +8 (Riproduzione). La spada nera si abbatté sulla testa del 9° cavaliere come un fulmine.


<i>Chaaeng!</i>


“Kuk!”


Le braccia e le gambe di Nautilus tremarono quando impattò con la spada di Jude.


‘Cos’è questa forza?’


Non era semplice forza muscolare. La persona davanti a lui sembrava aver appreso come esercitare il doppio o il triplo della sua forza attuale.


<i>Kwang!</i>


<i>Kwa kwang!</i>


Nautilus capì, mentre si difendeva da altri due colpi di Jude.


‘Non teme la morte.’


Sembrava avesse 10 vite. A quell’uomo non importava dell’essere colpito da un contrattacco, o della sua salute. Brandiva semplicemente la spada in modo da distruggere il nemico. Era una situazione più intensa e minacciosa, perché il suo avversario era un animale che agiva d’istinto.


‘Viene da Durima?’


Erano un clan folle che allevava pupazzi che sapevano soltanto come uccidere con l’uso delle armi.’


‘Ad ogni modo, è debole.’


Nautilus recuperò la calma, evitò il fendente diagonale di Jude piegandosi sulle ginocchia, poi attaccò con la spada verso l’alto.


<i>Seokeok!</i>


Fuoriuscì un’aura bianca, che inflisse una ferita profonda sullo spesso petto di Jude. Nautilus saltò in aria e infilzò la sua spada nella spalla dell’avversario.


“Ouch. Fa male.”


“Jude!”


I membri di Overgeared, accorsi dalle retrovie, erano preoccupati. Temevano che Jude potesse morire, ma non era semplice muoversi fra gli spazi liberi dei 3000 soldati. Faker camminò lievemente sulle teste dei soldati, e fu il più veloce. Nonostante ciò, era comunque troppo lontano.


“E’ la fine.”


Nel momento in cui la spada di Nautilus mirò alla testa di Jude...


<i>Chaaeng!</i>


Ancora una volta, una pietra bloccò la spada del 9° cavaliere.


“Assurdo...!”


Era come un fantasma. Nautilus impallidì e si affrettò ad urlare al Conte Ashur sulle mura.


“Ordina all’esercito di attaccare! Salverò Bland in quell’attimo!”


‘Non ascoltare le parole di Lauel e termina la guerra il più velocemente possibile.’


Nautilus era disperato, perché temeva un nemico non identificato, ma il Conte Ashur era un uomo intelligente. Pensava prima, invece di agire frettolosamente.


‘Grid ha ottenuto dei benefici uccidendo il Principe Ren?’


No. Al contrario, il Re Aslan aveva ottenuto il regno con la morte del fratello maggiore. Era troppo presto per definire falsa l’affermazione di Lauel, che vedeva il Re Aslan dietro la morte del Principe Ren.


‘Inoltre, ha detto che Bland avrebbe testimoniato...’


Grid era stato davvero incolpato? Il Conte Ashur fu sorpreso dal quel pensiero.


‘Bland è un ostaggio.’


Avrebbe sofferto un dolore ed un’umiliazione terribile una volta imprigionato a Reidan. Il Conte Ashur non riusciva a credere alle parole di Bland, quando il suo corpo e la sua anima potevano essere lacerati. Avrebbero potuto minacciarlo per farlo mentire.


‘La mia priorità primaria è salvare Bland. Mi assicurerò la sua salvezza e poi scoprirò la verità.’


Il Conte Ashur si decise, e finalmente impartì un ordine.


“Sparate!”


<i>Papat!</i>


<i>Pa pa pa pa pat!</i>


I 2000 arcieri sulle mura scoccarono simultaneamente le loro frecce. Certo, le abilità nel tiro con l’arco dei soldati patriani definiti il ‘Cuore di Eternal’ erano eccellenti. Migliaia di frecce volarono curvando. Tuttavia, la magia del Conte Ashur era molto più sorprendente delle abilità dei soldati. Tutte le frecce scoccate ottennero nello stesso istante l’attributo del fuoco, ed accelerarono.


I soldati di Reidan andarono nel panico mentre le frecce cascavano come meteore.


“Hiik...! F-fermatele!”


“Alzate gli scudi!”


“Se volete vivere, sbrigatevi! Dobbiamo ricongiungerci con le nostre famiglie a Reidan!”


L’idea di sopravvivere aumentò la concentrazione dei soldati. Grazie al duro allenamento, i soldati di Reidan si mossero in file e riuscirono a bloccare la maggior parte delle frecce con i loro scudi. Tuttavia, alcuni furono sfortunati.


“Ack!”


“Ugh!”


Le frecce penetrarono negli spazi vuoti fra gli scudi, e colpirono i soldati. Alcuni morirono all’istante, mentre altri sarebbero stati invalidi a vita. 


“Leo! Franc!”


I soldati urlarono alla vista dei loro compagni sanguinanti. Ancora una volta, il desiderio di vivere riempì i loro volti mentre utilizzavano gli scudi per bloccare le frecce dei nemici.


<i>Chaaeng!</i>


<i>Puk!</i>


“Kyak!”


Il campo di battaglia si riempì di urla agghiaccianti e il suono del metallo che cozzava era violento e terribile. Era un inferno di dolore e rabbia. Asmophel teneva uno scudo e si muoveva fra i soldati.


‘Questo è quello che vedono i soldati sul campo di battaglia...’


Asmophel era nato nobile. Aveva ricevuto un ruolo di comando non appena entrato nell’esercito. Aveva sempre trattato i suoi soldati con grande cura, nonostante il desiderio di vincere. Nonostante ciò, questa era la prima volta che si trovava nella posizione dell’essere un soldato. Gli piaceva? No, era tremendo. Non sapeva che la guerra fosse così orribile nei giorni in cui era stato comandante, stringendo fra le mani decine di migliaia di vite.


‘La cosa importante per i soldati non è la guerra o il compenso.’


Era soltanto sopravvivere. Erano i deboli, impauriti anche da una sola freccia. Asmophel stava evitando le frecce volanti quando fu colpito da uno scudo posizionato da un soldato. Spalancò gli occhi alla vista del suo naso che cominciava a sanguinare. Dietro gli scudi, un’enorme roccia scagliata dalla catapulta nemica stava cadendo.


“Uwaaaack!”


“S-scappate!”


Le urla dei soldati echeggiarono mentre cercavano di sfuggire al masso. Spintonarono altre persone iniziando a correre, fra cui anche Asmophel.


‘Fino ad ora, avevo sperimentato soltanto una piccola parte della guerra.’


Adesso sapeva.


‘Il Duca Grid mi ha reso un soldato perché potessi sperimentarne la vita.’


In realtà, Grid non aveva mai invitato Asmophel ad essere un soldato. Qualsiasi fosse il caso, però, quest’ultimo lo aveva accettato, e ci fu un cambiamento positivo.


‘Sarò un comandante che conosce il cuore dei soldati, e non li obbligherò a sacrificarsi. Penserò ad una strategia per vincere la guerra con il minor numero di sacrifici.’


Ma prima di ciò.


‘Devo interpretare perfettamente il ruolo del soldato!’


Asmophel raccolse una lancia e la lanciò verso la roccia che stava cadendo sui suoi alleati.


<i>Kuwaaaaaang!</i>


La lancia distrusse il masso a mezz’aria.






[Asmophel ha acquisito una nuova abilità.]


[Asmophel ha acquisito una nuova abilità.]


[Asmophel ha ottenuto un nuovo titolo.]




<p style="text-align: center">***




“Perché è così difficile?”


“Non importa come lancio le frecce, loro non muoiono...”


Sulle mura, i soldati di Patrian perdevano gradualmente morale. Gli equipaggiamenti dei soldati di Reidan erano così duri che non importava quante frecce scoccassero, accadeva soltanto qualche incidente.


“I soldati stanno indossando armature che normalmente apparterrebbero a soldati di alto rango...Reidan è così ricca?”


“Una città deserta ricca? E’ prova che il signore di Reidan si sta prendendo cura dei soldati. Il Duca Grid li apprezza e dona loro delle buone armature.”


“Che grande capo...Invidio i soldati di Reidan.”


Il Conte Ashur si agitò non appena il morale dei suoi soldati cominciò a diminuire rapidamente.


‘Devo ribaltare l’atmosfera.’


L’esercito di Borneo stava avanzando verso il cancello, mentre i soldati di Reidan avevano il compito di bloccare le frecce.


<i>Kung!</i>


<i>Kung!</i>


Le mura vibrarono e i soldati tremavano per la paura ogni volta che le armi d’assedio di Borneo si scagliavano contro il cancello. Alla fine, il Conte Ashur non poté più starsene con le mani in mano. Avrebbe mostrato loro il valore di un mago in una guerra!


“Mostrerò la grandezza di uno dei 10 grandi maghi del continente!”


<i>Kurururung!</i>


La voce del Conte Ashur si diffuse nel campo di battaglia mentre cominciò a recitare un incantesimo, facendo scaldare velocemente l’atmosfera. Si trattava di Tempesta di Fuoco, precursore di una magia di distruzione di massa. Lauel guarì dalla paralisi e si affrettò ad urlare a Bland.


“Cosa stai facendo ora? Vai e ferma tuo padre!”


“...Posso agire liberamente?”


Bland fu stupito dalle parole di Lauel.


“Ho mai ristretto la tua libertà?”


“...”


Non erano necessarie altre parole. Bland utilizzò la magia per volare e attraversare il cielo. Gridò mentre si avvicinava a suo padre.


“Padre! Dai ascolto al Conte Lauel!”


“...?!”


Lo sguardo del Conte Ashur vacillò. Come poteva suo figlio, un ostaggio, muoversi liberamente sul campo di battaglia?


‘Forse...! Forse!’


Il Conte Ashur fermò l’incantesimo e Lauel chiese da terra.


“Il Re Aslan ha ucciso il Principe Ren e incolpato il Duca Grid. Se questa sarà la verità, abbandonerai la famiglia reale di Eternal e servirai il Duca Grid?”


“Posso sentirmi tradito dal Regno Eternal, ma non intendo servire il Duca Grid. Non voglio servire qualcuno di incompetente.”


<i>Ssik!</i>


Lauel sorrise malignamente e lanciò l’esca. “Quindi lo serviresti se fosse capace? Okay. Proverò immediatamente le capacità di Grid.”


“...?”


Fu come se Lauel avesse previsto la sua risposta. Dichiarò ad un perplesso Conte Ashur.


“Borneo, la città fortificata di Gauss, che non è stata occupata dagli Eternal per centinaia di anni, adesso cadrà.”


Nel momento in cui finì di parlare, i membri di Overgeared che Lauel aveva disposto nelle retrovie cominciarono a prendere di mira i 10.000 soldati Borneo intenti ad attaccare il cancello.


<i>Pepepepeong!</i>


I soldati Borneo andarono nel panico per il bombardamento di magia e di abilità che infliggevano danni catastrofici.


“C-cos’è?”


Il Marchese Valtin era in subbuglio, mentre il Conte Ashur rimase scioccato. Lauel spiegò per bene loro la situazione.


“Il Regno Eternal e il Regno Gauss cadranno entrambi nella presa del Duca Grid.”


“...!”


Nel momento in cui il Conte Ashur cominciò a tremare...


“Conte Ashur! Non si lasci ingannare! Sta raccontando menzogne!”


Nautilus urlò in ritardo dal luogo in cui si trovava circondato da Regas, Pon e Faker. Si scrollò dolorante i tre uomo da dosso e si lanciò su Lauel. Sperava di ucciderlo e placare in qualche modo la confusione creatasi.


“Sparite!”


Le truppe nemiche che gli bloccavano il passaggio erano un niente. Dozzine di soldati vennero uccisi all’istante mentre raggiungeva Lauel per poi colpirlo.


<i>Chaaeng!</i>


Improvvisamente, uno dei soldati a protezione di Lauel bloccò l’attacco di Nautilus.


“Chi sei?”


Il soldato puntò una lancia verso il 9° cavaliere, ed affermò.


“Ars, soldato semplice.”


Traduzione di MoonRoro29


Editing di Libusemumei
                                


                                



