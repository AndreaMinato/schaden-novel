---
weight: 5090
title: Capitolo 509
pubDate: 2025-03-17T08:49:02.558Z
tags:
    - overgeared
---


Snore. Snore…


Lord si era esercitato con le sue abilità da assassino ogni mattina ed ogni notte. Ma nessuno lo sapeva. La presenza stessa di Kasim era un segreto.


“Uhuh! Giovane Nobile Lord, state forse dormendo in classe?”


Non sapeva che Lord era rimasto ad allenarsi per tutta la notte precedente, fino al mattino. Sticks sorrise amaramente quando Lord cominciò ad appisolarsi durante la seconda metà della lezione.


‘Sarà anche un genio che rappresenta l’intero continente, ma è ancora un bambino… Gli mancano Concentrazione e Stamina.’


Nonostante questo, Sticks non aveva intenzione di ridurre la durata della lezione. Voleva insegnare a Lord tutto il possibile.


“Giovane Nobile, se vi sentite stanco allora facciamo una pausa di un’ora prima di continuare la lezione. Riposate gli occhi per un momento. 


“Uhhh… Sì.”


Rispose Lord assonnato. Si diresse fuori, nel bellissimo giardino dove i petali svolazzavano nella brezza. Quel giardino esisteva grazie alle passate attività dei membri di Overgeared.


“Oh, cielo? Lord, la lezione di oggi è finita prima?”


“Kyaaah! Sono contenta! Possiamo giocare un sacco oggi!”


Nel giardino c’erano dozzine di ragazze che lo aspettavano. Erano più belle dei fiori e ognuna aveva una personalità diversa.


“Ohh… Non è finita. Solo una piccola pausa. Vado a dormire.”


Lord sbadigliò, si gettò tra le braccia di una ragazza e si addormentò immediatamente. Le ragazze amavano Lord, così grazioso e adorabile. “Uhuhuh, è così carino.”


“Dormi bene e cresci in fretta, Lord.”


Alcune ragazze gli punzecchiavano le guance, altre lo baciavano e alcune lo abbracciavano. C’erano anche quelle che gli carezzavano la testa. Erano le candidate a Figlie di Rebecca. Ed erano le fidanzate di Lord.


“Ah.”


Vantner trovò Lord addormentato tra le braccia delle ragazze e sbatté le palpebre.


‘…Sono invidioso!’


Non aveva mai immaginato che il figlio di Grid sarebbe stato così bello e che avrebbe avuto così tante ragazze carine. Vantner punzecchiò rabbiosamente il fianco di Lord con un ramo e corse via. Dopo un po’, venne catturato e picchiato dalle ragazze, che l’avevano inseguito. 


“Tutte le azioni minacciose nei confronti di Lord sono imperdonabili, anche se sei un membro di Overgeared.”


“Ci è stato chiesto dal Duca Grid in persona! Ci prenderemo cura di Lord!”


“…”


Vantner, che alcuni giorni prima aveva fallito nel suo 103° appuntamento al buio, si sentiva avvilito nella mente e nel corpo. Rimase frustrato per un po’ e, in ritardo, si rese conto di una cosa. 


‘Perché queste ragazzine sono così spaventose?’


Vantner aveva trascurato la cosa, ma le ragazze erano davvero forti. Innanzitutto, erano state scelte per diventare Figlie di Rebecca perché avevano talento. Poi, una volta arrivate a Redian, avevano seguito l’addestramento di Piaro. Il potere di Redian era di gran lunga maggiore di quello di Overgeared.


Una delle persone che aveva contribuito alla crescita di quel potere era il Maestro dell’Aura Hurent.


‘A proposito, Piaro non è venuto neanche oggi?’


Un giorno, Piaro era improvvisamente scomparso. Hurent si era travestito da servo senza nome ed era stato addestrato da Piaro per diversi mesi. Era di cattivo umore da quando Piaro era scomparso.


‘Dove se ne sarà andato quel tipo, così all’improvviso?’


Voleva chiedere in giro, ma era restio a farlo. Era preoccupato che lo avrebbero cacciato da Overgeared se fosse stato scoperto. Hurent si coprì ancor di più la faccia con il cappello di paglia che aveva ricevuto da Piaro e alla fine ricominciò il suo lavoro nei campi.


‘Torna presto. Fino ad allora, i campi che ti sono tanto cari… No, difenderò questi terreni d’allenamento.’


Hurent seguiva le tecniche che Piaro gli aveva insegnato per diventare più forte. All’inizio, aveva considerato Piaro come un nemico. Dopo tutti i suoi preziosi insegnamenti, aveva cominciato a vederlo davvero come un benefattore e un maestro. Il suo desiderio di vendetta nei confronti di Grid era scomparso molto tempo fa.


Per prima cosa, non era colpa di Grid se lui era caduto in disgrazia dopo essere stato sconfitto in cinque secondi. Era accaduto perché lui era debole. Doveva concentrarsi su se stesso piuttosto che sentire risentimento verso Grid. Tuttavia, se gli fosse capitata l’opportunità, avrebbe voluto combattere di nuovo contro Grid. Avrebbe dimostrato la sua forza.


Era un desiderio puro, diverso dai suoi rancori precedenti. 


***


[(Edizione straordinaria) La Gilda Overgeared ha conquistato Patrian e Borneo!]


Il mondo si rovesciò. Patrian e Borneo. Pochi giocatori conoscevano i nomi dei territori nei regni più piccoli. Ma, guardando una mappa, erano chiaramente snodi importanti dal punto di vista strategico. La Gilda Overgeared aveva inglobato quei territori in due giorni. La cosa fantastica era che fosse accaduto mentre Grid era in onda.


『 Non sapevo che il potere di Overgeared fosse a questo livello. Conquistare due territori senza Grid… Ne era uno solo pochi giorni fa. Il Signore di Patrian non è uno dei Dieci Grandi Maghi, il Conte Ashur? 』 


『 È stato possibile proprio perché Grid non c’era. C’erano pochi giocatori a Patrian e a Borneo, perché erano tutti occupati a guardare Grid. Per questo Overgeared ha avuto facile accesso ai due territori. In altre parole, era un forte importante rimasto vuoto. 』


『 È una strategia ideata da Lauel. È davvero un genio… Questo evento dimostra chiaramente il ruolo del cervello di Overgeared. 』 


『 Non è solo Lauel. Ci sono molte persone famose in Overgeared. Ammiro l’abilità di Grid nel raccogliere così tanti individui difficili da controllare e nel gestirli. 』 


『 Non credo che a Grid manchi nulla. Ha un’abilità di combattimento di alto livello, abilità da fabbro uniche, ottime capacità nell’assalto e nella caccia, il fascino per attrarre nuovi talenti, e la saggezza per usare quei talenti nei posti giusti. Per non parlare della sua leadership, che ha portato la gilda così in alto… Non ti sembra un essere umano perfetto? 』


『 Avere un fascino che attrae le persone significa che ha anche una bella personalità… In effetti, probabilmente è una persona molto gentile. C’è una ragione se le donne più belle del mondo, Yura e Jishuka, lo amano. 』 


I fraintendimenti della gente peggioravano giorno per giorno. Parlavano di una persona perfetta di nome Grid. E gli esperti cominciarono a discuterne.


『 Probabilmente Grid diventerà il Primo Re. 』


『 È probabile. Non è chiaro quanti territori siano in mano a terze parti, ma Overgeared ha già Reidan, Bairan, Cork, Patrian e Borneo. La dimensione di questi territori combinati è enorme. Forse Grid sarà presto idoneo a diventare re. 』 


La fase iniziale di Satisfy. I giocatori, così come i PNG, potevano diventare nobili o persino entrare a far parte della famiglia reale. Per incrementare ricchezza, potere, onore e per raggiungere uno status elevato, i giocatori si impegnavano senza tregua. Di conseguenza, molti ranker erano riusciti a diventare nobili. Tuttavia, nessuno era ancora abbastanza qualificato per diventare re. Quella fu la prima volta che i media usarono l’espressione “Primo Re” per riferirsi ad un giocatore specifico.


Naturalmente, lo shock fu immenso. Molti respinsero quell’idea.


『 Credi che un regno si possa costruire basandosi solo sulla vastità del territorio? La cosa più importante è la forza lavoro, la forza lavoro! 』 


『 I membri di Overgeared sono solo un paio di centinaia. Non hanno il talento per costruire e gestire un paese. 』 


『 No. Quel tipo di personale può essere riempito con i PNG. 』 


『 I PNG competenti sono così comuni? Ti assicuro che per un giocatore costruire un paese è possibile solo dopo tre anni, almeno. Inoltre, è probabile che quel giocatore sarà qualcuno diverso da Grid. 』


『 E chi? 』 


『 Il Dio della Guerra Ares. È un ranker non ufficiale e le sue attività sono limitate alla guerra, perciò in pochi sanno di lui… Le sue abilità in guerra e in politica travolgeranno sicuramente Grid. 』


***


“Sei cresciuto dall’ultima volta che ti ho visto.”


Inizialmente, quando tornava a Reidan, Grid cercava sempre Irene per prima. Ma adesso, Lord era diventato la sua priorità. Il suo amore per Irene aveva rafforzato il suo amore per Lord.


“Più lo guardo e più mi sembra adorabile.”


Tutti i genitori considerano graziosi i propri figli, ma Lord era davvero bello. Aveva la pelle bianca di Irene, il suo viso dalla forma ovale e i suoi grandi occhi blu. Ciò che aveva preso da Grid erano il suo naso alto e i suoi occhi allungati.


Quei tratti si accordavano armoniosamente per creare un perfetto giovane uomo.


“Uhuhuh… È come vedere la mia infanzia…” Grid pensò al passato e accarezzò i capelli di Lord mentre dormiva. “Ti prego, continua a crescere sempre in salute.”


‘Che tu non debba mai provare il sapore della sventura e che tu possa essere sempre felice. Non turbarti quando incontrerai qualcuno più forte di te e diventa l’orgoglio del mio amore, Irene.’


Grid assunse un’espressione gentile e controllò la finestra di stato di Lord per abitudine.






Nome: Lord Steim


Età: 3 anni   Genere: Maschio


Occupazione: Giovane Nobile


Titolo: Figlio di Grid


*Il figlio di un fabbro leggendario. Ha ereditato la maggior parte delle abilità di suo padre.


Titolo: Genio del Continente Occidentale


*Un genio che rappresenta un intero continente. Supera tutti i geni nazionali, il suo livello e le sue abilità cresceranno il 60% più velocemente del normale. Inoltre, può acquisire abilità in una vasta gamma di ambiti.


Tuttavia, c’è un limite al livello e alle abilità che può sviluppare fino ai 15 anni.


Titolo: Colui che Diventerà una Leggenda


Una persona che lascerà la sua impronta nella storia. C’è una possibilità dell’80% di rimanere immune a tutti gli effetti di stato e alle malattie. Quando viene attaccato, se la sua salute scende di 1 punto, entrerà nello stato immortale per 2,5 secondi.


Livello: 15


Forza: 87   Stamina: 70


Agilità: 109   Intelligenza: 87


Destrezza: 150   Fascino: 100


Dignità: 17   Intuizione: 80


Abilità: Maestria con l’Arco Principiante (F), Abilità del Fabbro Principiante (F), Maestria con le Armi Principiante (C), Metodi di Daluka (A+), Occhi Attenti (S), Fascino Travolgente (S), Metodi di Lantier (SS), Genealogia Famosa e Leggendaria (SS).


Sua madre è l’erede di una nobile famiglia del Regno di Eternal e suo padre è una leggenda.


Ha ereditato tutti i punti di forza dei suoi genitori, dunque il suo potenziale è straordinario. Insegnargli cose nuove sarà stimolante.


Recentemente, la sua educazione è stata efficace e ha imparato l’Umiltà. Il suo cuore è stato mitigato dall’amore delle donne.






“Eh…?”


Metodi di Lantier. In precedenza, quando l’aveva scoperto, Grid non aveva idea di cosa fosse, ma adesso lo sapeva. Lantier, il nome dell’assassino leggendario che Grid aveva incontrato nell’Arcipelago di Behen.


‘Come fa Lord ad avere il potere di Lantier…?’


Non importava quanto Lord fosse geniale, non c’era modo di imparare il potere di una leggenda per conto proprio. Qualcuno si era intromesso nell’educazione di Lord. Il problema era l’identità di quella persona. Chi poteva dare a Lord una tale forza e quali erano le sue intenzioni?


Grid perse il sorriso, mentre i suoi occhi brillavano selvaggiamente. Estese al massimo i suoi sensi e percepì qualcosa.


Traduzione di Martina Procida


Editing di Libusemumei
                                


                                



