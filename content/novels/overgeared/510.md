---
weight: 5100
title: Capitolo 510
pubDate: 2025-03-17T08:49:02.558Z
tags:
    - overgeared
---


Il Grid attuale era diverso dalla persona che era stato quando Lord era nato. Aveva affinato le sue abilità di controllo nell’Arcipelago di Behen, aveva guadagnato esperienza di combattimento nella Competizione Nazionale, si era rafforzato grazie ad oggetti ed assalti e aveva incrementato il suo livello nelle città dei vampiri.


Il progresso regolare di Grid aveva massimizzato il potere delle sue statistiche, dei suoi titoli e dei suoi oggetti, aumentando l’efficacia dei suoi cinque sensi. Tutto ciò era abbastanza per percepire la presenza del Re delle Ombre Kasim sul soffitto!


“Rivelazione Magica!”


<i>Paaaat!</i>


Era così debole che Grid non poteva esserne certo, perciò usò la magia. L’incantesimo fu esteso a tutta la stanza di Lord. Catturò chiaramente la presenza di Kasim sul soffitto.


“Come osi?!”


Nascondersi nella stanza di suo figlio! Grid, furioso, estrasse Iyarugt e la Spada Fantasma, mirando al soffitto. Tuttavia, non riuscì a colpire il bersaglio.


‘È scappato?’


Grid era stupefatto. La velocità di reazione dell’individuo sul soffitto era così alta che gli diede i brividi.


‘È pericoloso!’


Il suo senso di allerta aumentò. Innanzitutto, quella persona era rimasta nascosta nella stanza di Lord senza che venisse notata da nessuno dei membri di Overgeared. Era ovvio che non si trattava di una persona comune.


“Merda!”


La sicurezza di Lord era la sua priorità numero uno! Grid afferrò frettolosamente Lord, che era ancora addormentato, e puntò Arte della Spada di Pagma, Onda, verso la persona sul soffitto. Kasim era imbarazzato.


‘Attaccare senza neanche fare domande!’


Almeno, avrebbe potuto avere l’opportunità di presentarsi se Grid gli avesse chiesto chi fosse. Ma Grid aveva semplicemente attaccato. Era già convinto che Kasim fosse un nemico. Kasim fu costretto a resistere per evitare la morte.


‘Movimento Ombra!’


<i>Supak!</i>


Kasim si nascose tra le ombre per evitare l’ondata di energia che colpì l’intero soffitto. Poi, mentre si spostava verso una nuova ombra creata dai resti del soffitto crollato, una spada nera gli apparve dinanzi agli occhi. Grid usò la Benda del Macellaio per inseguire Kasim e lanciò Arte della Spada di Pagma, Assassinio.


Kasim era sconvolto. 


‘È migliorato nei pochi mesi in cui non l’ho visto!’


Un affondo intriso di istinto omicida si dirigeva verso di lui! Kasim stava per fuggire quando venne catturato dalle Mani di Dio.


‘Ha bloccato tutte le vie di fuga?’


Era un’abilità che aveva perfezionato dopo infinite esperienze di combattimento. Era difficile avere a che fare con un livello del genere. Kasim determinò che avrebbe rischiato di morire, perciò usò la sua forza.


“Soldati Ombra!”


<i>Pepepepepeok!</i>


Tutte le ombre nella stanza risposero alla chiamata di Kasim. Formarono corpi grandi e piccoli e crearono una barriera attorno a lui. Kasim riuscì a difendersi dall’Assassinio di Grid e dagli attacchi delle Mani di Dio e poi si mosse. Puntò alle Mani di Dio, non a Grid.


I soldati ombra lanciarono tutti simultaneamente delle lance ombra. Erano in totale 67.


<i>Teteteteng!</i>


[La Mano di Dio (1) si è irrigidita.]


[La Mano di Dio (2) si è irrigidita.]


[La Mano di Dio (3) si è irrigidita.]


[La Mano di Dio (4) si è irrigidita.]


[La Mano di Dio (1) si è irrigidita.]


[La Mano di Dio (2) si è irrigidita.]


…


…


“Pazzesco!”


Grid era sconvolto. L’intruso non identificato aveva un turbante avvolto attorno a tutta la faccia e dimostrava un’incredibile abilità nell’usare le ombre. Tutte le ombre attorno a sé venivano usate per movimenti di difesa e di attacco, e i poteri di difesa e attacco erano i migliori mai visti. Quelle abilità erano senza pari, in confronto a quelle di Tarma, che aveva incontrato nella Competizione Nazionale.


Da dove era uscito fuori quel mostro? Un nome spuntò improvvisamente nella mente di Grid, alla disperata ricerca di risposte.


‘Il Re delle Ombre!’


Kasim!


‘Quel maledetto bastardo ce l’ha di nuovo con me!’


Nei giorni in cui Grid era ancora attivo a Winston, l’assassino di nome Shay aveva arruolato Kasim per uccidere Grid. Era stato bloccato da Huroi e da Euphemina e alla fine aveva rinunciato.


“Noe! Randy!”


Grid era certo che il suo avversario fosse Kasim e usò tutto il suo potere. Kasim era un PNG identificato. Era già di terzo avanzamento quando Grid l’aveva incontrato tanto tempo prima, dunque era altamente probabile che fosse di quarto avanzamento adesso. Grid giudicò che sarebbe stato difficile gestire Kasim da solo ed evocò i suoi compagni animali prima di usare Ondata di Assassinio Collegata.


<i>Ku kwa kwa kwa kwa! Ku kwa kwa kwa kwa!</i>


I muri della stanza di Lord andarono in frantumi e tutto il Castello di Reidan tremò. Era la forza travolgente di Ondata di Assassinio Collegata, che poteva essere considerato come l’attacco definitivo di Grid. Tuttavia, non aveva senso colpire Kasim con un’abilità non-mirata. Kasim evitò gli otto colpi di Ondata di Assassinio Collegata spostandosi da un’ombra all’altra e finì per arrivare alle spalle di Grid.


“Duca Grid, calmatevi vi prego e lasciatemi spiega…”


Kasim tentò una conversazione.


“Dove stai andando?”


Randy aveva copiato Grid e minacciò Kasim con Collegamento.


“Kyong!”


La bocca di Noe si aprì per ingoiare l’avversario. Subito dopo le Mani di Dio brandirono i Mjolnir. Infine, Kasim fu costretto ad usare una tecnica segreta. Era ‘Avidità’, una tecnica che attirava tutte le ombre in un punto e inghiottiva tutto ciò che aveva intorno. Era l’abilità Unica di Kasim, che aveva creato lui stesso combinando i Metodi di Daluka e i Metodi di Lantier.


<i>Kuoooooh!</i>


“Kyaaaack!”


“Nyang! Paura!”


Randy, Noe, le Mani di Dio e i mobili nella stanza. Tutto, eccetto Grid, fu inghiottito dall’ombra. Era come un buco nero, anche se naturalmente non era paragonabile al potere dell’universo. Avidità di Kasim poteva inghiottire il bersaglio solo per 3 secondi, prima di sputarlo fuori. Naturalmente, quei 3 secondi rappresentavano una forza assoluta durante una battaglia.


“Duca Grid! Non sono un nemico!”


“Non sei un nemico?”


Kasim riuscì finalmente a parlare con Grid. Urlò frettolosamente, “Voglio diventare un vostro alleato!”


“Alleato? Tu?”


Chiese Grid, come se non capisse.


“Uhhh…”


Lord era caduto in un sonno profondo, dopo aver lavorato duramente negli ultimi giorni. Nonostante il trambusto della battaglia, il bambino si svegliò solo in quel momento. Poi rise, quando vide Kasim di fronte a sé.


“Maestro!”


“Maestro?”


Grid era scioccato.


“Ah! Padre!”


Lord si accorse in ritardo di essere tra le braccia di Grid e lo abbracciò stretto. Finalmente, Avidità sputò fuori Noe, che agitò nervosamente la coda.


“Ho sofferto inutilmente. Se solo avessi parlato e risolto tutto dall’inizio, nyang…”


Era perché era nato nel mondo umano. Noe stava gradualmente perdendo gli istinti di una menfi, la miglior bestia demoniaca dell’Inferno che godeva nel combattimento e nel massacro. Era diventato una bestia demoniaca pacifista.
<p style="text-align: center">***
“C’era una storia del genere.”


Grid ascoltò a lungo le storie di Kasim. Il passato di Kasim. La caduta di Nero. Essere ricercato dall’impero. Il suo rapporto con Doran. La sua osservazione di Grid. I pensieri che aveva avuto durante quel periodo. Proteggere Irene e Lord e, eventualmente, diventare il maestro di Lord, ecc. Kasim raccontò tutto.


Quale fu la risposta di Grid?


“Grazie.”


Il primo incontro era stato un disastro, ma quello era già il passato. Era un fatto che Kasim avesse protetto Irene e Lord, e Lord lo aveva persino testimoniato direttamente. Grid non era abbastanza senza scrupoli per non sentirsi grato. Chinò profondamente il capo e ringraziò Kasim. Anche Grid era avido. Kasim era l’assassino più potente al mondo e l’unica persona che conoscesse le tecniche di Lantier. Grid lo desiderava. Voleva che Kasim diventasse suo. Sapeva anche che poteva averlo.


Grid sollevò lo sguardo e lo fissò dritto negli occhi di Kasim.


“Kasim, realizzerò il tuo desiderio. Da oggi, diventerai formalmente il mio servitore.”


Si trovava in una posizione che gli richiedeva di essere ostile all’Impero Saharan. Uno degli obiettivi finali di Grid era quello di ottenere grandi onori e ricchezze e di distruggere l’impero per Piaro e Asmophel. Tuttavia, sapeva che era difficile. Forse impossibile. Ma ci avrebbe provato.


“Non hai visto una possibilità quando mi hai osservato? Allora, credi in me e mettiti al mio servizio.”


Kasim non aveva alcuna ragione per rifiutare. Dopotutto, era esattamente ciò che voleva.


“Vi sono grato.” Kasim si inginocchiò immediatamente e giurò, “Sarò la vostra ombra.”


[Il Re delle Ombre Kasim è diventato il tuo cavaliere!]


[Kasim è diventato un membro di Reidan!]


[Il tuo Fascino è aumentato di 100 punri!]


‘Bene!’


Era quello che voleva. Grid, elettrizzato, diede immediatamente un compito a Kasim.


“Voglio che tu protegga la mia famiglia come hai fatto fino ad ora. Inoltre, voglio che ti impegni al massimo per addestrare un gruppo di assassini. È possibile?”


“Come ho detto prima, c’è un certo numero di assassini dei Dragoni d’Argento. Stanno acquisendo i Metodi di Daluka, dunque credo che dovrebbe essere sufficiente fare di loro un gruppo di assassini.”


Grid annuì.


“Ok. D’ora in poi, il tuo ruolo è quello di leader delle Ombre di Overgeared.”


“…Sì.”


Non sapeva cosa volesse dire Overgeared, ma non aveva un gran bel suono. Kasim era confuso, ma non poteva andare contro il suo signore. Annuì senza dire nulla. Grid lo osservò con la Spada del Grande Signore.






Nome: Kasim


Età: 36 anni   Genere: Maschio


Occupazione: Leader delle Ombre di Overgeared


Titolo: Ultimo membro del Clan Nero


*I Nero hanno la pelle scura, cosa che rende loro facile confondersi nell’ombra. Come unico sopravvissuto del Clan Nero, Kasim ottiene un grande effetto bonus quando usa Furtività. Tuttavia, il potere di lanciare le armi è ridotto a causa delle sue braccia troppo lunghe.


Titolo: Re delle Ombre


*Massimizza il potere e gli effetti delle tecniche ombra.


Titolo: Discepolo di Lantier


*Conosce la teoria delle tecniche di Lantier. Tuttavia, non possiede il talento necessario per impararle lui stesso.


Livello: 401


Forza: 2,107   Stamina: 1158


Agilità: 4,409   Intelligenza: 933


Tenacia: 3,550


Abilità: Installazione Trappole (A), Metodi di Daluka (A+), Tecniche del Corpo Avanzate (A), Tecniche in Evoluzione (A), Tecniche di Spada Avanzate (A), Tecniche di Lancio Avanzate (S), Assassinio Avanzato (S), Tecniche di Furtività di Nero (S), Tecnica dell’Ombra Definitiva (S+), Conoscenza dei Metodi di Lantier (SS).


Era un peccato che avesse una sola statistica speciale, Tenacia. Tuttavia, il suo valore numerico era irragionevolmente alto. Era molto più alto di quello di Grid. Kasim non si sarebbe mai arreso. Inoltre, le sue elevate Forza e Agilità dimostravano che la sua abilità di combattimento era equivalente a quella di Asmophel.


‘Nei luoghi con molte ombre è allo stesso livello di Piaro.’


Grid si sentì come se avesse ottenuto migliaia di truppe.






Traduzione di Martina Procida


Editing di Libusemumei
                                


                                



