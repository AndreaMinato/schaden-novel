---
weight: 5160
title: Capitolo 516
pubDate: 2025-03-17T08:49:02.559Z
tags:
    - overgeared
---


<strong>Scusate il ritardo!</strong>


“Allora, io vado.”


La prima cosa che Grid fece dopo aver lasciato la fucina, fu di impostare un allarme. In questo modo sarebbe tornato in tempo per la competizione della produzione di un assetto di guerra, che si sarebbe tenuta in tre giorni.


“Non vedo l’ora…”


Di certo, Grid stava aspettando con ansia la competizione.


White aveva detto che le abilità dei fabbri partecipanti alla competizione erano incredibili.


‘<i>La fucina Incudine nera è specializzata nella conciatura, la fucina Pinze Rosse nella tempratura e la fucina Fiamme Blu nell’uso della fornace?</i>’


Era come se i fabbri della fucina Martello Bianco fossero eccezionali nella forgiatura.


‘<i>Sarà un ottimo studio.</i>’


Grid aveva ereditato le tecniche di Pagma, ma la sua esperienza complessiva e la sua conoscenza tendevano ad avere qualche mancanza. I fabbri del Continente Est avevano costruito le loro competenze tecniche nel corso di molti anni. Proprio come con la fucina Martello Bianco, Grid si aspettava di imparare nuove cose dalla competizione.


<i>‘Non posso essere presuntuoso nonostante sia un fabbro leggendario!</i>’


L’orgoglio di Grid voleva apprendere dai fabbri meno talentuosi per poter raggiungere le zone di più alto livello. si gonfiò il petto e camminò con andatura solenne lungo le strade.


“Hmm?”


Grid ricevette l’informazione che esisteva una comunità di mostri a nord di Pangea e si diresse verso l’ingresso nord. All’improvviso, smise di camminare. Aveva sentito un nome familiare.


“Provaci ancora! Solo un morso della nostra torta alla crema di orco ti farà venire l’acquolina in bocca! La combinazione del fragrante grasso di orco con la fresca carne è perfetta! È un piatto che il piccolo eroe di Pangea, Kraugel, ha confermato di essere delizioso!”


‘<i>Kraugel? Piccolo eroe di Pangea?</i>’


Il cuoco stava parlando dello stesso Kraugel che conosceva Grid?


‘<i>Certo.</i>’


Kraugel era il 1° giocatore in classificato e faceva scalpore ovunque andasse. Non solo era forte e veloce ad aumentare di livello, era anche famoso per la sua comprensione delle missioni.


“Il nome di Kraugel risuona in tutti i villaggi e le città che visita…”


Non era semplicemente una cosa detta tra giocatori. Grid sorrise amaramente e si avvicinò al cuoco di mezza età.


“Una torta alla crema di orco, per favore.”


Era curioso di assaggiare il piatto apprezzato da Kraugel. Inoltre, voleva conoscere ogni sorta di attività svolta da Kraugel.


‘<i>Perché viene chiamato il piccolo eroe?</i>’


Grid non era sospetto perché non credeva che la parola ‘orco’ davanti al nome indicasse il mostro orco. Aveva pagato 1 moneta d’argento per comprare da bere e guardò la torta con il ripieno che sembrava umido.


“Oh.”


Grid pensò che 1 moneta d’argento non fosse un prezzo elevato mentre dava un morso alla torta. La sua faccia si contorse.


‘<i>Neanche un cane la mangerebbe.</i>’


Era una crema senza la freschezza della frutta ed era acida come l’aceto. Non era liscia e rimaneva attaccata alla lingua. Il ripieno mediocre era troppo duro e stopposo. La torta sembrava croccante all’esterno e umida all’interno? Era più come se fosse bruciata fuori e avvelenata dentro.


‘<i>Come si fa a chiamare cibo questo?</i>’


Più che gli ingredienti usati per il piatto, era l’ossigeno consumato dal cuoco che era uno spreco. Il cuoco si avvicinò all’arrabbiato Grid e chiese.


“Com’è? Deliziosa?”


“…”


Lo stava chiedendo sul serio? Grid chiuse la bocca e il cuoco, Idan, parlò sfacciatamente. “Sapevi che Kraugel ha mangiato quattro di queste torte? Sono davvero deliziose!”


“È vero?”


“Sì, centinaia di persone lo hanno visto.”


“Pazzesco…”


Grid provò simpatia verso Kraugel. Con che razza di cibo senza sapore era cresciuto per aver apprezzato questa torta di spazzatura? Grid fece rapidamente a Idan una domanda. Aveva perso 1 moneta d’argento, perciò intendeva prenderne il più possibile per aver messo piede in questo ristorante.


“Chi è Kraugel? Cosa ha fatto per essere chiamato piccolo eroe?”


“Ah, sei uno straniero. Avevo notato che non conoscevi il sapore della mia torta.”


‘<i>Lo so.</i>’


Grid soppresse a malapena le parole che gli stavano uscendo fuori.


“Pangea è stata in origine una città ricca e pacifica per centinaia di anni. Ma due anni fa, quella pace si è interrotta improvvisamente. Il nostro grande signore si è ammalato e il suo assistente, Arube, è stato designato come signore temporaneo.”


“Allora Arube è stata una cattiva persona e Kraugel lo ha sconfitto?”


“Ah… Uhm, uhm, simile ma diverso. Scusami, signore. Ti prego di ascoltare tutto ciò che ho da dire prima. Voglio parlare.”


Sembrava come se Idan avesse molto di cui parlare.


“Comunque, la storia è come hai predetto fino a metà. Arube, che era famoso per il suo atteggiamento gentile, è diventato un tiranno dopo essere stato designato come signore. Di tanto in tanto, usciva fuori per molestare le donne, portare via la terra dagli agricoltori usando ogni tipo di scusa e aumentando le tasse.”


Era così ovvio. Le orecchie di Grid si drizzarono per l’interesse quando la storia di Idan entrò in una nuova fase.


“Un giorno, i mostri iniziarono ad infestare le zone vicino a Pangea. Pangea, dove i mostri non si erano mai fatti vedere per centinaia di anni!”


“La zona dei mostri è al nord?”


“Giusto, giusto. Erano davvero spaventosi. I mostri si muovevano sistematicamente come un esercito e causarono tremendi danni a Pangea. Le persone si lamentarono e odiarono i mostri che sembravano cadere dal cielo. Non riuscimmo a resistere e fummo calpestati senza poter fare nulla.”


“Poi è apparso Kraugel?”


“Sì! Apparve il nostro piccolo eroe! Come caduto dal cielo, apparve e buttò giù uno o due mostri.”


‘<i>Uno o due? Il cielo al di sopra del cielo?</i>’


Grid pensò che sarebbe stato qualcosa di incredibile, ma con sorpresa fu una cosa semplice.


‘<i>Di solito le storie sono esagerate quando si parla di eroi… Ah.</i>’


Grid comprese.


‘<i>I mostri del Continente Est sono estremamente forti.</i>’


I mostri che avevano invaso Pangea. Anche Kraugel era riuscito a gestirne a malapena uno o due. È ciò che aveva detto il cuoco.


“Nonostante la presenza di Kraugel, Pangea non poteva fuggire al momento di pericolo. I mostri erano troppo forti. La cavalleria e le strategie di cui Pangea andava orgogliosa non funzionarono… Sì, fu come se qualcuno li avesse diretti per attaccare Pangea.”


“Quella persona fu Arube?”


“Uh?” Idan non poté fare a meno di provare ammirazione. “Come riesci a comprendere la storia così facilmente e accuratamente? Sei forse un detective? Riesci a trovare il cucciolo scomparso da casa mia?”


“…”


Era uno stile stancante. Grid rimase in silenzio e Idan tornò al succo della storia.


“Sì, i mostri erano controllati da Arube. Più di 2.000 mostri erano controllati da una persona. Non è incredibile? Arube era stato solo un semplice cittadino prima!”


“Wow, incredibile.”


La storia era così ovvia che non era niente di speciale. Grid provò irritazione perché doveva mangiare del cibo disgustoso e pensava che fosse una perdita di tempo.


“In realtà, a questo punto ci fu un capovolgimento. Arube non era Arube. Era un demone malvagio che aveva ucciso Arube, si era travestito e aveva cercato di distruggere Pangea.”


‘<i>Questa è la vera storia.</i>’


Comunque, le cose erano diventate chiare. I preti daoisti del Continente Est erano completamente diversi dai maghi del Continente Ovest.


‘<i>Un grande mago leggendario non sarebbe in grado di controllare 2.000 mostri come agnelli, giusto?</i>”


‘<i>Giusto. È impossibile anche per un maestro addestratore. Non tutti sono forti, ma è meglio restare di vedetta.’</i>


‘<i>Sì, andiamo.</i>’


Grid si alzò dalla sedia dopo la risposta di Braham, quando Idan lo bloccò.


“Ecco perché. Trova le tracce di un grande eroe che ha aiutato ad uccidere il malvagio prete daoista, che il piccolo eroe Kraugel non è riuscito a sconfiggere da solo.”


Era una missione? Perché altrimenti sarebbe tornato alla vera storia? Grid era appena giunto ad una conclusione quando una finestra di missione apparve di fronte a lui.


[Trova le Tracce del Grande Eroe!]


Difficoltà: A


Il malvagio prete daoista ha rivelato la sua identità. Il piccolo eroe Kraugel ha combattuto contro di lui e ha assaggiato la disperazione. Pangea sembrava essere sul punto della distruzione.


Ma poi, è apparso un misterioso eroe. In seguito, il popolo di Pangea lo ha apprezzato come grande eroe. L’eroe ha sconfitto subito il malvagio prete daoista e ha salvato Pangea dal pericolo, ma non ha rivelato la sua identità ed è andato via. Questo ha fatto dispiacere i residenti di Pangea. Hanno il forte desiderio di trovare il grande eroe e ringraziarlo.


In particolare, il cuoco Idan ha il compito di trovare il grande eroe. Serve per riconquistare la padella per friggere che è stata tramandata tra i cuochi della famiglia per generazioni.


Condizioni per completare la missione: Trovare la padella per friggere da qualche parte nella comunità dei mostri.


Ricompensa per il completamento della missione: Uso illimitato gratis del ristorante di Idan. 30% esperienza al personaggio.


Fallimento della missione: Idan, che è famoso per la sua parlantina, parlerà dei tuoi fallimenti in tutta Pangea.






“Il luogo dove il grande eroe è stato visto l’ultima volta è al nord! Ma è da tempo famoso per le bestie selvagge e da quando sono arrivati i mostri, è difficile per me arrivare lì direttamente. Per favore, trovare la traccia del grande eroe e riportami la padella per friggere!”


“… Ah.”


Di certo, non era una brutta missione. Grid intendeva comunque cacciare al nord, perciò era nella posizione di cercare la padella per friggere. Se fosse riuscito a trovarla, avrebbe ricevuto il 30% di esperienza gratis. L’unica cosa spiacevole era il pass illimitato gratis per il ristorante di Idan.


‘<i>… Beh, non devo mangiare lì, perciò non c’è motivo di rifiutare.’</i>


<i> </i>Grid prese la sua decisione e annuì.


“Capisco. È molto difficile, pericoloso e problematico, ma farò del mio meglio. Ma ho una domanda. Qual è la correlazione tra il grande eroe e la padella per friggere?”


Idan digrignò i denti.


“Quando è apparso, il malvagio prete daoista… Stavo cucinando in cucina e sono corso fuori per strada con la mia padella per friggere. Poi, mi sono scontrato con il dannato eroe. Ha preso la mia padella per friggere e ha sconfitto il malvagio prete daoista con questo?”


“… Ha sconfitto il prete daoista con una padella per friggere?”


“Sì! È stato grandioso quando l’eroe lo ha colpito con la mia padella per friggere! Incredibile e rinvigorente! Ma poi? Se n’è andato senza ridare l’oggetto preso in prestito! Se n’è andato con la mia padella per friggere!”


“…”


“Per un cuoco, una padella per friggere è come un’anima! Poi, l’ha gettata via da qualche parte senza pensarci!”


C’erano davvero troppe parole. Solo ascoltare l’acuta voce era stancante. Grid lasciò velocemente il ristorante. Poi, partì subito per l’ingresso nord.






Traduzione di Blakriss


Editing di Libusemumei
                                


                                



