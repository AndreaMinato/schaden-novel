---
weight: 518
title: Capitolo 518
pubDate: 2025-03-17T08:49:02.559Z
tags:
    - overgeared
---






[Hai sconfitto un Grosso Ratto Velenoso.]


[Hai guadagnato 35970411 punti esperienza.]


[Hai ottenuto la cistifellea di un Grosso Ratto Velenoso.]


[Hai ottenuto la pelle di un Grosso Ratto Velenoso.]


[Hai sconfitto un Grosso Ratto Velenoso maschio.]


[Hai guadagnato 21899050 punti esperienza.]


I criceti erano mostri presenti nelle vicinanze del villaggio “d’inizio”. Era probabile che si trovassero al livello più basso della catena alimentare del Continente Est. Ciononostante, davano una quantità d’esperienza eccellente. Il criceto femmina ne dava una sette volte maggiore rispetto a un vampiro giovane, cinque volte rispetto a un vampiro intermedio e tre volte rispetto a un vampiro anziano.


‘Solo i maschi hanno una chiara etichetta di genere e danno meno esperienza. Significa forse che si tratta di una comunità matriarcale?’


In effetti, era buffo dire che i maschi davano meno esperienza. I maschi da soli davano un’esperienza due volte maggiore rispetto a un vampiro anziano.’


‘Comunque, è davvero grandioso…’


Grid ipotizzò che Kraugel fosse venuto nel Continente Est prima del terzo avanzamento. Poteva cacciare mostri del genere, anche se più lentamente? Se il criceto non avesse avuto l’abilità di avvelenamento e confusione, Grid l’avrebbe considerata un’impresa all’altezza di Kraugel. Non importava quanto fossero forti i criceti, Kraugel sarebbe comunque riuscito a superarne le abilità fisiche.


‘Ma come aveva affrontato gli stati alterati?’


Il tempo di ricarica della pozione di disintossicazione era di 10 secondi e non esistevano pozioni per riprendersi dalla confusione. Dall’altro lato, i criceti causavano continuamente avvelenamento e confusione semplicemente aprendo la bocca durante la battaglia.


‘Sarebbe stato possibile se Kraugel avesse avuto degli accessori per resistere al veleno e alla confusione…’


Tuttavia, era opinabile che, a quel tempo, possedesse degli accessori di resistenza agli stati.


‘Impossibile, si è semplicemente tappato il naso?’


Il sistema di Satisfy teneva in conto il realismo, perciò Grid si era coperto istintivamente il naso. Ma era impossibile bloccare del tutto il fetore.


“Oof.”


Grid si sentì nauseato e lasciò la tenda. Braham osservò il patetico Grid e finalmente parlò.


‘Hai dimenticato cosa ha detto il cuoco di Pangea? La comunità dei mostri si è riformata qui dopo che Pangea è stata invasa.’


Era probabile che i criceti facessero parte di quei mostri che erano stati sconfitti nell’invasione di Pangea e che si erano stabiliti lì subito dopo. 


‘Non sono nati vicino al villaggio, quindi potrebbero essere una specie potente di mostri. Non dare per scontato che i Grossi Ratti Velenosi siano la specie più debole del Continente Est.’


“Be’… In effetti.”


Il Continente Est era molto difficile. Da quando Satisfy era stato inaugurato, tre anni prima, solo 31 persone lo avevano visitato. C’erano sicuramente molti più contenuti nel Continente Est che nel Continente Ovest. Ma Satisfy era un gioco che considerava l’equilibrio. Dato che c’era la possibilità di avviare scambi tra i continenti in futuro, la differenza tra i due non poteva essere troppo grande.  


‘Esatto. Non importa quanto siano difficili i contenuti del Continente Est, i criceti non possono essere il mostro più debole da queste parti.’


Assumere che i criceti fossero i mostri più deboli, significava dire che i soldati del Continente Est avevano almeno la stessa forza di un criceto, il che non aveva senso. 


“Be’, che importa. Devo solo batterli. È per questo che sono venuto qui.”


Non c’era bisogno di complicare le cose inutilmente. Grid controllò le informazioni del bottino che aveva raccolto.






[Cistifellea del Grosso Ratto Velenoso.]


Una cistifellea piena di veleno.


Non appena la prenderai, resterai avvelenato per 10 minuti e subirai ogni tipo di condizione.


Tuttavia, subito dopo, la tolleranza all’avvelenamento e alla confusione aumenterà permanentemente dello 0,03%.


Peso: 1.






[Pelle del Grosso Ratto Velenoso]


Pelle dura e puzzolente.


È difficile da usare nella vita reale perché l’odore non scompare.


Peso: 30.






“Wow.”


Grid spalancò gli occhi. Quella era la prima volta che vedeva un oggetto che incrementava la resistenza ad uno stato alterato.


‘Un sacco di ricconi spenderanno grosse quantità di denaro per comprare cose come questa cistifellea.’


Grid possedeva l’abilità passiva di resistenza agli stati, perciò quegli oggetti che la incrementavano erano inutili per lui. Ma c’erano anche coloro che non erano leggende. Per due miliardi di utenti, le condizioni di stato erano sempre una sfida da superare. Tutti pensavano che fosse importante aumentare la propria resistenza.


‘Sarebbe piuttosto costosa!’


Il prezzo sarebbe stato almeno di un milione di won. Ma Grid non aveva in mente di registrare la cistifellea alla casa d’aste. Ne avrebbe risentito lui stesso se altri avessero aumentato la loro resistenza alle condizioni di stato.


‘Non metterla all’asta. Raccogline altre e vendile ai membri della gilda.’


Grid non aveva intenzione di darla via gratis. Chiuse l’inventario e si avvicinò ad un’altra tenda. Sbirciò dentro e vide un paio di criceti addormentati.


“Un’altra coppia?”


Grid provò emozioni complesse.


‘Dovrò cacciare ogni volta una coppia?’


Non stava forse distruggendo una famiglia? Grid esitò, prima di scuotere la testa. Escludendo i PNG, non ci sarebbe stato più alcun limite se avesse cominciato a provare empatia anche per i mostri. Grid cercò di controllare la sua mente e riportò la Spada Fantasma +7 nella forma di spada lunga e spada corta separate. Usò Arte della Spada di Pagma, Trascendenza, e agitò ripetutamente le armi.


<i>Peng!</i>


<i>Pepepepepeong!</i>


Le lame di energia sparate dalla spada lunga erano potenti e distruttive, mentre la spada corta era piccola e relativamente furtiva. Grid bombardò i criceti nella tenda, senza causare troppo trambusto, perciò i criceti addormentati nelle tende circostanti non si svegliarono.


“Muoong! Fa male!”


“Umano! Uccidi! Muong!”


I criceti erano furiosi per essere stati attaccati nel bel mezzo del loro sonnellino. La situazione peggiorò, quando dovettero assistere al loro nido che veniva fatto a pezzi. Afferrarono i loro tridenti e si precipitarono contro Grid. Ma non riuscirono a raggiungerlo. Le Mani di Dio brandirono i Mjolnir e difesero Grid.


<i>Peok!</i>


<i>Peok peok peok!</i>


“Muong! Muong! Muong!”


Non c’era niente di strano nei Mjolnir. La coppia di criceti finì in uno stato di irrigidimento infinito. Mentre i martelli dorati si muovevano a destra e a sinistra e alternavano gli attacchi, i criceti persero molta Salute. Grid li finì, ricevendo una grande quantità di esperienza e un’altra cistifellea.


“Il tasso di rilascio degli oggetti non è sorprendentemente alto?”


No, non aveva senso che un oggetto che incrementava permanentemente la resistenza agli stati alterati avesse un elevato tasso di rilascio. Grid interpretava quel fatto diversamente.


“Esatto, il tasso di rilascio non è alto. È dovuto semplicemente alla mia statistica della Fortuna!”


Aveva 16 punti di Fortuna! Grid dava un grande significato a quella circostanza. Tuttavia, 16 punti in una statistica non avevano alcun significato in realtà. Dopotutto, Jude non aveva forse 20 punti di Intelligenza? Erano solo 16 punti di Fortuna. Ma Grid si sentiva infinitamente ottimista. Era tutto dovuto alla statistica della Fortuna, che aveva ottenuto dopo aver vissuto infelicemente per la maggior parte della sua vita.


“Cacciare è relativamente facile. Basta colpirli con le Mani di Dio mentre dormono e poi finirli. Semplice.”


L’ampia distanza tra le tende aiutava Grid. Il suo metodo non sembrava pericoloso, a meno che non avesse fatto troppo rumore. Grid sorrise di soddisfazione mentre si spostava verso la porta successiva per finire un’altra coppia. La coppia nella tenda successiva e quella nella tenda successiva ancora…


‘Maledizione.’


Grid tremò mentre guardava i criceti morenti che si stringevano l’un l’altro. Quella caccia era tremenda. Non sarebbe stato strano se avesse ottenuto il titolo ‘Macellaio di Coppie’. Braham sbuffò. ‘Senti compassione per queste creature? È una grave debolezza.’


“No, ma non ti sembra dolce? Amarsi l’un l’altro a quel modo. Non importa se sono mostri.”


Non capiva perché doveva cacciare delle coppie. Fare in modo che un giocatore massacrasse delle coppie in Satisfy: probabilmente c’era uno psicopatico nel team di sviluppo.


“Ok. Ho ripulito i sobborghi.”


C’erano 500 tende piene di criceti. Si occupò delle tende più esterne in ordine, poi si addentrò più in profondità. A causa della natura stessa della formazione circolare, più si avvicinava al centro, più la distanza tra le tende si riduceva. Se avesse commesso un errore, si sarebbe ritrovato a combattere contro almeno quattro criceti.


“Be’, non è male.”


L’esperienza dei criceti era simile a quella dei vampiri True Blood. Ma la loro forza complessiva era inferiore. Naturalmente, i vampiri True Blood avevano anche un livello diverso. Grid stava considerando quelli nella media. I vampiri True Blood non erano un problema per Grid, per cui cacciarne diversi tutti in una volta non sarebbe stato troppo difficile.


“Dovrei impegnarmi a ridurne il numero il più possibile, prima che l’ora del sonnellino finisca. Ora ci metterò tutto me stesso.”


<i>Suuuk.</i>


Quattro mani dorate si sollevarono alle spalle di Grid. Grid si accorse che il tasso di rigenerazione di Mana era 1,5 volte più rapido del normale e diede un ordine alle Mani di Dio.


“Sparate!”


<i>Pepepepepeok!</i>


Il bombardamento di Missili Magici si abbatté sui criceti.


<i>Taack!</i>


Grid caricò insieme alle Mani di Dio e fece irruzione tra i criceti. Questi cercarono di difendersi o contrattaccare, ma la combinazione delle Mani di Dio e dei Mjolnir era perfetta.


“Rotazione.”


<i>Jjeejeeeong!</i>


Mentre combatteva nelle città dei vampiri, Grid era diventato più efficiente nell’usare le Mani di Dio in combattimento. Piuttosto che difendersi dagli attacchi del nemico con le Mani di Dio, Grid li gestiva direttamente mentre, in quel frangente, le Mani di Dio agitavano i Mjolnir. E una volta che il bersaglio era irrigidito?


“Assassinio Collegato.”


<i>Puok! Puk! Puk puk!</i>


Lo finiva. 


“Bene.”


Due paia di coppie… No, quattro criceti morirono e Grid raccolse tranquillamente gli oggetti che avevano lasciato.


“…Eh?”


Su un lato della tenda c’era qualcosa di molto familiare. Era una padella. Grid ne fu sorpreso e ne controllò le informazioni. 


“Incredibile…”






Traduzione di Martina Procida


Editing di Libusemumei
                                


                                



