---
weight: 5210
title: Capitolo 521
pubDate: 2025-03-17T08:49:02.560Z
tags:
    - overgeared
---


[Hai preso una pozione mana di alto grado.]


“Merda.”


L’istituto di alchimia di Reidan produceva pozioni mana di grado superiore. Se avesse potuto berne una, Grid avrebbe completamente riempito la barra del suo mana utilizzandone solo una. La pozione mana di alto grado, purtroppo, aveva riempito soltanto metà barra del mana.


‘Quel Rabbit...’


Prima di dirigersi nel Continente Orientale, quando Grid aveva richiesto la pozione, Rabbit non era riuscito ad alzare il capo.


‘Le pozioni che avevamo prodotto durante gli ultimi mesi sono andate esaurite in quanto parte dei rifornimenti offerti ai membri di Overgeared che hanno partecipato alla guerra. Sono desolato.’


Dannata alchimia! Aveva dubitato il valore di quell’istituto da quando l’effetto ‘raffreddamento’ era stato affiliato ad Iyarugt. L’economia di Reidan si era ripresa ed era in crescita, ma Rabbit era ancora ossessionato dall’alchimia.


‘E’ poco efficace ed è soltanto uno spreco di denaro.’


Tuttavia, più alto il livello di alchimia, più tipi di effetti potevano essere affiliati ad un oggetto. Era inoltre possibile, in futuro, poter produrre le pietre di potenziamento stesse. Grid aveva investito un’enorme quantità di oro nell’istituto di alchimia, e adesso non poteva fare a meno di smettere di supportarla. Pertanto, poteva soltanto sperare che si sarebbe rivelata utile in futuro.


“Myaang! Il nemico di mio marito sta ridendo!”


L’infuriata Regina Ratto continuava ad inseguirlo. Grid correva con tutte le sue forze, ma la Regina Ratto a poco a poco aveva accorciato le distanze. Il capo di Overgeared smise di pensare ed evocò le Mani Divine.


“Fammi guadagnare tempo.”


Il livello di differenza fra le coppie di roditori, generalmente, si aggirava attorno ai 20. Le femmine avevano sempre 20 livelli in più rispetto ai maschi. Supponendo che la Regina Ratto era almeno di livello 420, Grid non osava affrontarla in maniera diretta. Aveva in mente di utilizzare il da poco appreso incantesimo ‘Allarme’ per creare una situazione a sé favorevole.


<i>Kung!</i>


<i>Kung kung!</i>


Il terreno tremava ogni volta che la Regina Ratto camminava. Non sapeva come facesse a trascinarsi, data l’enorme stazza, con quei polsi e quelle caviglie più sottili di quelle di Grid.


‘Che mostro!’


C’era la possibilità che Grid potesse essere annientato, e perciò ordinò alle Mani Divine di attaccare. Innanzitutto, fece loro agitare il Mjolnir Potenziato allo Stadio Finale in direzione della Regina Ratto, con un grado di precisione del 100%, che colpì duramente la testa del roditore. Presagiva uno stordimento infinito.


<i>Peeok!</i>






[Il Mjolnir Potenziato allo Stadio Finale ha provocato lo stordimento dell’obiettivo per 0.15 secondi.]






‘Cosa...?’


In origine, il Mjolnir Potenziato allo Stadio Finale provocava uno stordimento di 0.3 secondi. Allora cos’erano quei 0.15?


‘Ha una resistenza agli status del 50%? O è per via della differenza di livello?’


Un brivido corse lungo la schiena di Grid. La Regina Ratto si riprese velocemente dallo stordimento e parò i colpi delle altre Mani Divine con il suo tridente, e i suoi occhi rossi brillavano mentre le colpiva. 






[Mani Divine (1) ha ricevuto un forte shock ed è rimasto stordito.]






‘Dannazione!’


0.15 secondi erano troppo pochi. Sembrava impossibile infliggere uno stordimento infinito alla Regina Ratto, in quanto era in grado di riprendersi prima che le Mani Divine potessero collegare i loro attacchi.


“Myaang!”


La Regina Ratto stordì le Mani Divine e lanciò il suo tridente verso Grid.


<i>Kuwaaaaaang!</i>


Era come un jet in volo. Il tridente attraversò l’atmosfera come un missile. Il fabbro leggendario rispose all’istante.


“Arte della Spada di Pagma.”


Doveva scappare mentre aspettava che il tempo di ricarica della pozione terminasse. Come poteva trarre vantaggio da ‘Allarme’ per abbattere quel mostro? Mise ben in funzione il suo cervello e affrontò il tridente lanciato utilizzando Rotazione.


<i>Peeeeeong!</i>


La luce rotante e il tridente si colpirono a vicenda.


<i>Puoook!</i>






[Hai inflitto 190.300 punti danno all’obiettivo.]






Il tridente venne spedito all’indietro da Rotazione e infilzò il petto della Regina Ratto, che accusò un danno di 200.000 punti con un colpo solo, ma non rallentò minimamente.


“Muong!”


Estrasse il tridente e con esso vi inseguì nuovamente Grid, che riuscì a capire una peculiarità del roditore.


‘Userà incondizionatamente un attacco di lancio una volta creatasi una certa distanza?’


Se lo avesse saputo in anticipo, non sarebbe stato difficile affrontarla.


<i>Kuwooooh!</i>


Il tridente emise un forte suono, come il ruggito di un animale. Grid controllò che il tempo di ricarica della pozione mana si fosse ristabilito, la bevve, e utilizzò Oscuramento e Movimenti Rapidi.


<i>Peeng!</i>


Grid scomparve proprio prima che il tridente lo avesse raggiunto. L’unica cosa rimasta al suo posto erano tracce di potere demoniaco.


“Muong?”


La Regina Ratto cominciò ad esplorare la zona in cerca di Grid, ma non era facile da trovare. Questo perché il fabbro leggendario aveva indossato la Felpa con Cappuccio e Zip nel momento in cui era fuggito. Era soltanto questione di secondi prima che il roditore avrebbe trovato Grid, perciò quest’ultimo doveva catturarla in quel lasso di tempo.


“Arte della Spada di Pagma.”


Grid apparve in uno spazio vuoto, sopra la testa della Regina Ratto.


“Muoong!”


La Regina Ratto localizzò immediatamente la posizione di Grid, sfruttando il suo eccellente udito, dimostrando un’assurda capacità di reazione. Evitò la Cuspide di Grid e si preparò per contrattaccare. Tuttavia, il mostro roditore esitò prima di farlo, a causa delle Mani Divine. Queste ultime si erano riprese dallo stordimento e miravano con Mjolnir alla Regina Ratto.


‘Se uccido quell’umano è finita! Myong!’


La Regina Ratto prese velocemente una decisione, esitando soltanto per un momento. Ignorò gli attacchi delle Mani Divine e agitò la sua coda in direzione del nemico umano che aveva ucciso suo marito.


<i>Peeok!</i>


Come la puntura di un’ape, l’appuntita coda colpì Grid in volto. In cambio, la Regina Ratto permise un attacco di Mjolnir che la stordì per 0.3 secondi. In quel momento...


<i>Sururuk.</i>


Grid si spostò all’indietro dopo essere stato colpito dalla coda, e si trasformò in Randy.


“Arte della Spada di Pagma.”


La voce del ‘vero’ Grid proveniva da dietro la stordita Regina Ratto.


“...Myong!”


Era un falso? La Regina Ratto spalancò gli occhi per la sorpresa. Sembrava proprio un criceto! In tutta onestà, la sua espressione era carina, ma Grid non si fece ingannare dall’aspetto esteriore e assestò l’abilità finale.


“Assassinio Collegato!”


“Myaang!”


Fu troppo tardi. 0.3 secondi di stordimento erano troppo pochi. La Regina Ratto si liberò dallo stordimento ed evitò i seguenti attacchi delle Mani Divine. Aveva intenzione di rispondere agli attacchi dell’umano, ma...


“Muong?”


La Regina Ratto era attonita. Non aveva sentito provenire chiaramente dalla sue spalle la voce dell’umano che aveva utilizzato un’abilità? Perché non c’era nulla una volta voltatasi da quella parte? Nel momento in cui la Regina Ratto era confusa...


“Ondata di Assassinio Collegato.”


La voce di Grid proveniva dal cielo. Esatto, il vero Grid si trovava lì. La voce che la Regina Ratto aveva sentito alla sue spalle non era nient’altro che un falso registrato con l’incantesimo ‘Allarme’. Non appena aveva imparato una nuova magia, Grid l’aveva applicata in modo corretto sul campo.


Ku kwa kwa kwa kwa! Ku kwa kwa kwa kwa!


Che bombardamento di lame di energia oscura!


“Kyaaaaang!”


La Regina Ratto urlò di dolore. Nel frattempo, le Mani Divine continuavano a colpirla e Grid utilizzò un’altra pozione mana. Accumulò Missili Magici.


‘Missile Magico. Missile Magico. Missile Magico.’


Missile Magico (Potenziato) Livello 3 poteva essere utilizzato una volta al secondo. Lo evocò ogni volta che il tempo di ricarica si ripristinava, e vi collegò l’incantesimo ‘Allarme’. Il risultato...


<i>Kuoooooh.</i>


In questo istante, Grid splendeva come il sole mentre era sospeso nel cielo, circondato da grumi di mana bianco.


“Arte della Spada di Pagma.”


“Uhh!”


Adesso, la Regina Ratto aveva imparato il nome delle abilità di Grid. Nel bel mezzo del bombardamento di lame d’energia e colpi di Mjolnir, aveva colto Grid nominare una delle sue abilità. Utilizzò l’abilità ‘Mantieni la Dignità’, privilegio della regina al comando dei grossi ratti velenosi.


<i>Paaaang!</i>


Mantieni la Dignità era un’abilità di annullamento di minacce ad un unico utilizzo, che soltanto pochi leader di varie specie possedevano. L’effetto era assoluto. L’energia proveniente dalla Regina Ratto stordì le Mani Divine e il roditore regale caricò in avanti.


“Myaang!”


La voce della furiosa Regina Ratto proveniva dalla destra di Grid. Questa volta, si trattava di un attacco con cui aveva intenzione di uccidere il nemico di suo marito. Ancora una volta, però, il mostro era offuscato dalla rabbia. Il vero Grid si trovava in cielo, mentre la voce da lei sentita era un falso creato dall’incantesimo ‘Allarme’.


“Questa magia è una truffa, vero?”


<i>Ssik.</i>


Il Grid in cielo rise e prese in giro la Regina Ratto, la cui rabbia salì alle stelle.


“Dove stai guardando, nyang?”


Noe comparve improvvisamente alle spalle del mostro roditore e la ingoiò. Aveva attivato Ingestione di Anime, così che la statistica più alta della Regina Ratto venne indebolita. La sua crisi cominciò da qui.


“Spada Sublime.”


La Regina Ratto comparve di nuovo, con la pelliccia bagnata di saliva. Si trovò davanti a lei un demone, vecchio e dai capelli bianchi. Rimase confusa. 


<i>Sakak-!</i>


“Myaang!”


Uno spadaccino che aveva addirittura minacciato un grande demone. La Spada Sublime colpì il petto della Regina Ratto, che urlò mentre subiva un’enorme quantità di danni. Grid scattò in cielo e lanciò 50 Missili Magici e l’Arte della Spada di Pagma, Cuspide Assassina. Allora...


<i>Kuwaaaaaaang!</i>


Il centro della comunità dei mostri, che negli scorsi due anni aveva fatto tremare il popolo di Pangea, venne devastato. Fu un risultato straordinario, opera di un unico uomo di passaggio nel Continente Orientale.




Traduzione di MoonRoro29


Editing di Libusemumei



