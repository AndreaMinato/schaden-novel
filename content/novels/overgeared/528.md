---
weight: 5280
title: Capitolo 528
pubDate: 2025-03-17T08:49:02.561Z
tags:
    - overgeared
---




“Valutazione del Fabbro Leggendario.”






La borsetta di noci all’angolo del suo inventario. Grid tirò fuori una singola noce e usò la sua abilità di valutazione per determinarne la reale identità.






[Il fabbro diventato leggenda è in grado di valutare gli oggetti con un eccellente attento occhio. Se nell’oggetto bersaglio esiste una caratteristica nascosta, questa verrà trovata.]






[È stata individuata la magia di illusione di 6° grado.]






[L’illusione è inutile di fronte ai tuoi occhi e si disperde come un miraggio.]






[L’informazione sulla noce è stata aggiornata!]






[Noce Dorata]






Anche definita come la benedizione della natura.






È uno spuntino e un rimedio apprezzato da tutti i nobili nel Continente Est.






Tutte le statistiche aumenteranno del 10% per un’ora.






Inoltre, c’è una probabilità molto bassa di aumentare in maniera permanente una statistica di 5 punti.






Peso: 0.1






[Hai scoperto una caratteristica nascosta!]






[Noce Dorata]






Anche definita come la benedizione della natura.






È uno spuntino e un rimedio apprezzato da tutti i nobili nel Continente Est.






Da qualche parte nel Continente Est, ci sono creature il cui cibo principale è questa noce.






Tutte le statistiche aumenteranno del 10% per un’ora.






Inoltre, c’è una probabilità molto bassa di aumentare in maniera permanente una statistica di 5 punti.






Peso: 0,1






Questa era una cosa grossa. La bocca di Grid si spalancò. Tremò di gioia per l’elevato valore di questa noce. Grid sorrise e scosse la testa.






“Più ci penso, più risultano scarsi.”






Le noci dorate erano ricoperte da una magia illusoria. Probabilmente non lo avevano mai saputo. Se lo avessero saputo, non avrebbero considerato di darle al mostro come cibo.






Grid fece una promessa. ‘<em>Sono dei polli patetici. Dovrei fare il gentile con loro.</em>’






Grid stava proiettando il se stesso del passato nel party di Mook. Provò un forte senso di simpatia quando pensò a cosa avessero sofferto nel Continente Est. Poi pensò a se stesso.






‘<em>Chi avrebbe pensato che sarei stato così gentile con delle persone che ho incontrato oggi per la prima volta? Sono davvero troppo buono.</em>’






Beh, se non fosse stato gentile non avrebbe sponsorizzato l’Università X con 3.300 won al mese. Grid credeva fermamente di essere gentile.






‘<em>Non sono abbastanza bravo da restituire le noci, ma resto comunque un angelo.</em>’






Grid in cuor suo era orgoglioso. Si trattenne dal mangiare un’altra noce dorata.






‘<em>Mangiala moderatamente. Prima di essere un elisir, è la pozione di potenziamento più forte.</em>’






I potenziamenti che aumentavano le statistiche di solito avevano una durata di 1~10 minuti. D’altra parte, la noce dorata aveva una durata di potenziamento di un’ora. Inoltre, Grid conosceva solo un’altra pozione di potenziamento che aumentava ‘tutte le statistiche’, che non era la noce dorata. Esatto, la Caramella Dolce. Una pozione di potenziamento che poteva solo essere acquistata cinque volte ad account dal Negozio di Reputazione, era un oggetto disonesto che aumentava tutte le statistiche del 30%.






‘<em>È troppo preziosa per essere mangiata, a meno che non incontri un dragone. Questa noce è la miglior pozione di potenziamento. Perciò, mangiala moderatamente.</em>






Dragone! La più forte creatura creata dalla S.A. Group che i giocatori non potevano ancora cacciare. Grid non voleva incontrare un dragone fino al giorno della sua morte. Intendeva evitarlo ad ogni costo. Ma il mondo era ancora sconosciuto. In particolare, Grid non aveva fortuna. Un giorno, il Minatore Trovatore dei Minerali, durante una ricerca intorno a Reidan, avrebbe potuto improvvisamente dichiarare:






“Ho trovato i migliori minerali in una tana di dragone!”






“Allora non posso andare in quel posto…”






Per favore, fate che non accada.






“Hmm?”






Grid stava pregando quando pensò a qualcosa. C’era un modo per mettere in sicurezza una gran quantità di noci dorate? Il suo volto si oscurò all’improvviso mentre pensava ad un nuovo piano. Prima di rendersene conto, si stava avvicinando l’ora della colazione.






<em>‘Ah, XX.’</em>






Grid era migliorato enormemente da quando aveva iniziato ad esercitarsi. Su Satisfu, la stamina massima si sarebbe temporaneamente abbassata se un giocatore non avesse mangiato tre pasti al giorno. Non dovevano saltare i pasti. Ma Grid voleva saltare il pasto di quel giorno. I suoi occhi erano scuri al pensieri di mangiare i piatti di Idan.






‘<em>No… Oggi sarà diverso.</em>’






L’aveva detto chiaramente ieri. Gli piacevano il manzo, il pollo e le uova. Erano ingredienti deliziosi anche se non cucinati bene. Grid intendeva usare questi ingredienti in modo che Idan potesse preparare un piatto che fosse migliore del cibo per cani.






‘<em>Svelto. Mangio e poi vado a guardare la competizione.</em>’






Eppure, era ancora un po’ preoccupato per il party di Mook.






‘<em>Beh, non c’è alcuna Regina Ratto nella comunità.</em>’






<em>Passo.</em>






Grid si girò e lasciò Pangea.






***






L’oscurità invase la comunità dei grossi ratti velenosi. L’alba iniziò a rivelarsi in grande scala. Il gruppo di Mook si sentiva disturbato da dove si stavano nascondendo come topi morti.






“Questo è il momento in cui i criceti si svegliano.”






“Cosa dovremmo fare? Saremo isolati.”






“Cos’altro? Non possiamo più scappare, perciò possiamo solo aspettare.”






Erano trascorsi 15 minuti da quando l’uomo mascherato se n’era andato. Presto, sarebbe giunto il momento in cui l’uomo avrebbe posto l’ultima noce di fronte alla tenda della Regina Ratto.






“Un minuto. Aspettare un altro minuto.”






“Nel momento in cui l’uomo mascherato posiziona l’ultima noce dorata di fronte alla tenda, la Regina Ratto si sveglierà.”






“Tutti i grossi ratti velenosi lo inseguiranno.”






I grossi ratti velenosi avevano un’abitudine divertente. Avevano la capacità di individuare quando la Regina Ratto era in pericolo, anche se erano lontani dalla sua tenda, e avrebbero inseguito l’invasore. Esatto. Il gruppo di Mook intendeva scappare mentre la Regina Ratto e tutti i grossi ratti velenosi inseguivano Grid. Grid era l’agnello sacrificale. Tuttavia…






“Non è strano?”






“Perché c’è così silenzio?”






Il tempo previsto era trascorso e i grossi ratti velenosi erano ancora tranquilli. La barra della salute dell’uomo mascherato nella finestra del party era ancora piena. Significava che la Regina Ratto non era apparsa e che l’uomo mascherato non aveva compiuto a dovere il suo ruolo.






“No, è così stupido da non mettere le noci come si deve?”






“Non ditemi… Ha capito il valore delle noci dorate ed è scappato?”






“Non dire assurdità!”






“È impossibile. La mia magia illusoria dovrebbe durare almeno per un’ora, ma può bloccare le migliori abilità di valutazione. Vanta un’enorme sofisticatezza.”






“Allora, questa situazione? Perché i grossi ratti velenosi sono così tranquilli?”






Se l’uomo mascherato aveva avuto successo nell’attrarre la Regina Ratto come pianificato, tutti i grossi ratti velenosi sarebbero dovuti sbucare fuori ora. Ma i ratti erano muti come le tombe. Di certo, l’uomo mascherato non aveva notato la loro trappola per poi scappare, vero? Il gruppo di Mook si immaginò la situazione peggiore e iniziò ad innervosirsi. Cominciarono a parlare nella chat del party.






- <em>Scusami… Mezza-faccia?</em>






- <em>Dove sei?</em>






<em>- Cos’è successo alle noci?</em>






<em>- Non dovresti ingannare la Regina Ratto?</em>






La persona definita Mezza-faccia! Grid rispose loro in ritardo.






- <em>Non c’è alcuna Regina Ratto, perciò potete spostarvi liberamente. Vado a fare colazione. Poi mi avvio.</em>






[??? ha lasciato il party.]






“…??”






Il party di Mook rimase stupito. Non riuscirono a comprendere le parole di Grid.






‘<em>Non c’è la Regina Ratto?</em>’






‘<em>Ha lasciato il party per fare colazione?</em>’






Prima di tutto, non aveva senso che non c’era alcuna Regina Ratto. Era possibile solo se era stata assaltata nei tre giorni precedenti. La Regina Ratto era stata assaltata? Era impossibile. Nessuno dei giocatori che stavano attualmente a Pangea avevano l’abilità di catturare la Regina Ratto. C’erano quattro giocatori ancora bloccati a Pangea e si trattava del gruppo di Mook.






Oh, c’era l’uomo mascherato che si era unito poco prima. Tuttavia, era impossibile per lui assaltare la Regina Ratto da solo.






‘<em>Dannazione… Cos’è successo alle noci?</em>’






Era estremamente raro per un giocare lasciare il party per mangiare. La maggior parte si cucinava il cibo e lo mangiava nelle zone di caccia. Ma questa persona si era ritirata dal party per fare colazione. La situazione era chiara.






‘<em>Siamo stati ingannati!</em>’






Erano rovinati. L’uomo mascherato li aveva ingannati. Avevano cercato di colpirlo dietro la testa, solo per essere colpiti loro stessi.






“Quel ragazzo… Conosceva le nostre ulteriori motivazioni fin dall’inizio!”






Aveva finto di essere ingannato e aveva agito nel momento cruciale per colpirli dietro la testa. Malvagio e intelligente.






“Merda…! Merda!”






Erano completamente abbandonati. Le noci dorante, per cui avevano speso tutti i loro soldi, erano scomparse. In poche parole, erano rovinati. Tutti si sentirono frustrati quando Mook diede loro una speranza.






“Ehi, svegliatevi. Non importa quanto sia intelligente, è impossibile che abbia scoperto l’identità delle noci.”






“Esatto! Potrebbe pensare che le noci dorate siano noci normali e abbandonarle per strada!”






Va bene! Cerchiamo le noci dorate adesso! Ci vendicheremo dopo aver ripreso le noci!”






“Oooh!”






Avevano recuperato la speranza e il morale, ma fu solo per un momento.






“… A proposito, quante noci ci sono in questa enorme comunità?”






“Questa è l’ora in cui i grossi ratti velenosi sono più attivi… Come possiamo gestirli se lasciano le tende in gruppo? Potrebbero essere deboli, ma sarà difficile occuparsi di un gran numero di loro.”






“Soprattutto, il problema maggiore è la Regina Ratto. Spesso vaga per le tende al mattino. Moriremo se la incontriamo.”






“…”






Era un continuo ciclo di frustrazione. Cosa avrebbero dovuto fare? Mook ci pensò e trovò la risposta.






“Noi… Ci nasconderemo e aspetteremo fino all’ora del loro pisolino.”






Dovevano nascondersi per 10 ore finchè i ratti non si fossero riposati. Non potevano muovere un dito.






“Una volta che andranno a dormire, inizieremo l’operazione di ricerca delle noci.”






Potevano trovare le noci dorate se lo avessero ripetuto per circa quattro giorni. Il gruppo di Mook respirò lentamente quando i criceti lasciarono le tende uno ad uno. C’erano le lacrime nei loro occhi. Fu il giorno in cui ricordarono che le persone non avrebbero dovuto fare cose cattive.






***






“Al momento, dovrebbero essere passati al successivo terreno di caccia sani e salvi, no?”






Chi avrebbe immaginato che il suo assalto alla Regina Ratto sarebbe stato di grande aiuto per il gruppo di Mook? Era una cosa a cui non avrebbe mai pensato.






“Questa connessione è strana… Uhuhuh.”






Grid era felice di aiutare le persone povere. Arrivò a Pangea che era in fermento per il festival e si tolse la maschera. Poi, rimase sorpreso.




Traduzione di Blakriss


Editing di Libusemumei


                                


                                



