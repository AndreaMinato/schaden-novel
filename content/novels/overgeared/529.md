---
weight: 529
title: Capitolo 529
pubDate: 2025-03-17T08:49:02.561Z
tags:
    - overgeared
---




“…”






Grid rimase sorpreso perché la vivace folla si era messa tutta insieme seduta per strada. Decine di centinaia di persone. L’atmosfera festosa si era fatta silenziosa come in un cimitero. Fu una cosa incredibile e irrealistica da sperimentare.






‘Pagma?’






La causa dell’improvviso silenzio! Grid ebbe il batticuore mentre guardava il gruppo di persone che apparso al centro della strada. Il gruppo passò la folla inchinata. Indossavano vesti daoiste blu e avevano lunghi capelli neri legati. Avevano esattamente lo stesso aspetto del Pagma che Randy aveva copiato nella Foresta Misteriosa.






‘Chi sono queste persone?’






Gli uomini con le vesti vantavano un aspetto stupendo. Perché assomigliavano così tanto a Pagma e perché le persone si erano inchinate di fronte a loro? Qualcuno parlò vicino a Grid. Era un normale PNG. La sua testa era inchinata e stava tremando. Sembrava come se avesse paura di essere notato dall’uomo con la veste.






“Non ti inchini di fronte agli yangban<sup>1</sup>, sei pazzo? Hai 10 vite?”






“Yangban?”






“I residenti del Regno Hwan!”






‘Il Regno Hwan…’






Il regno che usava i bianchi alberi di fosforo come loro albero nazionale. Grid inchinò la testa e chiese al PNG.






“Pangea fa parte del Regno Hwan?”






“Tzè, tzè. Dovevo sapere che eri stupido nel momento in cui non ti sei inchinato di fronte agli yangban.”






“…”






“Pangea fa parte del Regno Cho.”






“Allora perché vi state inchinando agli yangban del Rengo Hwan?”






“Cosa stai dicendo? Non è naturale inchinarsi alle persone che servono il loro regno? Non lo sai perché sei stupido?”






“…?”






Il Regno Hwan possedeva il concetto di un regno comune?






‘Sembra che Pagma sia nato nel Regno Hwan…’






Poco alla volta stava ottenendo delle informazioni. Grid decise di non agitarsi al riguardo.






“Hmm.”






In quel momento, uno yangban con delle vesti blu passò vicino a Grid e gli mostrò un sorriso pieno di significato. Grid provò un timore reverenziale nel momento in cui guardò negli occhi dello yangban. C’era un’aura sconosciuta e una maestosità schiacciante che fece galoppare il suo cuore.






[Provi l’urgenza di inchinarti.]






[Hai resistito.]






Questo solo perché Grid aveva incontrato i suoi occhi?






‘Non dirmi…’






Grid deglutì.






‘Il potere di una leggenda?’






Grid rimase confuso.






“Uhuh.”






Ci fu una risata timida quando gli yangban lasciarono il campo visivo di Grid.






***






Ristorante di Idan.






“Vorresti che ti preparassi in anticipo del te al cedro?”






Una bella ragazza che ricordava un gatto. L’impiegata Yang Fei fece la domanda con espressione impassibile. Ma Grid non rispose. Stava ancora pensando allo yangban che aveva incontrato sulla strada.






‘Ne sono certo. È un essere di grado leggendario.’






Quando la prima volta Grid aveva lasciato il suo corpo a Braham. Grid era rimasto scioccato ed elettrizzato vedendo Braham raccogliere tutto il mana. La presenza dello yangban era paragonabile a quella di Braham di quella volta.






‘Ma… nessuna leggenda è stata descritta provenire dal Continente Est, no? È solo una mia supposizione che Pagma provenga dal Continente Est.’






Innanzitutto, esistevano nove leggende. Ma il numero degli yangban che aveva visto oggi era oltre il 10.






‘Non dirmi che esistono ulteriori leggende nel Continente Est?’






Separate dalle nove leggende del Continente Ovest.






‘… Ah, è naturale.’






I Continenti Est e Ovest erano separati tra di loro. Era logico che non condividessero le leggende. Era giusto che fossero separati.






‘Guarda Lord.’






Era definito un genio che rappresentava il Continente Ovest.






‘Ehi… Questo è davvero…’






Il mondo era diventato più grande. Le potenze che non si potevano vedere nel Continente Ovest e nell’Inferno erano confluite nel Continente Est. Ma Grid non si sentiva frustrato. Piuttosto, la trovava una cosa interessante.






‘In futuro, sarò più forte.’






Anche se fosse diventato più forte di ora, non sarebbe stato criticato per aver distrutto l’equilibrio. In altre parole, significava che Grid aveva la sicurezza di essere forte.






‘Io sono una leggenda.’






Si impegnava sempre tanto. Sì, proprio come ora!






“Adesso! Scusa per averti fatto aspettare!”






“…”






Idan cucinò le uova per la colazione di Grid. Il tuorlo d’uovo fu cucinato al punto di essere bruciato, mentre il bianco rimase crudo.






“Pazzesco. È difficile farlo volontariamente.”






Grid non poté fare a meno di sputare. Per fortuna, Idan lo prese come un complimento.






“È servito più lavoro rispetto ad un normale involtino primavera. Dopo aver separato il tuorlo dall’albume, ho cucinato solo il tuorlo e versato l’albume, considerandolo come salsa.”






“… Non pensi dovresti cucinarlo normalmente?”






“Aish, che tipo. Come fai a mangiare del normale tuorlo e albume?”






“Potresti cucinare in modo equilibrato…”






“Ho fatto questo piatto con il desiderio di un cuoco di voler far mangiare al suo ospite l’uovo migliore. Usando l’albume morbido per coprire il duro tuorlo, non è una cosa nuova e ingegnosa?”






‘Potresti iniziare con l’uovo alla coque.’






Con sorpresa, non fu un piatto realizzato con malizia. Grid davvero non voleva mangiarlo, ma chiuse gli occhi e versò le uova in bocca. La sensazione degli albumi che circondavano i suoi denti ogni volta che masticava lo fece sentire male. L’odore dell’uovo, che si era diffuso nella sua bocca, rese difficile respirare e il sapore unico del tuorlo era scomparso dopo essere stato cotto troppo, dando la sensazione di masticare la pietra asciutta.






<em>Gulp!</em>






Grid voleva sputare ma a malapena riuscì a mandare giù, assaggiando la frutta dolce alla fine.






[Hai ricevuto del cibo avvelenato per aver mangiato cibo non cucinato.]






[Hai resistito.]






[La stamina è aumentata permanentemente di 1.]






‘<em>Il cibo non è stato cucinato a dovere…</em>’






Ma Idan era il vero problema. Era chiaro che Idan non avesse talento nel cucinare.






“Ah.”






Poi Grid gli chiede.






“Perché non hai usato il sale?”






Sarebbe stato un po’ più facile mangiare. Idan rispose a Grid.






“Il sale fa male alla tua salute!”






‘Morirai se mangi ramyun.’






“Tieni.”






Yang Fei servì il tè al cedro a Grid, che stava brontolando. Lo aveva preparato in anticipo. Grid si illuminò al pensiero di sciacquare la sua bocca con il tè. Grid guardò Yang Fei come fosse stata un angelo.






“Grazie.”






<em>Glu, glu.</em>






Grid cercò di sbarazzarsi del sapore dell’uovo con il fragrante tè. Yang Fei parlò in modo significativo mentre il volto di Grid riacquistava il suo colore.






“Quello… Le mie gambe oggi fanno male.”






Yang Fei sollevo leggermente la sua gonna e mostrò i bianchi polpacci. Fu una vista stimolante. Ma Grid non venne stimolato. Con qualunque donna di età sotto i 20 anni. Grid non le considerava donne a meno che non avessero avuto una coppa D.






“Sì, oggi farò un massaggio genuino.”






“…”






Grid parlò distrattamente mentre il viso di Yang Fei diventava una carota. Aveva già un corpo che non poteva vivere senza le mani di Grid.






***






“Sei venuto!”






Un enorme stadio al nord del Castello di Pangea. Grid visitò la sala d’attesa dello stadio che gli ricordava il Colosseo e White della fucina Martello Bianco gli diede il benvenuto. White strinse forte le mani di Grid.






“Sig. Tagliatore di legna, grazie a lei ora possiamo creare le fiamme della temperatura desiderata con il legno bianco di fosforo. Sarà il suo traguardo se la fucina Martello Bianco vincerà la competizione quest’anno.”






‘<em>Tagliatore di legna?</em>’






Grid pensò fosse strano ma non fece domande.






“Qual è il tema della competizione?”






Grid era interessato dal punto di vista di un fabbro e White rispose.






“È lo stesso dello scorso anno. Consiste nel riprodurre il tesoro di Pangea che è andato perso nella guerra di due anni fa.”






“Qual è il tesoro?”






“L’Arco della Fenice Rossa. È un arco.”






“Arco… della Fenice Rossa!”






Grid provò un forte interesse. Arco della Fenice Rossa. In base al nome, una fenice rossa… Allora l’arco avrebbe avuto proprietà di fuoco. Era molto probabile che sarebbe stato altamente compatibile con Jishuka.






‘<em>Questo è un tesoro del Continente Est, perciò il potere d’attacco base non sarà uno scherzo. Sarebbe bello ottenere il disegno di produzione.</em>’






Era virtualmente impossibile ottenere un disegno di produzione solo vedendo la creazione dell’oggetto. Non ci sarebbe riuscito nemmeno un fabbro su 10.000. Ma Grid era un fabbro leggendario, non uno normale. Poteva provarci.






‘Ovviamente, la probabilità di successo è bassa.’






Come sempre, avrebbe fatto del suo meglio. L’emozionato Grid ebbe all’improvviso dei dubbi.






“Perché il tema della competizione è lo stesso dello scorso anno?”






“Lo scorso anno, i fabbri fallirono nel riprodurre l’Arco della Fenice Rossa. Il lord probabilmente intende mantenere lo stesso tema finché non sarà riprodotto un capolavoro perfetto.”






“Che tipo di arco è l’originale Arco della Fenice Rossa? Hai il progetto dell’Arco della Fenice Rossa?”






“Si tratta di un arco basato su uno dei quattro patroni, il dragone blu, la tigre bianca, la tartaruga nera e la fenice rossa. È un arco che mostra un potere del fuoco incredibile e distruttivo. Ovviamente, non c’è alcun progetto. È andato perso nei tempi antichi. Possiamo solo usare la nostra immaginazione per crearlo.”






“Hmm…”






Se si trattava di un arco con l’attributo del fuoco, allora si doveva usare una pietra del fuoco come materiale?






‘Fondere la pietra del fuoco e usarla con il ferro… L’arco di ferro vanta di base un enorme potere distruttivo… No, aspetta.’






Questo era il Continente Est. Non poteva pensare con la mentalità di un fabbro del Continente Ovest.






‘Potrebbe esserci un altro materiale specifico nel Continente Est con l’attributo del fuoco… Ah!’






Un pensiero improvviso attraversò la testa di Grid.






‘Il legno bianco di fosforo!’






Grid ne era convinto.






‘Sono l’unico che può creare un Arco della Fenice Rossa.’






Perché? Era l’unico fabbro al mondo che riusciva a tagliare l’albero bianco di fosforo! Gli occhi di Grid si illuminarono.






“Quali benefici si ricavano vincendo la competizione?”






Si poteva leggere l’avidità negli occhi luminosi di Grid. Una forte avidità che voleva divorare qualunque cosa nel mondo! Ma White era cieco alla natura di Grid.






‘Oh, guarda quegli occhi appassionati!’






White fraintese e spiegò la situazione.






<sup>1</sup>Gli yangban erano la più importante classe sociale della Corea sotto la dinastia Yi (1392-1910). Il termine, che letteralmente significa “due classi”, indica le due funzioni, civile e militare, secondo le quali erano divisi.






















Traduzione di Blakriss






Editing di Libusemumei


                                


                                



