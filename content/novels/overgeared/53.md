---
weight: 530
title: Volume 1 - Capitolo 53
pubDate: 2025-03-10T08:59:29.200Z
tags:
    - overgeared
---


“Maledizione! Maledizioneeeee!”


Katz, possessore della terza classe epica, era furioso.


<em>Kuwek!</em>


<em> </em>


[Hai ucciso il pioniere avvelenato.]






[Hai ottenuto 5 monete d'oro.]






[Hai ottenuto la stoffa imbevuta di veleno.]






[Hai guadagnato 543.500 punti esperienza.]






“Ugh...!”






[Hai ucciso il pioniere introverso.]






[Hai ottenuto 2 monete d'oro.]






[Hai guadagnato 617.000 punti esperienza.]






“Questa cosaaaa!”


Un mese prima, Katz era finalmente arrivato al trentanovesimo posto nella classifica globale. Ci era riuscito mettendo a frutto la sua classe epica, specializzata nella caccia. Katz era stato bene fino ad allora. Gli ci era voluto un solo mese per passare dal cinquantatreesimo al trentanovesimo posto, dunque era convinto che il suo obiettivo principale non fosse poi tanto lontano.


Ma che stava succedendo? Eccetto che per il momento di dormire, Katz rimaneva nella capsula tutto il giorno e cacciava. Tuttavia, la sua posizione ristagnava al trentanovesimo posto e non riusciva a salire. Poi oggi, era calata al quarantesimo. Il suo orgoglio era finito in pezzi.


“Questo sono io! Perché sto gironzolando attorno al quarantesimo posto per un mese?”


Aveva una gran classe epica, per cui aveva dichiarato in diretta che avrebbe ottenuto il primo posto in classifica. E allora cos'era questo? Persone da tutto il mondo ridevano quando vedevano la lista dei classificati. Il secondo figlio di “JIN”, un conglomerato di punta giapponese, veniva etichettato come uno sbruffone davanti a tutto il mondo.


'Non riesco a capire, per quanto ci pensi.'


Katz non smetteva mai di pensarci mentre cacciava i mostri.


'Il potere d'attacco e la velocità in battaglia del Guerriero Sanguinario sono senza pari. Non c'è un'altra classe che possa cacciare più velocemente e più facilmente di questa. Allora perché la mia posizione in classifica non sale? Come fanno gli altri ad aumentare di livello più velocemente di me?'


Katz era al livello 215, al momento. Dal livello 210, la quantità di esperienza necessaria per crescere aumentava significativamente. Veniva chiamata dagli utenti la fase d'inferno, eppure Katz stava rapidamente scalando la montagna cacciando da solo.


Ma la sua posizione non stava salendo. Era inutile, nonostante la sua esperienza continuasse ad aumentare. Aveva usato il potere della sua famiglia, si era armato con gli oggetti migliori e aveva la classe migliore. E nonostante tutto...


“Io... significa che la mia abilità di giocatore è inferiore a quella degli altri!”


Katz non riusciva a capire.


“Non ho mai perso il primo posto in nessuna competizione fino ad ora!”


Al contrario di suo fratello e di sua sorella, che venivano chiamati “geni”, al suo cervello mancava qualcosa. Aveva un'indole debole ed era totalmente escluso dall'eredità. Tuttavia, il suo talento nei videogiochi andava ben oltre quello di suo fratello maggiore e di sua sorella ed era anzi convinto di essere il migliore al mondo.


Ma ora il suo orgoglio era distrutto.


“Non posso accettarlo... Non posso accettarlo!”


Nel mondo reale Katz era un perdente, non avrebbe mai potuto superare suo fratello e sua sorella! Non voleva essere un perdente anche in Satisfy. Quindi prese una decisione.


'Cambierò il mio terreno di caccia. Andrò in un posto più difficile!'


Attualmente, Katz cacciava in un luogo pieno di mostri al livello 230. Apparivano in gruppi di tre e avevano diverse abilità, per cui anche i giocatori migliori cacciavano in squadre in quel luogo.


Persino Katz, che poteva assorbire la salute del nemico ogni volta che attaccava, doveva fare molto affidamento sulle pozioni per poter giocare lì da solo. E adesso voleva giocare da solo in un terreno di caccia perfino più difficile? Era dura, indipendentemente da quanto fosse eccezionale la sua classe. Se si fosse distratto, anche solo minimamente, sarebbe morto e avrebbe perso esperienza.


Ma Katz aveva denaro.


'Mi armerò con un equipaggiamento migliore e delle pozioni.'


L'armatura, gli accessori e l'arma di Khan erano tutti di classificazione unica. Ma Katz non era soddisfatto. In particolare, le prestazioni della sua armatura e dei suoi guanti di protezione erano insoddisfacenti.






[Armatura del Grande Dolore]


Classificazione: Unica


Tenuta: 38/310           Difesa: 459                 Velocità di movimento: -11%


* Riflette il 10% del danno subito.


* Quando la Tenuta scende al di sotto di 100, tutte le statistiche aumenteranno del 5%.


Un'armatura che Daymode, un ex-cavaliere, indossò per combattere Piaro e venne falsamente accusato di essere un traditore.


L'armatura di Daymode è intrisa dei suoi rancori e del suo dolore.


Restrizioni d'uso: Livello 180 o oltre. Più di 750 di Forza. Più di 600 di Stamina. Livello di Padronanza dell'Armatura: Intermedio, Livello 4 o oltre.


Peso: 2300






[Guanti del Vento Nero]


Classificazione: Unica


Tenuta: 110/170         Difesa: 57         Velocità d'attacco: +5%        Precisione: +10%


Guanti di protezione usati dagli Assassini del Vento Nero.


Sono molto leggeri e comodi da indossare, quindi puoi attaccare il bersaglio più velocemente e con maggior sicurezza.


Restrizioni d'uso: Livello 200 o oltre. Più di 220 di Agilità.


Peso: 200






L'Armatura del Grande Dolore aveva delle buone opzioni, ma la sua difesa era inferiore a quella di altre armature pesanti. Allo stesso modo, i Guanti del Vento Nero avevano buone prestazioni di base, ma nessuna opzione speciale. Entrambe erano carenti, nonostante fossero oggetti unici.


“Ho bisogno di una nuova armatura e nuovi guanti.”


Katz decise di scollegarsi. Poi andò sul sito di scambio degli oggetti e scorse la lista delle armature e dei guanti. C'erano decine di migliaia di oggetti sulla lista, non riusciva a trovarne nessuno che fosse migliore dell'Armatura del Grande Dolore e dei Guanti del Vento Nero. A questo punto, i suoi oggetti erano i migliori.


“...Pazzesco.”


Non sarebbe servito, anche se avesse voluto spendere dei soldi. Katz maledì i fabbri.


“I fabbri vengono qui solo per perdere tempo? Quand'è che impareranno a creare oggetti superiori a quelli ottenibili nella caccia o tramite missioni? Merda, questa è inadempienza al dovere!”


C'erano almeno due miliardi di utenti in Satisfy. La richiesta di oggetti era smisurata. Ma la crescita di utenti nelle classi di produzione era relativamente lenta, dunque i rifornimenti non riuscivano ad assecondare la domanda. Gli utenti di Satisfy speravano sinceramente nella comparsa di fabbri esperti.


Euphemina era stata fortunata ad incontrare il fabbro di nome Grid e a chiedergli di fare un oggetto per lei. Ma al momento, Euphemina non si sentiva così fortunata.


Frontiera, capitale del Conte Steim.


In un posto in cui centinaia di mercanti andavano e venivano ogni giorno, Euphemina era già rimasta lì per un'intera settimana. Raccoglieva informazioni dal mercato, dove ormai praticamente viveva, e controllava il sito di scambio di oggetti e il sito dell'asta ogni ora.


Ma non riusciva a trovare alcun modo per creare la sfera. No, sembrava che tutti i metodi per realizzare sfere fossero spariti. Euphemina, di norma, non si interessava di come produrre gli oggetti, ma adesso si rendeva conto di quanto fosse difficile. In particolare, trovare i metodi per realizzare oggetti con restrizioni di alto livello era come catturare una stella in cielo.


“Oh... alla fine tutti i miei sforzi finiscono nel nulla. L'artigianato è davvero così raro...?”


Nell'ultimo mese, Euphemina aveva cercato in tutte le maggiori città del Regno di Eternal. Eppure, non aveva ottenuto alcun risultato, aveva voglia di piangere. Aveva guadagnato 6500 monete d'oro dalla gara di creazione di oggetti e dalla missione di Rabbit, dunque credeva di poter ottenere facilmente un metodo di produzione usando quel denaro. Tuttavia, la realtà era più crudele.


'È snervante ma...'


L'espressione di Euphemina si irrigidì di fronte alla casa d'aste. La sua Visione insolitamente alta aveva rilevato lo sguardo di qualcuno. Era iniziata due giorni prima. Persone sconosciute la tenevano sotto controllo di continuo.


'Chi è?'


Euphemina era segretamente in classifica e aveva rinunciato a molti vantaggi, inclusa la fama, rendendo il proprio nome privato nella lista dei classificati. Operava con cautela sotto pseudonimi diversi. In altre parole, era improbabile che qualcuno riuscisse ad acchiapparla per la coda. Questa era la prima volta che le capitava di essere seguita.


“Non è piacevole...”


Chi? Perché? Come?


Euphemina entrò in un vicolo appartato. Poi parlò al vuoto, “Vieni fuori. So che sei lì.”








<p style="text-align: center">***</p>








“Vieni fuori. So che sei lì.”


“...!”


Le parole pronunciate dal bersaglio che stava osservando fecero fermare il cuore di Faker.


'Non si è mica accorta della mia Furtività?'


No, era impossibile. Faker era il genio che era riuscito a raggiungere il primo posto nella classifica degli assassini solo otto mesi dopo aver iniziato Satisfy. Persino Demone dalla Vecchia Spada, che era stato l'assassino numero uno da quando Satisfy era stato lanciato, era crollato davanti al talento di Faker.


'Un fabbro non può rilevare la mia Furtività.'


Faker ne era convinto e fece rapporto nella chat della squadra.


{Ha senso che si stia rivolgendo a me? Ragazzi, deve avercela con voi.}


Ci fu una reazione.


{Non farmi ridere! Abbiamo fissato una distanza di sicurezza! Non può averci notato!}


{Ehi ehi, prima di tutto sta guardando nella tua direzione...}


{L'assassino numero uno viene scoperto da un fabbro.}


{Perchè ti sei tenuto così vicino...? Sei troppo fiero di te, come assassino numero uno...}


Faker e gli altri membri della squadra facevano tutti parte della Gilda Tzedakah.


Era stato circa un mese fa.


La Gilda Tzedakah aveva ricevuto notizia della gara di produzione di oggetti a Winston e vi si erano riuniti velocemente. Poi avevano raccolto informazioni sul fabbro che aveva realizzato il pugnale di classificazione epica. Al tempo, c'erano state molte persone ad assistere alla gara, quindi era stato facile per la Gilda Tzedakah trovare le informazioni.


L'ID del fabbro era Erina. Il genere era femmina. La sua altezza 160 centimetri. Si riteneva avesse tra i 17 e i 19 anni. Aveva luminosi capelli biondi, lunghi fino alla vita e un bellissimo aspetto indimenticabile.


La Gilda aveva completato un ritratto di Erina basato sulle dichiarazioni dei testimoni, prima di dividersi per rintracciarla. Poi, due giorni prima, Faker era riuscito a trovare Erina a Frontiera.


Jishuka lesse il rapporto di Faker e ordinò.


{La incontrerò di persona. Tenetela d'occhio finché non arrivo a Frontiera.}


E ora.


La sorveglianza di Faker stava per essere notata da Erina.
                                


                                



