---
weight: 532
title: Capitolo 532
pubDate: 2025-03-17T08:49:02.562Z
tags:
    - overgeared
---




“U-Um…”






Per White e i fabbri del Martello Bianco fu difficile comprendere la situazione. Perché era stato chiesto ad un taglialegna di controllare le fiamme davanti a tutti loro?






‘Vorrei dirgli di stare indietro, ma…’






‘È stato lui a progettare l’Arco della Fenice Rossa!’






‘Chi diavolo è?’






‘Forse è come ha detto il Capo White…’






‘Sarà anche una persona distinta…’






‘È quello che taglia gli alberi di fosforo bianco.’






I fabbri del Martello Bianco parlottavano tra loro mentre salivano sul palco.






“Buuuuuu! Buuuuuu!”






“White è un codardo! Tutti gli altri fabbri sono in prima linea. Perché voi mettete in testa un nuovo arrivato?”






“Non è vergognoso nascondersi dietro un’altra persona?”






I fischi della folla divennero più forti. Il capo della fucina delle Fiamme Blu, Enoch, si avvicinò a White.






“Osi partecipare di nuovo alla gara? In ogni caso, il risultato sarà lo stesso degli ultimi tre anni. Non è vero? Per. Sempre. Per. Dente. Amico.”






“…”






White non rispose. A Enoch piaceva prendere in giro gli altri e godersi le loro reazioni. Se White l’avesse ignorato se ne sarebbe andato. Ma Enoch era ostinato.






“Davvero non ti capisco. Osi rischiare la reputazione della fucina del Martello Bianco affrontando me quando non hai minimamente il talento per farlo. Ah, no. La reputazione della vostra fucina non aveva già raggiunto il fondo dopo la morte di tuo padre? Fu il giorno in cui morì stupidamente contro l’ago rinforzato.”






“Tu!”






“Uhuhuh! Tale padre, tale figlio!”






Enoch stava passando il segno. White non poteva più tollerarlo. Nel momento in cui si sentì abbastanza furioso da tirargli un pugno in faccia, qualcosa lo interruppe.






“Bark bark. Bark. È il suono di un cane che abbaia solo sciocchezze.”






“…?”






Enoch stava osservando White con piacere, quando rimase scioccato. I due volsero simultaneamente gli sguardi in direzione dei latrati. Videro un uomo dai capelli neri con occhi scaltri. Era lo sconosciuto appena arrivato della fucina del Martello Bianco.






Grid sbuffò e disse ad Enoch. “Sei un cane pazzo. Aspetta solo un minuto. Non c’è bisogno di infastidire il Maestro White. Ti distruggerò io stesso.”






“Maestro White?”






White e Enoch erano entrambi sorpresi. White era sbalordito, mentre Enoch rise forte. Quello era un jackpot.






“Sei davvero pazzo! White! Non conosci neanche la materia e fai anche il maestro? Una persona con un talento così mediocre che insegna ad altri? Puhaha! Puahahah! Oh, il mio stomaco! Se gli altri fabbri sentissero una cosa del genere, si metterebbero a ridere!”






“Ugh…!”






La faccia di White s’infiammò. La sua pelle era scura, cosa che rendeva difficile vedere il rossore, ma non aveva un bell’aspetto. White era molto imbarazzato perché, dopotutto, non c’era niente di sbagliato nelle parole di Enoch.






“…”






Aveva passato gli ultimi tre anni da perdente. White perse tutta la sua autostima e non poté fare a meno di chinare il capo.






“Alza la testa. Non abituarti a guardare in terra.” Grid fissò White e si ricordò di se stesso, in passato. “Oggi, la fucina del Martello Bianco che tu e tuo padre amate tanto vincerà la competizione.”






<em>Suuk.</em>






Grid puntò il dito al cuore di White. White vide i calli induriti sulle sue dita spesse.






‘Mani da fabbro?’






Con un po’ di ritardo, White si rese conto della vera identità di Grid. Si sentì sconcertato quando Grid lo confermò.






“Sarete voi la migliore fucina di Pangea.”






Quel giorno avrebbero raggiunto la vittoria affidandosi a Grid, ma in futuro non sarebbe stato così. Su White aveva usato Affetto del Fabbro. Il suo livello di abilità era destinato a salire nel momento in cui la sua affinità avesse raggiunto il massimo.






***






“Enoch sta diventando sempre più fastidioso.”






“Lo fa perché rispettava Dawhite più di chiunque altro. Rimase deluso quando Dawhite scelse White come suo successore, nonostante non fosse in grado di mantenere la fucina.”






“A guardar bene, il poveretto non è White, ma Enoch. Be’, questo non scusa la sua personalità perversa.”






“Ignoralo. Enoch e White non sono persone di cui dobbiamo preoccuparci.”






Enoch aveva abilità eccellenti e una personalità contorta, mentre White era nato con un talento unico, ma in giovinezza era stato pigro. Dalla prospettiva dei leader più vecchi delle fucine dell’Incudine Nera e delle Tenaglie Rosse, erano entrambi inesperti.






“Mmm, sì. Dobbiamo concentrarci sulla gara.”






“L’anno scorso, sono stato superficiale e ho perso il titolo con Enoch.”






“Quest’anno sarà la nostra seconda vittoria.”






I capi dell’Incudine Nera e delle Tenaglie Rosse si riconobbero l’un l’altro come avversari. L’apparizione dei migliori fabbri di Pangea eccitò la folla.






“Beoksan! La Hochul! Dateci una bella gara quest’anno!”






“Create il tesoro nazionale! Lottando!”






“La potenza di fuoco dell’Arco della Fenice Rossa dell’anno scorso era troppo debole! Quest’anno, dovete rendere il calore del fuoco adeguatamente!”






<em>Waaaahhhhhhhhh!</em>






Era davvero un’atmosfera diversa. La fucina del Martello Bianco ricevette fischi e critiche, mentre le fucine dell’Incudine Nera e delle Tenaglie Rosse furono applaudite. White ci era abituato, ma si sentiva comunque male. Si inchinò davanti a Grid.






“Prima di tutto, mi vergogno e mi scuso per non essere stato in grado di riconoscerti come fabbro. E ti ringrazio molto. Mi hai aiutato a fermarmi dal fare qualcosa di cui mi sarei pentito.”






“Non c’è bisogno di ringraziarmi…”






Grid cercò di dimostrare umiltà, per poi bloccarsi improvvisamente. Quello era il Continente Est, non il Continente Ovest. In quel luogo lui era una persona ordinaria, non un nobile o il leader di Overgeared. Non c’era bisogno di considerare il suo prestigio sociale. Poteva agire seguendo la sua personalità. Grid cambiò quello che stava per dire.






“Sì, dovresti provare una profonda riconoscenza.”






<em>Uhuhuhuh!</em>






White non poté fare a meno di domandare a Grid, “Perché? Perché mi stai aiutando?”






La risposta di Grid fu semplice.






“Naturalmente, lo faccio per me. Devo restare qui a Pangea per il momento. Mi sarà utile ingraziarmi qualcuno.”






“…Perché hai scelto me?”






“…”






Grid era in imbarazzo. Perché era andato alla fucina del Martello Bianco e aveva aiutato White? Non c’era una ragione. Aveva incontrato White perché la fucina del Martello Bianco era la più vicina. Poi aveva ricevuto la missione e la situazione era arrivata a quel punto. Ma White era pieno di aspettative. Era stato criticato dopo aver perso suo padre e ora era apparso improvvisamente Grid. Voleva essere speciale per Grid. Fino a quel momento aveva vissuto una vita povera. Ma aveva davvero le giuste qualità per essere il protagonista della sua vita? Il cielo non aveva mandato Grid proprio sul suo cammino?






Grid guardò White negli occhi, che brillavano come due fiaccole, e sorrise. Era un sorriso pieno di un affetto genuino, non di falsità.






“Tu sei speciale.”






E se il suo io passato avesse incontrato qualcuno come Grid? Già. Grid stava proiettando il suo io passato su White.






“Solo tu hai diritto a ricevere aiuto da me. Perciò ti ho cercato.”






“Solo… Io…”






Il cuore di White accelerò i battiti. Quello era un fabbro sconosciuto che aveva completato il progetto dell’Arco della Fenice Rossa in poco tempo. Un individuo speciale che non aveva pari. Perciò la sua autostima cominciò di nuovo a risalire. Ma c’era una cosa che ancora gli pesava nella mente.






Anche se la fucina del Martello Bianco avesse vinto la competizione, non sarebbe stato grazie alle loro abilità. White era grato per l’aiuto, ma era inutile vincere per mano di qualcun altro.






‘E se non fossi abbastanza qualificato, anche dopo aver vinto la gara?’






Avrebbe perso anche la gloria del passato, che non si era meritato.






“Grazie… Lo apprezzo davvero. Ma… Penso che sarebbe meglio non avere il tuo aiuto in questa gara.”






Grid fece un largo sorriso a White, che era in difficoltà, e scosse il capo.






“Non pensare a cose complicate adesso e accetta semplicemente. Non te l’ho detto? Tu sei speciale. Dopo la gara, avrai tutti i requisiti per essere il vincitore.”






***






Il numero di volte che era possibile utilizzare la Creazione del Fabbro Leggendario aumentava di tre ogni volta che il livello di Maestria del Fabbro Leggendario saliva. La maggior parte delle abilità venivano padroneggiate al livello 10. Perciò, significava che Grid poteva creare un oggetto 30 volte in totale.






Grid doveva usare quell’abilità con cautela. Era chiaro che se l’avesse usata sbadatamente anche solo una volta, l’avrebbe rimpianto per il resto della sua vita. In altre parole, Grid usò l’abilità di creazione per l’Arco della Fenice Rossa dopo un’attenta considerazione.






‘Penso che ne valga davvero la pena.’






Grid si mise in fila con i fabbri del Martello Bianco e ascoltò il presentatore che annunciava l’inizio della gara. Sarebbe stata una gioia assoluta vedere un Arco della Fenice Rossa completo.






‘Questo è un arco per Jishuka.’






Se avesse potuto armare migliaia di soldati con quell’arco in futuro…






‘Sarò invincibile.’






Grid guardò il progetto completo dell’Arco della Fenice Rossa ed estrasse qualcosa dal suo inventario. Legno Bianco. Il Legno di Fosforo Bianco.






“Cosa?”






Le decine di migliaia di spettatori e le centinaia di fabbri erano dubbiosi.






“G-Grid.”






Grid aveva immediatamente attirato l’attenzione di molte persone. White non poteva fare a meno di sentirsi nervoso. Tuttavia, Grid aveva attirato l’attenzione di tanta gente sin da quando era diventato Discendente di Pagma e ci era abituato. Non si sentiva affatto nervoso.






“Ora, iniziamo.”














Traduzione di Martina Procida


Editing di Libusemumei


                                




                                



