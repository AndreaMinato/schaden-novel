---
weight: 533
title: Capitolo 533
pubDate: 2025-03-17T08:49:02.562Z
tags:
    - overgeared
---


C’era una chiara somiglianza tra l’Arco della Fenice Rossa che Grid aveva immaginato e quello che i fabbri del Martello Bianco avevano progettato. L’arco era bianco ed era in grado di creare fiamme potenti. Fu il momento decisivo in cui Grid si convinse che il materiale principale dell’Arco della Fenice Rossa era il legno di fosforo bianco.






Il legno di fosforo bianco era molto duro e paragonabile al ferro di drago. Tuttavia, era anche leggero e generava da sé delle potenti fiamme. Era adatto ad essere usato come materiale per l’Arco della Fenice Rossa. Tuttavia, gli altri fabbri di Pangea non avevano mai pensato di usarlo. In pochi si aspettavano che l’Arco della Fenice Rossa fosse fatto di legno di fosforo bianco.






Erano degli stupidi? No. Era solo buon senso. L’albero di fosforo bianco non poteva essere abbattuto da un fabbro. No, era una cosa risaputa in ogni parte del mondo. Nessuno avrebbe mai pensato di creare qualcosa col legno di fosforo bianco.






Ma Grid l’aveva fatto. Era l’unica persona al mondo in grado di abbattere un albero di fosforo bianco!






“Quello non è legno di fosforo bianco?”






“È impossibile…”






Le decine di migliaia di spettatori guardavano verso il palco. Tutti gli occhi erano puntati sul luogo circondato da alberi di pino. Era a causa del legno bianco che il nuovo fabbro della fucina del Martello Bianco aveva tirato fuori. Un legno dritto e bianco. Sembrava proprio legno di fosforo bianco. Tuttavia, la gente giudicò che non poteva essere davvero quel tipo di legno.






“L’albero di fosforo bianco non può essere abbattuto, giusto?”






“Esatto. Ho sentito dire che se viene tagliato esplode.”






“È impossibile che sia legno di fosforo bianco. Lo sembra soltanto.”






Ma esisteva in quel mondo un albero che somigliasse al fosforo bianco? C’erano certamente diversi alberi bianchi, ma il legno di fosforo bianco era unico. Non aveva parti attorcigliate. Mentre gli spettatori erano in preda alla confusione, qualcuno gridò un’opinione negativa.






“Quei maledetti del Martello Bianco! Non riescono ad attirare l’attenzione della gente con le loro abilità, perciò hanno preparato un’esibizione inutile!”






Su un lato del palco. Il grido proveniva dalla sezione delle Fiamme Blu, di fronte alla sezione del Martello Bianco. Era la voce di Enoch. Era sinceramente arrabbiato. Non apprezzava che la gente stesse prestando attenzione alla fucina del Martello Bianco invece che al vincitore della competizione dell’anno precedente.






La fucina del Martello Bianco si stava accaparrando l’attenzione del pubblico con un’esibizione, non con l’abilità. Tirare fuori un falso legno di fosforo bianco? Non era altro che un atto irritante e senza senso. Era semplicemente imbarazzante.






Dawhite. La persona che un tempo aveva rispettato più di chiunque altro al mondo. Enoch provava emozioni complicate perché la fucina del Martello Bianco, che Dawhite aveva costruito, aveva perso completamente il suo prestigio e stava per cadere in rovina.






‘Dawhite!’






Perché aveva scelto White come suo successore, distruggendo la fucina del Martello Bianco? Tutte le imprese di Dawhite ora erano diventate inutili.






‘È triste vedere che anche le persone migliori sono ossessionate dalla stirpe!’






<em>Kwack!</em>






Enoch piazzò il migliore legno da ardere che aveva nella fornace. Usò una tecnica segreta per far sì che nella fornace bruciassero delle fiamme blu.






“Vi farò vedere le fiamme più perfette del mondo!”






<em>Hwaruruk!</em>






Enoch premette sul mantice e le fiamme blu divamparono. Il calore intenso fece ribollire il palco e stimolò la folla.






“Ohh! Che fiamme imponenti!”






“È vero, il bagliore delle fiamme blu è affascinante!”






La qualità delle fiamme blu era la migliore del Regno di Cho. Persino Dawhite ne aveva riconosciuto il valore quando era ancora in vita. Anche il minerale di ferro più grezzo poteva essere raffinato come il minerale più puro. Ecco perché quelle fiamme blu erano considerate di così alta qualità!






Le fiamme vive catturarono l’attenzione della folla. Gli spettatori voltarono le spalle alla fucina del Martello Bianco e al legno di fosforo bianco. Nel frattempo, anche Grid stava ammirando le fiamme di Enoch.






‘Come fabbro è molto bravo al mantice.’






Sembrava che Enoch avesse l’abilità di un artigiano quando si trattava di gestire le fiamme. Esatto. Era solo un artigiano. Di gran lunga inferiore ad un fabbro leggendario. Grid fu sorpreso e deluso.






‘Pensavo che avrei imparato qualcosa osservando la fucina delle Fiamme Blu, così come è accaduto per la fucina del Martello Bianco.’






Non era stato così.






‘La tecnica della fucina del Martello Bianco è speciale.’






Sembrava che quel tale Dawhite, di cui continuavano a parlare, fosse un fabbro eccellente. Mentre formulava quei pensieri, Grid gettò il legno di fosforo bianco nella fornace.






In quel momento…






<em>Peeeeeeong!</em>






“…!”






Ci fu una forte esplosione nella fornace della fucina del Martello Bianco. La folla sorpresa e i fabbri rivolsero la loro attenzione di nuovo verso l’area del Martello Bianco. Poi rimasero scioccati.






“C-Cosa? Quelle fiamme?”






“Stanno inghiottendo la fornace?”






Un fuoco immenso. Le fiamme si sollevarono dalla fornace esplosa e guizzarono fuori, ricoprendola interamente. Fiamme rosse esplosero nell’aria, come sulla superficie del sole. A differenza delle persone che erano rimaste sbalordite, Enoch scoppiò a ridere.






“Puahahahah! Una persona che non sa maneggiare il mantice! I materiali non possono essere raffinati adeguatamente con un fuoco così forte! Brucerà tutto… Hak!”






Enoch si zittì per la prima volta.






<em>Puok. Puok. Puok.</em>






Grid.






Il nuovo fabbro del Martello Bianco stava pompando sul manico del mantice e ripeteva quel movimento.






<em>Hwaruruk! Hwaruk!</em>






Le possenti fiamme nella fornace improvvisamente si erano attenuate? Enoch e i capi delle fucine dell’Incudine Nera e delle Tenaglie Rosse fissavano tutti con occhi spalancati.






‘Le fiamme che pensavo fossero impossibili da controllare sono state calmate in un istante?’






‘Il modo in cui maneggia il mantice è ridicolo. Le mani di quel giovane… Sì, sembra quasi che abbia passato tutta la sua vita a farlo.’






‘Chi è quel tipo? Che se ne sta tranquillamente davanti a quel calore che potrebbe sciogliergli la pelle, che non si tira indietro e che maneggia con tale calma il mantice? La sua pelle non è nemmeno diventata rossa?’






<em>Kurururung!</em>






Si udì un forte suono provenire dalla fucina del Martello Bianco. Era il suono generato dall’innalzamento di temperatura delle fiamme nella fornace.






“G-Grandioso. Ma la temperatura non è troppo alta? Non verrai ridotto in cenere prima di poter mettere dentro il ferro?”






Grid cercò di spiegare al cauto White.






“Sarà anche pericoloso, ma è un processo necessario. Il legno di fosforo bianco tagliato è solo duro. Non produce fiamme.”






Tuttavia, l’attributo fuoco in esso era comunque vivo. Il legno di fosforo bianco era un materiale che si attivava quando veniva stimolato da temperature elevate. Quella era la conoscenza del fabbro leggendario che Grid aveva ottenuto dall’effetto di correzione del sistema.






<em>Hwaruruk!</em>






Le fiamme nella fornace emettevano un tale calore che rendeva impossibile restarvi vicino. White e gli altri fabbri del Martello Bianco indietreggiarono, mentre Grid avanzò. Poi mise il legno di fosforo bianco preparato nella fornace e accelerò l’uso del mantice.






<em>Puok! Puok! Puok!</em>






L’aria inarrestabile continuò ad innalzare regolarmente la temperatura della fornace esplosa.






‘È impossibile!’






I fabbri della fucina delle Fiamme Blu cominciarono a negare la realtà. Dal loro punto di vista, Grid non era umano. In quel momento sembrava un grande demone circondato dalle fiamme dell’inferno. In particolare, Enoch cominciò a temere Grid.






“Successo.”






Grid fermò il mantice ed estrasse il legno di fosforo bianco dalla fornace. Il legno era molto più bianco di prima. Emanava una bellissima luce bianca. Grid lo afferrò con le pinze e lo piazzò sull’incudine. Poi tirò fuori un martello che solo il Discendente di Pagma poteva usare.






<em>Peeeeeong!</em>






Nel momento in cui il martello di Grid colpì…






“Ah!”






I capi dell’Incudine Nera e delle Tenaglie Rosse trattennero il respiro. La qualità della tecnica di forgiatura di Grid. Era persino migliore della sua gestione del mantice, a cui avevano assistito poco prima!






‘Quel giovane uomo…!’






‘Perfetto!’






Era di gran lunga superiore a Dawhite nel suo periodo migliore. Lo era abbastanza da far loro pensare al fabbro leggendario di cui avevano solo sentito parlare.






<em>Ttang! Ttang! Ttang!</em>






Grid continuò la forgiatura. Martellò il legno di fosforo bianco che era duro come il ferro di drago e, gradualmente, ne cambiò la forma. Una finestra di notifica spuntò davanti a Grid, che grondava di sudore.






[L’abilità Pazienza del Fabbro Leggendario è stata attivata.]






[Concentrazione, Stamina e Difesa aumenteranno al massimo per un’ora.]






Di solito, l’effetto sarebbe stato ben accolto. Ma ora Grid stava entrando in una fase in cui nulla importava. Era interamente dedicato a creare l’Arco della Fenice Rossa. Aggiunse il corno di minotauro che usava sempre quando realizzava gli archi per Jishuka. Aggiungeva elasticità e aiutava a piegare il legno nella forma dell’arco. Assomigliava esattamente all’Arco della Fenice Rossa che White aveva visto e riportato nel progetto.






‘Per prima cosa, questa è la forma più sviluppata dell’arco.’






L’arco prese forma sotto le dita operose di Grid.






‘Ok. Sta venendo davvero bene.’






La soddisfazione e la fiducia di Grid crebbero.






‘Nel peggiore dei casi...’






Non sarebbe stato un problema se l’Arco della Fenice Rossa fosse stato completato con una classificazione Epica. Poteva usare Aggiornamento dell’Oggetto per innalzarlo alla classificazione Unica e completare la missione. C’era un numero limitato di volte in cui poteva usare Aggiornamento dell’Oggetto, come con l’abilità di Creazione, ma Grid giudicò che quella missione valeva un tale investimento.






‘Devo aumentare la mia affinità con White e Han Seokbong.’






La ragione era semplice. Han Seokbong sarebbe stato a conoscenza delle informazioni sugli altri equipaggiamenti da battaglia dei quattro guardiani, che erano della stessa categoria dell’Arco della Fenice Rossa. Esatto. Grid pianificava di acquisire i metodi per realizzare ognuno di essi, mentre si trovava nel Continente Est. Giudicava che il valore degli oggetti dei quattro guardiani fosse paragonabile a quello degli oggetti divini. Se fosse riuscito a produrli in massa, l’esercito di Grid sarebbe stato invincibile.






Nel frattempo, Enoch tremava in lontananza.






“Come? Come fa quel novellino ad avere abilità del genere?”






L’uomo dai capelli corvini davanti a lui era persino migliore di Dawhite. Enoch non voleva riconoscere le abilità di Grid, ma era impossibile. Come fabbro, provava un infinito rispetto per le sue abilità. Era un istinto a cui non si poteva resistere. Poi…






[L’Arco della Fenice Rossa è stato completato!]






7 ore, 59 minuti e 49 secondi dall’inizio della gara. Grid finalmente si fermò! L’arco di un bianco puro, fluidamente curvo, era abbastanza bello da catturare l’attenzione di tutti i presenti.






“L’Arco… della Fenice Rossa!”






Il Lord. Il Lord che aveva tenuto d’occhio Grid per tutta la durata della gara si alzò in piedi. Avvertì l’energia della Fenice Rossa provenire dall’arco realizzato da Grid.




Traduzione di Martina Procida


Editing di Libusemumei
                                


                                



