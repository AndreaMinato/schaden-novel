---
weight: 535
title: Capitolo 535
pubDate: 2025-03-17T08:49:02.563Z
tags:
    - overgeared
---


Ringraziamo Giuseppe ancora una volta e grazie per quanti leggete. Ci sentiremo con tanti capitoli!




‘Questo... Questo non è oltraggioso?’






Questo era l’Arco della Fenice Rossa che lui aveva creato facendo del suo meglio. Aveva utilizzato l’abilità Creazione del Fabbro Leggendario, e conteneva l’essenza degli sforzi e dell’abilità di Grid...






‘Devo darlo via?’






Grid non credette alle sue recchie e Han Seokbong glielo chiese di nuovo.






“Il ritrovato Arco della Fenice Rossa mi permetterà di gestire Pangea per il resto della mia vita. Adesso, la prego.”






“No, questo è... Ah!”






Il volto di Grid divenne paonazzo quando, improvvisamente, capì. Ripristinare! La parola significava recuperare qualcosa. L’Arco della Fenice Rossa era il tesoro nazionale e Pangea voleva ripristinarlo perché era stato perduto.






‘Han Seokbong vuole l’Arco della Fenice Rossa ripristinato...’






Era naturale. Voleva che l’Arco della Fenice Rossa ritornasse al suo posto originale! Oh, perché Grid non ci aveva pensato prima?






‘Che schifo...’






<em>Flop!</em>






Grid grugnì e si strappò i capelli. Si sentiva nel torto. Si trattava della missione stessa? No, non aveva lamentele simili riguardo la missione. Si trattava di una missione per diventare amico del lord e ottenere accesso al dungeon del castello. Era una missione che avrebbe accettato, anche se avesse saputo di dover cedere l’Arco della Fenice Rossa.






Innanzitutto, l’arco bianco fosforoso utilizzato per l’Arco della Fenice Rossa era prontamente disponibile. Non era troppo cedere l’Arco della Fenice Rossa a qualcun altro.






‘Almeno sarebbe potuto essere di classificazione epica o unica!’






Allora perché?






‘Perché è comparsa una classificazione leggendaria in questo tipo di missione?’






Ripensandoci, era accaduto anche alla Competizione Nazionale. Aveva creato un oggetto di tipo crescita ed era stato portato via. Grid non poteva fare a meno di pensare che fosse ingiusto.






‘Creare un buon oggetto, soltanto per vederlo ceduto a qualcun altro...’






Era stato orgoglioso come un’idiota nel momento in cui era stato prodotto l’oggetto leggendario.






“La mia dannata fortuna...”






Era troppo sfortunato. Era un’innegabile sfortuna!






“Adesso, andiamo.”






Grid stava sospirando a se stesso. Han Seokbong lo prese personalmente, e portò lui e White al suo castello.






<em>Waaahhhhhhhh!</em>






Il loro grande signore stava tenendo per mano un fabbro? La folla eccitata gioì con entusiasmo alla scena inusuale.






“Non ha trattato così nemmeno me, il vincitore dello scorso anno...”






Il capo della Fiamma Blu, Enoch, era frustrato. White, che aveva così tanto ignorato, aveva superato se stesso in una sola mattina.






***






Castello di Pangea.






“Hah.”






Lungo la strada verso il castello, Grid si era lamentato fra sé e sé per un’ora, per poi finalmente chiudere bocca. Era rimasto affascinato dalla bellezza del Castello di Pangea, che gli aveva ricordato il castello del periodo Koryo visto nei drama storici.






‘Però è molto più grande e colorato.’






Camminò lungo il pavimento di marmo e attraversò sette porte. Finalmente, arrivò nella parte più interna del castello. Era la zona più segreta ed importante della reggia, dove vivevano il lord e la sua famiglia. White deglutì, chiaramente agitato. Lui era diverso da Grid. Essendo un normale fabbro, non si sarebbe mai aspettato di essere invitato nella parte più interna del palazzo.






“Quel... Lord. Non penso che questo sia un posto dove un fabbro di bassa lega come me possa metter piede.”






Fu Grid, non Han Seokbong, a rispondergli.






“Perché saresti un fabbro di bassa lega?”






“Haha! Ha ragione! I fabbri sono alla base della potenza nazionale! Inoltre, White è il miglior fabbro di Pangea! È soltanto quando considerai te stesso come feccia che il regno verrà scosso!”






“...”






White si sentiva come in un sogno. La persona che proprio quella mattina era stata ignorata e disprezzata dalle persone adesso veniva riconosciuta dallo stimato lord del regno. Le acclamazioni della gente nella piazza rimbombavano ancora nelle sue orecchie.






‘La mia vita è cambiata in un attimo...’






Tutto questo...






‘...Grazie a Grid!’






Gli occhi di White brillavano mentre osservava Grid. Somigliavano agli occhi di Noe quando era affamato, e Grid si sentì oppresso.






‘L’affetto di tutti questi vecchietti...’






Era così da sempre. Grid veniva adorato da PNG zii o nonni. Un esempio primario era Khan. Grid era un giovane nel fiore degli anni, e voleva essere amato dalle donne più che dagli uomini.






‘Ho sentito dire che ci sono molti PNG fabbri donne.’






Perché attorno a lui aveva soltanto fabbri maschi anziani? Anche l’unico elfo che aveva incontrato era un maschio.






“Non può essere...”






Che fosse un risultato della sua sfortuna? Gli vennero i brividi. Le spalle di Grid si afflosciarono mentre si sentiva depresso.






Han Seokbong lo condusse in un’ala della zona più interna del palazzo. Era una piccola stanza con scritte calligrafiche sui muri.






“Wow, esistono altre persone al mondo che sanno scrivere bene come me.”






Grid non poteva fare a meno di ammirare. Han Seokbong tossì e rimosse le ‘regole’ fisse al muro, rosso in volto. No, non erano ‘regole’ ma il carattere che stava per ‘fuoco’. C’era un piccolo pulsate nascosto in un punto ricoperto dai caratteri e una volta che lo premette, il sottile muro si divise a sinistra e a destra. In quel momento si rivelò una scalinata che portava ai sotterranei.






“Adesso andiamo.”






Grid e lo spaventato White fissarono l’entrata dall’aspetto tetro. Han Seokbong sorrise benevolmente e li guidò giù per le scale.






Dopo un po’...






“Un posto simile nei sotterranei di un castello...”






C’era uno spazio sotterraneo illuminato da splendidi monumenti di giada. Piccolo, ma dall’atmosfera accogliente. Il muschio blu sulle mura brillava luminoso.






“ È troppo piccolo per essere un dungeon... Che cos’è questo posto?”






Han Seokbong rispose alla domanda di Grid mentre estraeva l’Arco della Fenice Rossa. Cominciò a spiegare mentre poggiava l’arma sull’altare lì presente.






“Questo posto ha del buon feng shui<sup>1</sup>...”






Dettagli omessi.






‘Vie d’acqua? Quali cinque elementi? Che sta dicendo?’






Fu una lunga descrizione, che Grid non riuscì a comprendere. Era confuso e tutte le parole pronunciate da Han Seokbong entravano da un orecchio e uscivano dall’altro.






“In altre parole, questo è il luogo in cui la meravigliosa opera di Grid rimarrà per sempre.”






“Ah…Si.”






Una cosa era chiara: il suo leggendario Arco della Fenice Rossa. Non sarebbe mai più riuscito a riaverlo nella sua vita.






‘Non è difficile creare un nuovo Arco della Fenice Rossa, data la quantità di alberi bianchi fosforosi nel Continente Orientale, ma...’






Poteva crearne di nuovo uno dalla classificazione leggendaria? Non aveva fiducia.






“Ah?” Grid tremò, e dubitò improvvisamente di qualcosa. “Ma Seokbong...No, Lord Seokbong. Deve sapere che ho soltanto ripristinato la funzione attiva dell’Arco della Fenice Rossa, non l’aura della Fenice Rossa. Questo è davvero l’Arco della Fenice Rossa? Non è inutile?”






Grid non riusciva ad abbandonare l’Arco della Fenice Rossa. Lo rivoleva indietro, ma Han Seokbong fraintese.






“Persona distinta… Lei è davvero un individuo brillante.”






“Huh?”






“Sono veramente grato che abbia ripristinato l’Arco della Fenice Rossa, ma è preoccupato di non avermi aiutato abbastanza?”






“...?”






Grid era imbarazzato dall’interpretazione di Han Seokbong.






“Lei è abbastanza virtuoso da essere paragonato al più che rispettabile re del Regno di Cho. Provo ammirazione soltanto guardandola. Se non risulta scortese, vorrei offrirle un titolo.”






‘Un titolo!’






I titoli all’interno di Satisfy avevano un potere misterioso. Aumentavano certe statistiche, donavano nuove abilità o nuovi poteri. Più titoli si possedevano, meglio era. Non c’era ragione, per Grid, di rifiutare.






“Dammelo! Il titolo!”






Han Seokbong annuì al grido esaltato di Grid. “Sei un gentiluomo virtuoso. In ricordo di Pangea, ti proclamo Duca della Virtù di Pangea.”






“Duca della...Virtù di Pangea.”






Aveva un grosso brutto presentimento. La voce di Braham risuonò nella mente del deluso Grid.






‘Proprio come alcuni dei primi vampiri hanno il titolo di duca saggio, anche gli esseri umani hanno il titolo di ‘duca’. Il Maestro di Spada Muller possedeva il titolo di ‘Duca della Pressione’ e il Fabbro Pagma quello di ‘Duca del Fuoco’. Il titolo di duca è un simbolo delle leggende e dona grandi poteri alle leggende. Infatti, dopo aver ottenuto il titolo di Duca del Fuoco, Pagma fu in grado di far comparire le fiamme martellando e con la sua arte di spada.’






“Oh...”






La delusione di Grid scomparve. Era pieno di nuove aspettative mentre chiese a Braham.






‘Allora che abilità otterrò essendo una persona virtuosa?’






In quello stesso istante...






[Hai ottenuto il titolo ‘Duca della Virtù di Pangea’!]






[È stata generata l’abilità passiva ‘Virtù Incompleta della Pietà’!]






[Virtù Incompleta della Pietà]






Categoria: Passiva






Quando a caccia di mostri, c’è la probabilità che tu possa mostrare pietà e non prenderne le vite.






“Ah, XX.”






Alla fine, Grid non riuscì a resistere e bestemmiò internamente. Braham lo consolò.






‘Non essere un idiota. Un titolo da duca non sarebbe così terribile. Non preoccuparti troppo. I titoli originali di duca non erano per un’unica persona, ma per molte persone. Potresti ottenere nuovi titoli in futuro. Beh, anche se avrai un titolo orribile per il resto della tua vita, non sarà un grosso problema se mi occuperò di te.’






“Ah, non lo so. Se questo continuerà ad accadere potrei smettere di giocare.”






In quel momento, Grid non poteva immaginarlo. Il potere del titolo virtuoso!






***






Nel quartier generale del Gruppo S.A., Lim Cheol Ho stava facendo il suo lavoro quando sentì un rapporto dal super computer Morpheus.






[È stato ottenuto un titolo da duca.]






“Cosa?”






Lim Cheol Ho era stato scioccato. Un titolo da duca rappresentava un potere simbolico che poteva essere donato solamente ai giocatori che avevano superato una leggenda o che sarebbero cresciuti diventandone una. Era molto difficile da ottenere poiché molto potente. La persona doveva raccogliere una miriade di successi e ottenere pieno riconoscimento dagli abitanti di Satisfy.






“Morpheus? Non avevi detto che questi titoli sarebbero venuti fuori fra 1 anno e 8 mesi?”






[È uno dei 5 giocatori miracolosi. Ancora una volta, Grid ha superato le mie predizioni.]






“Grid...! Haha! Anche stavolta?”






A Lim Cheol Ho piaceva molto Grid. Un ragazzo povero che era cresciuto gradualmente nel gioco che lui aveva creato, perciò era felice osservandolo. Lim Cheol Ho chiese speranzoso.






“Che nuova idea ha avuto adesso per superare la tua predizione?”






[Non si è trattato di una nuova idea. Come sempre, ha fatto una buona impressione rispettando e salvando dei PNG. Una volta che quest’azione si è ripetuta per la 79° volta, è stato sbloccato il titolo.]






“Um... È la specialità di Grid.”






Grid era un esperto nell’ottenere i favori dei PNG. Non sempre era voluto, e delle volte nascevano da fraintendimenti. Lim Cheol Ho e Morpheus, ovviamente, questo non lo sapevano.






“Allora che titolo ha ottenuto?”






[Duca della Virtù di Pangea.]






“Duca della...Virtù di Pangea?”






La parola determinante (Pangea) lì davanti significava che Grid non era ancora diventato puramente virtuoso. Beh, non era una sorpresa. Era troppo presto per la comparsa di un titolo perfetto. Lim Cheol Ho era imbarazzato che il titolo ottenuto da Grid fosse quello di Duca della Virtù.






“Virtù... Non si addice molto ad un fabbro?”






Era un titolo destinato a combaciare con leggende in altri campi.






“No, perché non ha ottenuto il Duca del Fuoco...Oh cielo, questo causerà un altro trambusto.”






Poteva vedere Grid impazzire. Lim Cheol Ho schioccò la lingua.






“Perché ogni volta devi trattare così bene i PNG...?”






Questo era il risultato del buon cuore di Grid. Lim Cheol Ho si sentiva sia dispiaciuto che lieto per Grid.






<sup>1</sup>Feng shui: è un'antica arte geomantica taoista della Cina, ausiliaria dell'architettura, affine alla <a href="https://it.wikipedia.org/wiki/Geomanzia">geomanzia</a> occidentale. A differenza di questa prende però in considerazione anche aspetti della psiche e dell'astrologia. Attualmente non esiste alcuna prova scientifica delle sue ipotesi.






















Traduzione di MoonRoro29






Editing di Libusemumei


                                


                                



