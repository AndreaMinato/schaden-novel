---
weight: 5470
title: Capitolo 547
pubDate: 2025-03-17T08:49:02.565Z
tags:
    - overgeared
---
Ringraziamo Andrea, Federico e Giuseppe per le donazioni di quest'anno. Siamo felici che crediate nel nostro progetto.A volte le traduzioni e le edizioni non sono perfette, ma ci teniamo molto alle pubblicazioni, anche alle 3.00 di notte.


Buona Lettura!






“Weeeeee!”






Vitto e alloggio. Erano questi gli elementi di base della vita umana e una fonte di umano piacere. Era difficile vivere senza di essi. Gli uomini sono esseri che desiderano sempre una casa più grande e più bella, vestiti più costosi, cibo più buono.






Tuttavia, Grid aveva rinunciato a tutto questo. Il suo desiderio di essere più forte aveva superato quello di mangiare del buon cibo. Naturalmente, non era così facile.






“Cough cough! Maledetto Idan! Come fa la sua lombata di manzo a sapere di merda?”






Il bagno nel ristorante di Idan. Grid aveva le lacrime e il naso gocciolante. Aveva appena finito di vomitare quel cibo spazzatura. La cosa terribile era che le sue statistiche non erano aumentate, nonostante avesse mangiato quella schifezza. Grid si sentiva indignato contro quel mondo controllato dal concetto di probabilità. Abbastanza da farlo tremare.






“Ma alla fine, sono stato io a decidere di mangiare il cibo di Idan… Il risultato sarà anche stato un disastro, ma non mi pento della mia scelta.”






Non poteva avere un aspetto serio, parlando mentre ancora vomitava. Tuttavia, Grid era fiero di sè. Aveva mantenuto pazienza e perseveranza fino a che non aveva ottenuto i risultati che voleva. Adesso era consapevole che non si trattava di qualcosa che tutti potevano fare.






“Be’… La buona notizia è che il problema del mio stomaco vuoto si è risolto.”






La sua Stamina era tornata normale.






<em>Spit spit</em>. Grid se ne andò e si diresse dritto al Castello di Pangea. Si stese sul letto, nella stanza che gli era stata assegnata, e si scollegò immediatamente.






***






“Ugh… Mi sento ancora male.”






Il colorito di Shin Youngwoo era pallido quando lasciò la capsula. Sentiva ancora il sapore del cibo di Idan in bocca.






“Dovrebbe migliorare se mangio qualcosa di dolce.”






Aveva rinunciato al buon cibo solo in Satisfy. Adesso aveva una gran voglia di un caffelatte alle patate dolci<strong><sup>1</sup></strong>. Era caldo, soffice e dolce. Se ne avesse comprato uno mentre tornava a casa dalla sua corsa mattutina, tutta la sua fatica si sarebbe sciolta. Era un lusso a cui non avrebbe mai neanche pensato quand’era povero. Adesso, per Shin Youngwoo, spendere 6000 won per sé non era niente. Aveva donato 3300 won a Uni X, quindi come poteva esitare a comprare una bevanda da 6000 won?






Una considerazione: fin dall’inizio, Youngwoo era sempre stato avaro solo con gli altri. Non avrebbe mai comprato una macchina da 800 milioni di won se fosse stato taccagno anche con se stesso.






“Andrò a mangiare.”






Youngwoo si stiracchiò per un bel po’ in giardino ed entrò in ascensore. Poi si diresse verso il negozio della famosa catena di caffetterie al primo piano dell’edificio.






“Benvenuto.”






Una caffetteria con panorama. Era un posto accogliente, paragonabile alle caffetterie del centro. Un inserviente lo accolse con un ampio sorriso e Youngwoo ordinò un caffelatte alle patate dolci. Si sedette in una postazione soleggiata accanto ala finestra e assunse un’espressione serena.






‘Gli edifici dei membri della gilda saranno presto completati.’






Al momento erano in costruzione sei palazzi accanto all’edificio di Youngwoo. Erano proprietà di Yura, Jishuka, Pon, Huroi e Vantner. Youngwoo si sentiva come una persona nuova. Era felice che il suo io passato pieno di debiti ora fosse diventato un proprietario e che anche i suoi compagni se la passassero bene. Il suo cuore era così pieno di gioia da poter riempire il mondo intero.






Il cameriere gli porse la sua bevanda con un lieve sorriso, prima di chiedere con espressione ansiosa. “Ho visto le notizie. La Gilda Overgeared se la sta passando male in questi giorni. È tutto a posto?”






“?”






La Gilda Overgeared se la stava passando male?






‘Non stiamo andando alla grande?’






Youngwoo era rimasto senza parole e il cameriere gli spiegò.






“L’ho sentito dai giocatori che appartengono al Regno di Eternal. Ho sentito che Bairan e Patrian sono state completamente isolate dal nemico. È così triste. Avrei lottato per Overgeared se il mio livello fosse stato un po’ più alto.”






“…I giocatori?”






Youngwoo si rese conto del suo errore.






‘Quel bastardo di Aslan ha dato delle missioni per eliminare Overgeared!’






Lauel aveva detto che Overgeared poteva bloccare gli attacchi di qualunque nemico, anche senza Grid. Diventa più forte nel Continente Est e poi ritorna. A quel tempo, Grid aveva annuito, obbediente.






‘Non mi aspettavo che sarebbero intervenuti i giocatori.’






Era ancora uno stupido.






<em>Kkuok!</em>






Balzò su dalla sedia. Stava correndo verso l’ascensore quando si bloccò sul posto. Il proprietario della caffetteria aveva appena portato fuori una torta che sembrava buona.






“Mangerò bene.”






Non poteva resistere ad un pasto gratis! Youngwoo prese la torta ed entrò nell’ascensore. Premette il bottone per l’attico e tirò fuori il telefono.






“…No. Mi dirà solo di non preoccuparmi.”






Youngwoo aveva pensato di contattare Lauel. Cambiò idea ed estrasse un biglietto da visita dal portafogli, chiamando il numero. La chiamata venne addebitata al destinatario. La ragione?






“Bunny Bunny? Uh, um… Come si accende il traduttore in inglese?”






Era una chiamata internazionale.






***






Bairan.






La piccola città, adiacente a Winston, era stata in origine sotto la giurisdizione del Marchese Steim. Dopo aver ottenuto grandi risultati al Nord, era stata affidata a Jishuka e poi a Grid. Yura voleva proteggerla. Bairan era un territorio che Jishuka, uno dei membri fondatori di Overgeared, aveva portato in dono.






Yura aveva portato solo se stessa a Overgeared. E inoltre, non era riuscita a fare molto altro. Aveva solo dato una mano nell’assalto a Tiramet. Dal punto di vista di Overgeared, lei non era inutile, dopotutto?






‘Devo dimostrare il mio valore.’






Non si trattava solo del banale desiderio di apparire bella per Grid. Era naturale che volesse contribuire all’organizzazione a cui apparteneva.






<em>Step.</em>






Yura salì sulle mura della piccola fortezza. Tirò fuori una fascia gialla e si legò i lunghi capelli neri. Le anime delle migliaia di giocatori nemici che la osservavano volarono via per un po’. Un corpo esile e un viso perfetto. Le proporzioni del corpo di Yura erano così irrealistiche che in molti si chiedevano se non fosse stata creata da Dio.






“Wow… Il suo viso si è rimpicciolito dopo che si è legata i capelli.”






“È più bella di un PNG. È una persona reale?”






“È così carina…”






Esclamarono persone di diverse razze. Una pelle più bianca di un fiocco di neve. Labbra lucenti e occhi che affascinavano chiunque li incontrasse. Era naturale che le persone presenti si sentissero attratte da lei. Pon vide le reazioni dei nemici e rise.






‘Hanno perso la testa. Ammiro la sua bellezza ogni volta che la vedo.’






Nel gioco, Pon era interessato solo a diventare più forte. Ma nella realtà, era un uomo che non poteva vivere senza donne. Per lui, Yura era una donna molto attraente. Ma ci aveva già rinunciato. Non aveva intenzione di rivaleggiare con Grid.






“Secondo i rapporti, ci sono 10.000 nemici. Metà di loro sono utenti.”






Da un lato, era incoraggiante che i giocatori fossero stati incorporati nell’esercito, perché il sistema dell’esercito del regno rendeva facile infiltrare delle spie. Naturalmente, non era abbastanza debole da lasciar imbucare i membri di Overgeared. Ma Pon aveva una personalità discreta e una varietà di contatti.






“Questo è interessante. Il livello medio dei soldati del regno è 180, quello dei giocatori 140.”






“Considerando che la maggior parte dei terreni di caccia vicini sono di basso e medio livello, è naturale che i livelli dei giocatori siano bassi. Ma non mi aspettavo che il livello dei soldati del regno fosse così alto.”






“Sono d’accordo. Il livello medio dei soldati che stanno attaccando Patrian è solo 160. Perché hanno mandato questo esercito qui invece che a Patrian?”






“Perché Bairan è più vicina alla capitale, rispetto a Patrian. Dal punto di vista del regno, è più conveniente avere una base a Bairan.”






“Capisco. Tsk, non avrebbero osato attaccare Bairan se il Marchese Steim si fosse schierato dalla nostra parte. Non si ricorda che è diventato marchese grazie a Grid?”






“Devi cercare di capire la posizione del Marchese Steim. In essenza lui è un leale suddito di Eternal. Anche se il re ha ucciso suo fratello, non è facile tradirlo. Ma più di ogni altra cosa, la guerra fa paura. Ha paura che la sua preziosa gente venga spazzata via. Lo rispetto per questo.”






Yura era un ex-membro della Chiesa di Yatan ed era abituata al massacro. Era sempre ricoperta del sangue dei nemici e per questo aveva ottenuto il soprannome di Strega Sanguinaria. Ma a quel tempo, si era solo limitata ad essere fedele al suo ruolo. Al contrario di Lauel, non considerava le persone come strumenti e apprezzava i sentimenti del Marchese Steim. Sapeva che un uomo che aveva a cuore la sua gente era un uomo di valore.






‘Una persona di talento, essenziale per il regno di Youngwoo.’






Avrebbero vinto la guerra senza mettere pressione al Marchese Steim. Yura fece quella promessa ed estrasse una spada. Sì, era una spada e non una pistola. Non era una baionetta con una lama alla fine, ma una vera spada di un metro di lunghezza. Pon inclinò la testa da un lato.






“Una spada? L’arma principale di un Cacciatore di Demoni non è una pistola magica?”






“Anche la spada può essere usata come arma primaria. Un Cacciatore di Demoni ha lo stesso livello di Maestria con la Pistola e di Maestria di Spada.”






La ragione per cui aveva scelto una pistola era che anche il precedente Cacciatore di Demoni l’aveva fatto. Pensava che una pistola fosse un’arma migliore per un Cacciatore di Demoni, rispetto alla spada. Ma aveva cambiato idea durante la Competizione Nazionale. Aveva sofferto nel combattimento ravvicinato fin dai suoi giorni come mago nero. Non voleva più avere paura dei nemici che le si avvicinavano.






Inoltre, una ragione cruciale per la sua scelta della spada era Grid. Grid non poteva creare una pistola da solo. Aveva bisogno dell’aiuto della magia e dell’alchimia. Dall’altro lato, poteva tranquillamente realizzare una spada da solo. Usare la spada significava che sarebbe stato più facile ricevere un’arma da Grid.






Perciò, Yura aveva scelto la spada. Era stata un’ottima scelta.






Mago nero. Formulava e manipolava la magia con mosse rapide che andavano oltre ogni logica ed esibiva potenti capacità di combattimento. La sua abilità di calcolo in tempo reale, combinata alla sua maestria con la spada, la rendeva fatale quanto le spine di una rosa.






“Non appena il tempo di ricarica delle mie abilità di base termina, aprirò il cancello e agirò.”






“…Uh?”






“I nemici sono di livello 200. Se esco e uccido 100 persone, riusciremo a vincere se lo facciamo a ripetizione.”






“…”






Il suo cervello ragionava come quello di Lauel, mentre la sua personalità assomigliava a quella di Grid. Pon era confuso da quella tattica folle e tentò di fermarla.






“No, non funzionerà, non importa quanto tu sia forte. La tua Stamina è un problema, e la fortezza…”






Era troppo tardi. Yura era già saltata giù dalle mura e aveva ordinato ai soldati di aprire il cancello.






<em>Kiiiiik!</em>






“Cosa?”






“Stanno aprendo il cancello da soli?”






“Sono pazzi?”






I soldati e i giocatori del regno risero, mentre guardavano il cancello di Bairan che si apriva. Avevano 10.000 persone, mentre l’altra parte ne aveva 2000. Bairan avrebbe dovuto rinchiudersi in sé come nel guscio di una tartaruga, non aprire i cancelli.






“Ahahahah! Bairan? Non puoi combattere e ora vuoi arrenderti? Keeok!”






Si aspettavano di entrare senza alcuno spargimento di sangue. Poi, i corpi dei giocatori eccitati cominciarono a tramutarsi uno ad uno in luce grigia.






<em>Peeng!</em>






<em>Peng! Pepepeng!</em>






Era un festino di pilastri grigi che si innalzavano verso il cielo. Yura era al centro. La sua espressione era immutata mentre la spada, fatta per distruggere demoni, si appropriava ora di vite umane, una dopo l’altra. Era una Grande Mietitrice, bella come una dea.






“La versione femminile di Kraugel?”






Yura usò Sublimazione dell’Immagine nel bel mezzo del bombardamento di frecce e magia. Mentre guardava Yura muoversi tra i nemici come un fulmine, Pon non poté fare a meno di avere questo pensiero: era stata il 5° utente in classifica. Era un genio e ora anche una leggenda.






***






“Pazzesco… Chi sono queste persone?”






La città fortificata di Patrian.






I giocatori del Regno di Eternal impallidirono. Ogni volta che Jishuka tirava una freccia, dozzine di alleati morivano. Centinaia di soldati erano stati bloccati dagli scudi di Vantner e Toban. Ogni volta che i membri di Overgeared scendevano sul campo di battaglia con Regas in prima fila, l’esercito veniva devastato. Per gli utenti ordinari e di livello più basso, che non riuscivano a combattere contro più di uno o due soldati, i membri di Overgeared erano qualcosa di trascendente.






Il secondo giorno di guerra. I ranker più alti in classifica, che avevano guardato in silenzio mentre i soldati di Eternal e i giocatori ordinari indietreggiavano, si trovavano ad un bivio ora. Dovevano concedere la loro forza al Regno di Eternal e colpire Overgeared come era stato pianificato, o restare a guardare?






‘Avrei contribuito con la mia forza se il Regno di Eternal fosse stato un po’ più forte.’






‘Il numero di truppe non è elevato, quindi sono un po’ riluttante a dare una mano.’






All’inizio del gioco. La maggior parte dei giocatori aveva scelto l’Impero Saharan come loro punto d’inizio. L’impero aveva una vasta gamma di infrastrutture che rendevano più facile godersi il gioco. Il Regno di Eternal, paragonato all’Impero? Era come un villaggio, situato nella parte settentrionale del continente.






Il livello di consapevolezza era scarso. In realtà, il numero di giocatori che appartenevano al Regno di Eternal era piccolo e la qualità bassa. Accadde quando i ranker più alti in classifica decisero di lasciare il campo di battaglia…






“Sono arrivati i rinforzi!”






Ruggì una voce sul campo. L’attenzione di tutti si rivolse naturalmente in quella direzione. Poi i giocatori del Regno di Eternal riacquistarono colore.






Jeff, Ralph e Bubat. I capi delle ex Sette Gilde stavano guidando le loro gilde per intervenire nella guerra. Bubat, che aveva il Controllo della Folla più potente e una reputazione imbattuta sul campo di battaglia, sorrise di soddisfazione.






“Non posso perdere l’opportunità di scontrarmi con Grid.”






Bubat non era un membro di Eternal e non aveva ricevuto alcuna missione per eliminare Overgeared. Ma non gli importava. Grid l’aveva osteggiato diverse volte durante la Competizione Nazionale e l’invasione di Reidan, perciò sognava solo la vendetta.






“Andiamo! Spazzate via Overgeared!”






“Waaahhhhh!”






L’apparizione del potente esercito diede una sferzata al morale. I ranker lo notarono e si unirono anche loro all’offensiva. Il bellissimo viso di Jishuka si increspò.






“I cuccioli sono diventati cani.”






La situazione si era fatta pericolosa.


Caffelatte alla patata dolce: bevanda invernale coreana, fatta con patate dolci arrosto o al vapore, latte e dolcificante. Nonostante il nome, non contiene tracce di caffè.</li></ol>




Traduzione di Martina Procida 


Editing di Libusemumei


                                


                                



