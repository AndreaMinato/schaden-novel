---
weight: 55
title: Volume 1 - Capitolo 55
pubDate: 2025-03-10T08:59:29.200Z
tags:
    - overgeared
---


Per un intero mese non mi allontanai dalla fucina. Dal momento in cui mi collegavo a Satisfy fino a che ne uscivo, rimanevo nell'officina tutto il tempo. Nel frattempo, fui in grado di approfondire cose che conoscevo solo vagamente o di scoprirne di nuove.


Innanzitutto, produrre gli stessi oggetti ripetutamente non era efficace per aumentare l'esperienza. Ogni volta che realizzavo un oggetto diverso invece, l'esperienza cresceva ad un buon tasso.


In secondo luogo, migliori erano i materiali, più alta era la probabilità che l'oggetto avesse una classificazione elevata.


Per esempio, creando due spade di ferro con lo stesso metodo di produzione, la spada fatta col metallo più scadente aveva una probabilità quasi del 100% di avere una classificazione Normale, mentre quella fatta col metallo più pregiato aveva una probabilità relativamente più alta di ricevere una classificazione Rara.


Terzo, anche quando realizzavo oggetti con lo stesso metodo di produzione e gli stessi materiali, quelli su cui spendevo più tempo erano quelli con maggiori probabilità di avere una classificazione più alta.


Era stata una fortuna che fossi riuscito a realizzare un pugnale Unico in sole tre ore. Dovevo impiegare almeno mezz'ora per creare un oggetto con classificazione superiore a quella Rara. In altre parole, il numero di oggetti che era possibile produrre in un giorno era molto limitato, per cui incrementare le mie statistiche non era un'impresa così facile come pensavo.


Quarto, se volevo essere un buon fabbro, dovevo investire punti in Stamina, così come in Forza e in Destrezza.


Gli attrezzi e i minerali utilizzati in una fucina erano per la maggior parte molto pesanti, per cui avevo bisogno di una Forza elevata per lavorare in modo efficiente. E quando creavo un oggetto, necessitavo di molta Stamina se non volevo sentirmi subito esausto.


Quindi mi piaceva avere una Forza e una Stamina elevate.


“Pant pant... Non sei ancora giovane? Non puoi essere già esausto.”


A differenza di Khan, che faceva una pausa ogni volta che terminava un oggetto, io ero in grado di produrre oggetti in continuazione, senza fermarmi un attimo, mentre ero collegato a Satisfy.


Nell'ultimo mese avevo creato 73 oggetti, il che significava che producevo una media di due o più oggetti al giorno. Undici di quei 73 oggetti avevano classificazione Rara e tre una classificazione Epica. In conseguenza di tutto ciò, tutte le mie statistiche erano cresciute di 34 punti.


Al momento avevo 11 tipi di statistiche: Forza, Stamina, Agilità, Intelligenza, Destrezza, Tenacia, Autocontrollo, Indomabilità, Fierezza, Visione e Coraggio. Se quelle 11 statistiche erano aumentate ciascuna di 34 punti, significava che complessivamente erano cresciute di 374 punti, equivalenti a guadagnare 37 livelli.


Ma non ero soddisfatto. Perché? Avevo creato 73 oggetti. Impiegavo almeno sei ore ogni volta che realizzavo un oggetto. I materiali erano anche i migliori possibili, tra quelli alla mia portata.


Tuttavia, non ero mai riuscito a produrre un oggetto con classificazione Unica, per non parlare di uno con classificazione Leggendaria. Tutto ciò non era abbastanza?


'Ho ottenuto solo tre oggetti Epici... Pazzesco. E questo sarebbe un fabbro leggendario? Ah, sono così stanco.'


Ogni volta che ultimavo un oggetto, pregavo seriamente per una classificazione Unica. Tuttavia, si trattava quasi sempre di una classificazione Normale. Ogni volta, sentivo un gran senso di sconforto e una tremenda voglia di maledire il gioco.


L'unica consolazione fu che il livello delle mie abilità di produzione aumentò.






[Abilità Maestria del Fabbro Leggendario]


Livello 2


Produci oggetti d'equipaggiamento che sai come realizzare.


Puoi creare i metodi di produzione per un nuovo oggetto con l'abilità 'Creazione del Fabbro Leggendario'.


C'è una certa probabilità di creare oggetti con classificazione Rara/Epica.


C'è una rara probabilità di creare oggetti con classificazione Unica.


C'è una probabilità molto rara di creare oggetti con classificazione Leggendaria.


Tutte le statistiche dell'oggetto prodotto aumenteranno del 12%.


* Quando produci un oggetto con classificazione Rara, tutte le statistiche aumenteranno in modo permanente di +2 e la tua reputazione in tutto il continente crescerà di +30.


* Quando produci un oggetto con classificazione Epica, tutte le statistiche aumenteranno in modo permanente di +4 e la tua reputazione in tutto il continente crescerà di +80.


* Quando produci un oggetto con classificazione Unica, tutte le statistiche aumenteranno in modo permanente di +12 e la tua reputazione in tutto il continente crescerà di +300.


* Quando produci un oggetto con classificazione Leggendaria, tutte le statistiche aumenteranno in modo permanente di +25 e la tua reputazione in tutto il continente crescerà di +1000.


* Accadrà qualcosa di speciale ogni cinque oggetti Leggendari che produci.






[Abilità di Creazione del Fabbro Leggendario]


Puoi creare tre metodi di produzione per oggetti d'equipaggiamento ogni volta che il livello dell'abilità 'Maestria del Fabbro Leggendario' cresce.


Numero di oggetti che possono essere creati al momento: 5/6.


* Quando produci un oggetto utilizzando questa abilità, il nome del creatore viene automaticamente posto sull'oggetto.






[Respiro del Fabbro Leggendario]


Livello 2


Quando ti stai concentrando sulla produzione di un oggetto, la forza di volontà del Discendente di Pagma verrà riversata nell'oggetto prodotto.


Tutte le statistiche dell'oggetto prodotto aumenteranno del 7%.


C'è una rara possibilità di dare funzioni speciali ai tuoi oggetti.






Oltre all'aumento di livello delle mie abilità, c'era un'altra cosa particolarmente gratificante. Avevo creato dozzine di oggetti nella fucina di Khan nell'ultimo mese. Khan voleva trasmettermi tutta la conoscenza possibile prima di ritirarsi, per cui mi donava un nuovo metodo di produzione ogni giorno.


Si trattava di un bottino enorme. Il metodo originario per acquisire oggetti era quello di completare missioni specifiche, e il livello di difficoltà variava. Per cui, era estremamente difficile trovare i metodi di produzione. Io ero stato abbastanza fortunato da ottenere diversi metodi di produzione senza dover completare missioni separate, grazie al fatto che ero l'erede di Khan.


Tirai fuori un libro dal mio inventario. Il titolo era 'Lista dei Metodi di Produzione degli Oggetti'. Descriveva in dettaglio i metodi di produzione che avevo imparato. L'indice si era ampliato. A partire dalla mia “Failure”, alle Frecce di Jaffa che avevo imparato a creare a Bairan, fino alle dozzine di progetti ottenuti da Khan...


Era eccitante.


'Quando ero nel Villaggio di Bairan, possedevo solo quattro metodi di produzione, incluse l'ascia, la piccozza, la Freccia di Jaffa e Failure...'


Quando scorsi i metodi di produzione, mi tornò in mente Euphemina.


'Perché quella donna non è tornata col metodo per creare la sfera?'


Euphemina voleva che realizzassi una sfera per lei. Ecco perché era altamente probabile che mi avrebbe portato il miglior metodo di produzione possibile. Così sarei stato in grado di mettere le mani su un nuovo metodo gratuitamente.


Ero felice anche solo a pensarci. No, un momento...


“Se... Se avessi una sola possibilità... E se Euphemina mi portasse i materiali e il metodo e io finissi per creare una semplice sfera con classificazione Normale?”


Si sarebbe presa la mia vita? Forse Euphemina mi avrebbe rinchiuso da qualche parte finché non fossi riuscito a completare una sfera con classificazione Unica.


“Se la conosco...” Ricordai il sorriso psicotico sul viso di Euphemina mentre bruciava le guardie del corpo del lord. “Che cosa mi farà?”


Non avevo più voglia di aspettarla. Piuttosto, desideravo che non si facesse più vedere. Tremai di terrore. Poi la porta dell'officina si aprì.


“Hiiik! E-Euphemina?”


C'era un vecchio detto che diceva che una tigre appare quando viene menzionata. Sembrava che Euphemina stesse aspettando che io la menzionassi. Fortunatamente, non si trattava di lei. A prima vista, sembravano due utenti di livello molto alto.


“È questa la fucina di Khan?”


“Sono io Khan... Perché mi cercate?”


Cominciarono a fare una serie di domande a Khan. “Hai partecipato a una gara di produzione di oggetti con una viandante di nome Erina un mese fa, giusto?”


“Sì, esatto...”


“Lei è davvero un fabbro? Hai assistito con i tuoi occhi mentre realizzava l'oggetto?”


“È una domanda strana. È un fabbro? Ovvio che è un fabbro. Era stata ingaggiata dalla Mero Company per partecipare alla gara e ho sperimentato direttamente le sue grandi abilità di fabbro. No, ma voi chi siete? Perché mi state facendo delle domande così strane?”


Gli uomini ignorarono le domande di Khan e parlottarono tra loro. Poi chiesero di nuovo.


“La Mero Company era l'unica organizzazione coinvolta nella gara? È possibile che fossero coinvolte altre organizzazioni?”


“Cough!”


Sul viso di Khan apparve dello scontento. Era stato amichevole perché sembravano due ragazzi giovani della stessa età di suo figlio, ma avevano ignorato le sue domande e sembravano interessati solo a se stessi. Non avevano alcun riguardo per Khan. Piuttosto, cominciarono a parlargli sopra.


“Perché non rispondi? Sei sai qualcosa, perché non ce la dici? Non farci perdere tempo.”


Sembrava una minaccia.


Che buffo.


Si trovavano nella fucina di Khan. Loro erano ospiti. Non erano nella posizione di interrogarlo. Allora che razza di atteggiamento era quello?


Trattavano Khan con sufficienza, quando avrebbe potuto essere il loro nonno. Lo ignoravano perché era solo un PNG. In effetti, non era una cosa insolita tra gli utenti. Di sicuro, i PNG non erano umani. Erano solo una parte del programma, intelligenze artificiali.


Ma io sapevo. Nonostante fosse artificiale, Khan aveva i suoi ricordi e i suoi sentimenti. Poteva sentire rabbia e disperazione. Poteva piangere quand'era triste e ridere se era felice. Era qualcuno su cui potevo contare. E qualche volta sentiva la mancanza del figlio che aveva perso.


Per questo mi facevano infuriare quelli che lo trattavano con noncuranza. “Ehi, voi due laggiù, che problema avete? Che diritto avete di minacciare Khan? Eh?”


Mi guardarono dall'alto in basso e risero quando videro i miei vestiti sporchi e il mio martello malandato.


“E questo chi è? Quando è arrivato?”


Cosa? Perché mi parlavano a quel modo se non ero nemmeno un PNG?


“Quando sono arrivato? Ovviamente sono un dipendente qui. Perché siete così arroganti quando entrate nell'impresa di un estraneo? Eh? È la vostra impresa?”


“Arroganti? Non farmi ridere. Vogliamo solo un po' di collaborazione.”


“E questo è l'atteggiamento di qualcuno che cerca collaborazione?”


“Ah... dovevamo portare un po' di succo di frutta forse?”


Odiavo quel genere di persone. Osservando il loro equipaggiamento, sembravano più o meno di livello 200. Tuttavia, non potei evitare di essere onesto quando vidi le loro espressioni.


Il suo compagno cercò di mediare. “Non dovresti scaldarti tanto con un principiante.”


“Sigh, ok. Devo calmarmi. Maledizione, ho i nervi a fior di pelle da quando Faker è stato attaccato. Ehi, piccolo fabbro, stiamo cercando quella donna. Abbiamo fretta di trovarla quindi siamo stati involontariamente sgarbati con questo PNG. È stato un errore. Mi dispiace. È tutto a posto ora, vero? Quindi, per favore, levati di mezzo.”


“Dovresti chiedere scusa a Khan, non a me.”


“...”


Cominciarono ad ignorarmi. Si rivolsero a Khan ancora una volta.


“Khan, rispondimi. Sai se Erina era in associazione con qualche altra organizzazione oltre alla Mero Company?”


Era forse preoccupato che mi facessero del male? Khan mi nascose dietro la sua schiena e rispose.
                                


                                



