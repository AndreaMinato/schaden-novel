---
weight: 5500
title: Capitolo 550
pubDate: 2025-03-17T08:49:02.566Z
tags:
    - overgeared
---




“Questo è imbarazzante.”






Nei vasti campi di Reidan, il contadino e Maestro dell’Aura Hurent stava aspettando con impazienza il ritorno di Piaro. Durante l’addestramento si era innervosito perché aveva ricevuto la notizia che Overgeared era nel bel mezzo di una guerra imponente. Dal suo punto di vista, questa notizia era come un fulmine a ciel sereno. Era preoccupato che il suo prezioso campo di addestramento venisse rovinato durante il caos della guerra.






“Le ultime settimane sono state intense… Si stavano preparando per la guerra.”






Piaro aveva insegnato a Hurent a comprendere se stesso (?) e a perdonare (?) dopo aver cercato di invadere Reidan. Il corso di addestramento che aveva creato in base al metodo suggerito da Piaro era di qualità. Si sentiva orgoglioso ogni volta che vedeva i cereali e le verdure germogliare nel campo che aveva ripulito e il suo cuore martellava quando vedeva le persone felici di mangiarli…






“No, non è questo.”






Perché stava pensando a questo? Hurent scosse il capo e chiuse il cuore. Ma i campi erano i suoi terreni di addestramento e voleva preservarli. Credeva che mostrare a Piaro i campi intatti sarebbe stato un modo per ripagare il favore. Ma come? Il metodo era palese.






“Non ho altra scelta che combattere.”






Hurent aprì una mappa del Regno di Eternal. Guardò Reinhardt a est, Bairan a nord, Patrian a sud e Reidan a ovest.






‘Devo attraversare Patrian per poter avanzare da Reinhardt a Reidan.’






Reidan e Reinhardt non erano collegate direttamente e si doveva passare per Patrian. Le zone intorno a Patrian erano bloccate da montagne e colline.






‘Questa è una zona che è stata volutamente progettata così.’






Era facile da dedurre. A ovest di REidan e a sud di Patrian c’erano rispettivamente l’Impero di Saharan e il Regno di gauss. In altre parole, Patrian era una fortezza disegnata per difendere il regno dalle forze straniere. Eternal aveva scelto la posizione di Patrian per poter intercettare l’Impero di Saharan o il Regno di Gauss se fossero stati invasi.






‘Patrian è una fortezza naturale. Ma ora è stata presa da Grid?’






Sarebbe stato doloroso per Eternal. Per potersi sbarazzare del ribelle Grid, dovevano reclamare Patrian. Ma non era una fortezza semplice da catturare.






‘Sarà difficile attaccare una fortezza che è stata costruita come mezzo per bloccare l’invasione di due nazioni. Eternal si concentrerà su Bairan.’






Era meglio attaccare Patrian da nord e da est contemporaneamente. Per farlo, bisognava occupare Bairan. Hurent era convinto che la priorità principale di Eternal era l’occupazione di Bairan.






“Allora, proteggerò Bairan.”






Hurent decise di difendere i campi di Reidan e lasciò immediatamente Reidan. Una volta, aveva sognato di diventare un maestro di spada. Tuttavia, dopo aver compreso il valore dell’aura, seguì il cammino finale di un Maestro dell’Aura. Era senza dubbio più forte di quanto lo fosse stato nella 1° Competizione Nazionale e ora si stava spostando per Overgeared.






Questa fu una variabile a cui nemmeno il genio Lauel riuscì a pensare.






***






La flotta di Eternal inviò l’unità R77 per infiltrarsi nell’Isola di Cork attraverso un tunnel segreto. Credevano che le forze di elite di R77 avrebbero fatto un ottimo lavoro. Dopo aver assassinato il comandante nemico e aver paralizzato il sistema di comando, la flotta avrebbe ottenuto il punto di appoggio per la vittoria.






Ma la situazione era terribile. Inizialmente, i razzi di segnalazione sarebbero dovuti apparire quattro ore fa. Tuttavia, l’orario prefissato era passato e non c’erano ancora notizie. L’Isola di Cork davanti a loro si trovava in uno scomodo silenzio.






“Hanno fallito la missione?”






Qualcuno non riuscì a trattenersi dal chiedere. Si trattava dell’Ammiraglio della Marina Lebuck. I membri dell’equipaggio trasalirono e iniziarono a esporre le loro opinioni.






“Fino a quattro giorni fa, solo il re sapeva dell’esistenza di un tunnel segreto sull’Isola di Cork. È assolutamente impossibile che i ribelli si siano occupati dell’infiltrazione dell’unità R77.”






“È un dato di fatto che R77 abbia approdato sana e salva sull’Isola di Cork. Avranno svolto la loro missione come da programma. Ma ci sono sempre delle variabili che ritardano il tempo.”






Lebuck corrugò la fronte.






“Non c’è la possibilità che R77 sia stata catturata dopo essere giunta sull’isola?”






“Ammiraglio, la natura nascosta di R77 è la migliore nella flotta. È improbabile che siano stati scoperti.”






“Aspettiamo un altro po’. Arriveranno sicuramente delle belle notizie.”






“… Hmm.”






Lebuck decise di non agitarsi più. Combinando tutti i fattori, incluse le abilità di R77 e l’uso dei tunnel segreti, la probabilità che l’unità R77 potesse fallire era quasi zero. Poi, venne ricompensato per la sua fiducia.






<em>Peeeeeeong!</em>






“Ohh!”






Dall’Isola di Cork apparve il segnale promesso. Il colore del razzo segnalatore era blu. Era il segnale che indicava che il capo del nemico era stato sconfitto e loro potevano avanzare.






Lebuck ordinò all’intera flotta. “Non danneggiate l’isola, poiché presto sarà di nuovo di nostra proprietà! Fermate il bombardamento a distanza e procedete in avanti! Atterrate e mostra al nemico tutta la nostra forza!”






La resistenza del nemico sarebbe stata minima dopo aver perso il loro comandante. L’artiglieria e i colpi magici provenienti dalle fortificazioni costiere non sarebbero state più una minaccia. Sarebbe stata una resistenza vana!






“Sbarco in massa!”






“Assalto! Assalto!!”






Le navi della marina giunsero sulla costa e i soldati si riversarono tutti insieme. Il morale dei soldati era alle stelle per la certezza della loro vittoria. Peak Sword rise dalla fortezza mentre si accertava della loro comparsa.






“Il segnale blu che mi hai detto era corretto. Ero un po’ sospetto.”






“Mi sono già impegnato con Overgeared. Non desidero mentire.”






“È proprio un buon atteggiamento. Continua a comportarti così per il resto della tua vita e imparerai da Dio Grid!”






“Grazie per avermi dato una possibilità.”






Il soldato che era stato ucciso da Peak Sword. Non appena era risorto, era tornato all’Isola di Cork e aveva espresso la sua intenzione di arrendersi. Perché aveva rischiato la sua carriera nella marina? Perché aveva capito che non c’era futuro nel Regno di Eternal.






Due notti prima. Soldato era emozionato dopo essersi infiltrato attraverso il tunnel segreto. Non appena vide che Peak Sword stava aspettando di fronte al tunnel segreto, realizzò che la rete di spionaggio di Overgeared era al di sopra del Regno di Eternal. Soldato ne era convinto. A vincere questa guerra sarebbe stata Overgeared, non Eternal. Subito dopo la fine della guerra, Overgeared si sarebbe sviluppata in una unità nazionale.






Prese una decisione. Avrebbe servito Grid e Overgeared, diventando di grande successo in quel regno.






‘Un’opportunità perfetta per essere un contributo fondatore. L’occasione è caduta dal cielo.’






Soldato avrebbe avuto successo nel nuovo paese.






Dall’altra parte, anche Peak Sword era emozionato.






‘Ho aspettato che la mia stamina recuperasse completamente prima di lanciare il segnale e avere successo nel far cadere ai miei piedi la marina indebolita. Forse…’






Stava per superare le aspettative di tutti e avere successo nel difendere l’Isola di Cork? Sarebbe stato un bel colpo.






***






“Oh?”






Il secondo esercito che era apparso per reclamare Borneo includeva Seuron. Era rimasto affascinato dopo aver attaccato lungo le mura, con le sue lance di anime, le truppe di Overgeared. Gli arcieri che pensava sarebbero morti erano ancora vivi?






‘È rimasto loro il 20% della salute?’






Come ogni altro gioco, Satisfy mostrava una disparità nella forza in base alla differenza di livello. era virtualmente impossibile per un giocatore di livello 100~200 sopravvivere ad una abilità di attacco di un giocatore di livello 300. Katz era in grado di massacrare l’esercito di Borneo usando questo fattore.






Oggettivamente, l’attacco di Seuron era superiore a Katz, ma i membri di Overgeared non erano morti. chi era Seuron? Una classe unica specializzata nel combattimento. Il coefficiente di danno della sua abilità era così alto che non si poteva comparare con le abilità normali. Ma gli scarsi soldati erano sopravvissuti alla sua abilità?






“Com’è possibile?”






“Se i corpi dei soldati sono così resistenti, quanto sono forti i cavalieri?”






I giocatori di Gauss stavano tirando ad indovinare. La loro paura verso le truppe di Overgeared iniziò ad andare fuori controllo. Invece, Seuron ne era compiaciuto.






‘Sinceramente, la Gilda Overgeared… Anche i soldati sono overgeared.’






Seuron non faceva parte di Gauss. Non aveva alcun obbligo nell’entrare in guerra e non avrebbe avuto alcuna ricompensa. Lo aveva fatto perché voleva ripagare Grid della sua frustrazione durante l’invasione di Reidan e la Competizione Nazionale. Aveva combattuto in questa guerra nella speranza di arrecare danno a Grid.






‘Grid, mi chiedo come tu abbia fatto crescere così bene questi soldati.’






Si sentì ancora più motivato. E se avesse massacrato i soldati di Grid e avesse portato via tutti i loro oggetti?






“Quel Grid si arrabbierebbe davvero tanto, giusto? Kulkul, per una volta giochiamo.”






Seokeok!






Seuron brandì la sua spada. Spada del Sapere +9. Una spada ad una mano che aumentava la forza di chi la indossava e contemporaneamente l’intelligenza. Era compatibile con la Spada Brutale Pesante e l’aveva usata durante la 2° Competizione Nazionale. Non aveva carenze in confronto agli oggetti di produzione di Grid e lo stesso valeva per Vera Zanna Bianca di Kraugel.






Inoltre, Seuron possedeva l’abilità passiva dove ‘se avesse attaccato una persona o un mostro con la sua arma, avrebbe assorbito un po’ dell’anima del bersaglio e aumentato il potere della sua arma.’






“Kuaaaaak!”






“C- Cos’è questo? Keeok!”






I giocatori di Gauss e i soldati vennero uccisi. Entrarono in confusione perché Seuron, che credevano essere un amico, iniziò ad attaccarli.






<em>Seokeok!</em>






<em>Puk puk! Puok!</em>






All’improvviso, Seuron vibrò la sua spada e poi i soldati di Gauss e i giocatori diventarono cenere. La scena inaspettata sconvolse il mondo.






- Che prende a Seuron?






- Perché sta uccidendo i suoi alleati quando sta combattendo per sconfiggere i membri di Overgeared?






L’espressione ‘alleato’ non era corretta. Seuron non faceva parte del Regno di Gauss. In pratica, era una terza parte che non aveva niente a che fare con la guerra. Seuron era entrato in guerra innanzitutto per un risentimento personale e non per aiutare Gauss.






“S- Seuron, tu! Kuaack!”






7° nella classifica globale. Una classe unica specializzata nel combattimento. Inoltre, Seuron possedeva degli oggetti potenti. Il suo improvviso attacco a sorpresa non era una cosa a cui l’esercito di Gauss potesse rispondere. I soldati e i giocatori furono tutti indifesi. Seuron rise dei giocatori di Gauss che lo stavano fissando con rabbia e con occhi confusi.






“Le persone deboli come voi dovrebbero essere onorati nell’avere un’occasione di aiutarmi.”






<em>Paang!</em>






<em>Papapapang!</em>






La Spada del Sapere iniziò a risuonare. Seuron sfrutto le anime dei numerosi cadaveri che si trovavano sul campo di battaglia e formò le lance dell’anima. Erano le lance dell’anima che aveva usato in precedenza. Ma questa volta, erano un po’ diverse e possedevano un danno magico significativamente alto.






<em>Paang!</em>






<em>Papapapang!</em>






Le lance dell’anima ancora una volta colpirono gli arcieri di Overgeared, situati lungo le mura. La potenza fu decisamente migliore rispetto a prima. La gran parte degli spettatori che stava guardando la guerra, si aspettava il collasso degli arcieri. Ma Katz ribaltò la loro predizione.






“Scudo di Sangue.”






<em>Kuwaaaaaang!</em>






Proprio come Seuron si era impadronito dell’anima dai cadaveri, Katz aveva preso il loro sangue per formare uno scudo rosso e difendersi dal bombardamento delle anime. Fu il momento in cui si scontrarono i due che avevano esercitato sul campo di battaglia il potere più grande, il Predatore dell’Anima e il Guerriero Sanguinario.






Chi avrebbe vinto? Tutti nel mondo mostrarono un forte interesse e si aspettavano una battaglia meravigliosa. Ma Seuron congedò Katz.






“Una classe epica non può essere comparata alla mia. Sei di diversi livelli inferiore a me. Non è così?”






“… Cosa?”






In realtà, Katz si era sentito nervoso da quando era apparso Seuron. Era esausto per aver impedito l’avanzata di decine di centinaia di soldati nei tre giorni passati. In questo momento, aveva incontrato un uomo forte con cui non poteva competere. Sì, Katz riconosceva Seuron come avversario. Tuttavia, Seuron lo aveva congedato e questo ferì l’orgoglio di Katz, per cui era famoso.






Digrignò i denti e mostrò il suo temperamento. “Ehi, barbone.”






“Cosa? Barbone?”






Un giocatore classificato di alto livello veniva chiamato barbone? Seuron rise mentre non credeva a quello che stava sentendo.






“Chiamarmi barbone. È così irreale… Sei al livello di uno studente dell’asilo.”






Seuron sbuffò. Katz lo guardò dall’alto in basso, in cima al muro e iniziò a parlare. Urlò così tanto da farsi sentire da tutti sul campo di battaglia.






“Darò un miliardo di yen a tutti coloro che feriranno il corpo del barbone. Saranno 100 miliardi di yen per chiunque lo ucciderà.”






“…?”






1 miliardo di yen? 100 miliardi di yen? Se non era Katz a dirlo, chiunque in ascolto si sarebbe messo a ridere. Ma chi era Katz? Era il figlio di un conglomerato di alto livello in Giappone. La collezione di beni della sua famiglia era classificata nella top 10 nel mondo. Anche i petrolieri del Medio Oriente lo avrebbero invidiato. Il peso di 1 miliardo e di 100 miliardi di yen uscito dalla sua bocca non era leggero.






- Mi sto collegando al gioco ora.






* Formare un party per andare ad attaccare Seuron.




Gli indici di ascolto delle trasmissioni sulla guerra iniziarono a crollare bruscamente. La maggior parte degli spettatori aveva smesso di guardare e aveva iniziato ad accedere nel gioco. La situazione sul campo di battaglia non era tanto diversa. I giocatori di Gauss, che erano già ostili a Seuron, cominciarono a puntare le loro spade su di lui. Seuron fu costretto a irrigidirsi di fronte ad un numero così elevato.




“Questo pazzo…!”




Seuron deglutì mentre Katz rise alla vista della guerra.




“Dovresti sapere che sei una X di fronte ai soldi.”




Un problema che non si poteva risolvere solamente con l’essere overgeared, venne risolto con i soldi. 






Traduzione di Blakriss 


Editing di Libusemumei


