---
weight: 5530
title: Capitolo 553
pubDate: 2025-03-17T08:49:02.567Z
tags:
    - overgeared
---




“Ugh!”






“Keuok…”






I volti dei due membri di Overgeared vennero sbattuti con forza a terra. A seguito del danno, caddero in uno stato di confusione. Naturalmente, la crisi non finì lì. Bubat aveva pianificato di distruggerli completamente.






<em>Peok!</em>






<em>Peeeeeeok!</em>






Il martello ad una mano di Bubat colpì senza esitazione i due membri di Overgeared sulla schiena. Era un attacco crudele, senza alcuna pietà.






“Gorose! Han Woochan!”






Lo sguardo di Regas tremava selvaggiamente mentre i suoi compagni morivano. Aveva lottato con loro per l’intera settimana! Ed erano stati uccisi da Bubat, un individuo esterno che non era neanche coinvolto in quella guerra!






“Maledetto! Non ti perdonerò mai!”






<em>Pachichik!</em>






Regas balzò. Tra le classi di terzo avanzamento, la sua Asura aveva una delle difficoltà più elevate. Il potere intenso del fulmine lo avvolse.






“Uhh!”






‘Non c’è accesso!’






I soldati di Eternal vennero spazzati via e provarono un intenso dolore quando sentirono la pelle lacerarsi e bruciarsi. Cercarono di allontanarsi da Regas. Lui utilizzò la mossa antesignana dell’abilità definitiva di Asura, ‘Manda all’Inferno’. Esatto. Regas era in preda ad una rabbia furiosa. Decise che Bubat doveva essere sistemato per primo e dunque doveva impedire che le forze del nemico lo raggiungessero. Perciò aveva deciso di usare Manda all’Inferno per il suo primo colpo.






“Aaaaah!”






<em>Peeeeeeeeong!</em>






Nel momento in cui Regas diede un calcio a Bubat, come un fulmine…






‘Cosa?’






Regas rimase sorpreso. Tutti i nemici che aveva incontrato fino a quel momento avevano sempre cercato di evitare la sua mossa definitiva. Eppure, Bubat aveva escluso completamente ogni azione per evitare il colpo. Incrociò le braccia e si difese dal calcio di Regas da davanti. Il costo fu immenso.






<em>Kudududuk!</em>






<em>Kuoooooong.</em>






Le braccia di Bubat si piegarono con un’angolazione strana, dopo aver ricevuto il calcio di Regas, e il terreno su cui si trovava rimase segnato, come se un escavatore fosse passato su quel punto. Da quella scena si poteva dedurre il terribile potere d’attacco di Manda all’Inferno. Perciò era straordinario che Bubat fosse ancora in piedi!






“…!”






Regas era scosso.






“Cough!”






Bubat strinse i denti e cercò di sopportare il dolore. Ignorò le finestre di avvertimento che lo informavano dei danni e delle fratture alle ossa mentre rideva.






“Te ne sei dimenticato? Anche per Grid è impossibile uccidermi con un colpo solo.”






La classe segreta di Bubat. ‘Distruttore’, aveva un’abilità passiva che gli permetteva di ‘ignorare i danni dopo un certo livello’. Bubat era convinto che neanche il respiro di un drago potesse ucciderlo con un colpo solo. Inoltre, un Distruttore era specializzato nel Controllo della Folla ravvicinato, nella carica e nella distruzione del terreno. Era quella la ragione per la quale Bubat non era fuggito davanti a Regas. Al posto di usare le braccia, Bubat intrecciò le gambe attorno al collo di Regas.






“Te lo rimanderò!”






<em>Kwajajajajak!</em>






Il corpo di Regas ruotò di 180 gradi e la sua testa si schiantò a terra.






“Keok!”






La terra e le pietre gli finirono negli occhi, nel naso, nella bocca. Allo stesso tempo, Regas provò un forte dolore che gli fece vedere le stelle. Era in uno stato di confusione. Bubat avvolse le sue braccia rotte attorno alla schiena dell’avversario e continuò a sbatterlo contro il terreno.






“Uhuhuh! Puahahah! Il tuo cervello deve essere molto stanco dopo aver combattuto per così tanti giorni!”






In primo luogo, un Distruttore era la contrapposizione perfetta ad uno specialista di arti marziali. Per di più, molte delle abilità di Regas erano in ricarica dopo averle usate per spazzare via l’esercito di Eternal. Bubat lo sapeva e mirò a sfruttare quel tempismo.






<em>Chaaeng! Chaaeng! Chaaeng!</em>






Bubat continuava a sbattere la testa di Regas a terra.






[Hai subito 3,900 punti di danno.]






[Hai subito 4,030 punti di danno.]






[Non puoi recuperare il tuo stato mentale.]






[Il tuo corpo è in posizione bloccata. È difficile muoversi.]






[Hai subito 3980 punti di danno…]






…






…






Le finestre di avvertimento continuavano a spuntare nel suo campo visivo. Regas era consapevole della severa crisi che stava affrontando.






‘Morirò.’






La classe di specialista di arti marziali era più incentrata sull’attacco che sulla difesa. La vittoria era stata assegnata nel momento in cui Bubat l’aveva catturato e reso impotente.






“Regas! Resisti ancora un po’! Stiamo arrivando!”






I membri di Overgeared cercarono di fare del loro meglio per salvare Regas, ma la Gilda Yak apparve nello spazio sgomberato dal Controllo della Folla di Bubat. I membri di Overgeared furono circondati dai membri della Gilda Yak e non poterono salvare Regas. Era già abbastanza difficile proteggere le loro stesse vite. Bubat fu deliziato quando confermò che la Salute di Regas era crollata ad un terzo.






‘Posso finalmente vendicarmi di Overgeared!’






In origine, Bubat aveva avuto una buona reputazione, per non essere mai stato sconfitto in combattimento. Ma era stato sconfitto da Grid ogni volta che si erano incontrati nella Competizione Nazionale e la sua reputazione era precipitata. Voleva mostrarsi al meglio in quella guerra, che veniva trasmessa in tutto il mondo. Dopo aver sconfitto Regas in modo schiacciante, avrebbe abbattuto le mura con l’esercito e si sarebbe preso le teste di Jishuka e di Euphemina.






‘Poi intercetterò Grid, che alla fine arriverà, e lo ucciderò!’






Avrebbe reclamato la gloria del passato! Bubat si divertiva anche solo ad immaginarlo.






<em>Syuk!</em>






Poi una freccia volò verso di lui e lo trafisse. Per essere esatti, si bloccò appena prima di trafiggerlo. Bubat fu protetto da Jeff e Ralph. Jeff bloccò la freccia di JIshuka con una goccia d’acqua.






“Non sai che i proiettili non hanno alcun potere davanti a me?”






Come Lauel, Jeff era un maestro di Qi Gong. Ma le sue abilità di combattimento erano molto superiori rispetto a quelle di Lauel. Lauel, come maestro di flusso, era specializzato nei cambiamenti del clima e del terreno. Al contrario, la classe di terzo avanzamento di Jeff era ‘Sconfiggere l’Ordine Naturale’. Possedeva molte abilità eccellenti in combattimento. Ad esempio, poteva neutralizzare i proiettili, come le frecce.






“Gliela rispedirò indietro.”






<em>Paang!</em>






Le gocce d’acqua. Per essere precisi, la freccia di Jishuka, intrappolata nella goccia d’acqua, volò nella direzione opposta. Naturalmente verso Jishuka, che era sulle mura. Aveva anche la stessa velocità di volo e lo stesso potere d’attacco.






“Quel bastardo.”






Osava rispedirle la sua stessa freccia? Jishuka si sentì punta nel suo orgoglio di migliore arciera e si accigliò.






<em>Papang!</em>






Abbatté la freccia con un’altra freccia e volse lo sguardo verso Regas, che era ancora in mano a Bubat.






‘Mi dispiace, non posso aiutarti.’






I maghi stavano cercando disperatamente di bloccare gli attacchi delle catapulte, mentre i soldati cercavano di fermare quelli che si arrampicavano sulle mura. In quel momento, Jishuka era l’unica che poteva aiutare Regas. Tuttavia, la sua Stamina era al limite. Le era impossibile usare qualunque abilità. Sarebbe stato difficile anche salvare Regas da Bubat, Jeff e Ralph solo con l’arco. Erano tra i ranker più forti. C’erano poche persone in grado di neutralizzarli facilmente.






‘Una di quelle persone è Grid…’






Grid le venne in mente naturalmente. Fu strano quando si mise a pensare alla prima volta in cui si erano incontrati. Jishuka non aveva mai immaginato, da quando l’aveva incontrato, che sarebbe finita a fare così tanto affidamento su di lui. All’inizio, pensava fosse un idiota. Ma da allora, aveva lasciato un chiaro segno su di lei.






Non poteva farne a meno. Quando si era resa conto che lui era il Discendente di Pagma che stava cercando, quando lui aveva creato il suo primo oggetto, quando era apparso nel bel mezzo di una crisi e l’aveva salvata, ecc. Grid era sempre speciale e intenso. Quasi come una droga…






“…Oh cielo, che sto facendo?”






Quella era una guerra. Le grida dei suoi compagni e dei soldati non erano mai cessate e il numero dei nemici che attraversavano le mura non accennava a diminuire. Era assurdo che stesse pensando a Grid nel mezzo di quella situazione.






‘Sono stanca.’






Se ne rese conto. Non c’era speranza in quella guerra. I nemici erano più potenti di quanto Lauel avesse anticipato. La forza di Overgeared non era abbastanza.






“Be’, possiamo ricominciare da zero se perdiamo tutto.”






Cedere alla frustrazione e arrendersi non erano atteggiamenti in sintonia con la sua natura. Jishuka indurì il suo cuore ed estrasse una nuova freccia dall’inventario.






“Non penso che perderemo tutto.”






“…”






Il campo di battaglia rimbombava dei suoni degli incantesimi e delle armi. Era così rumoroso che era impossibile parlare con le persone che aveva accanto. E allora perché aveva sentito una voce così chiara?






“Grid…”






Jishuka volse lo sguardo in direzione della voce. Si aprì in un sorriso luminoso. Raggiante, caldo e bellissimo.






Sopra di lei, Grid fluttuava nel cielo e sorrideva con cattiveria, cosa che lo faceva assomigliare ad un goblin.






“Tutti hanno sofferto.”






<em>Kiiiiing!</em>






Dozzine di sfere di luce bianca ruotavano attorno a Grid mentre osservava il campo di battaglia. Ogni sfera conteneva una potente aura.






“Cosa sono?”






Il campo di battaglia. I soldati cominciarono a mormorare quando si accorsero delle sfere bianche nel cielo. C’erano tante piccole lune?






“…Eh?”






I soldati di Eternal non avevano familiarità con quel fenomeno e cominciarono a congetturare. Un uomo dai capelli neri che fluttuava tra sfere di luce bianca. Era solo l’eroe di Eternal e adesso era un ribelle, il Duca Grid.






“E-Evitatelo!”






“Scappate!”






Grid non avrebbe fatto quella scenata senza una ragione. I comandanti di Eternal si affrettarono a gridare gli ordini, ma era già troppo tardi. Le sfere bianche attorno a Grid cominciarono a sfrecciare verso il campo di battaglia. Cadevano giù come pioggia.






Un rovesciamento nella guerra?






“Uccidi tutti.”






Ecco qual era la ragione.






<em>Pepeng!</em>






<em>Pepepepeok!</em>






Centinaia di pilastri grigi si innalzarono simultaneamente. Poi Grid atterrò accanto a Jishuka e le porse un arco.






“Congratulazioni per essere diventata davvero overgeared, Jishuka.”




Traduzione di Martina Procida


Editing di Libusemumei


                                


                                



