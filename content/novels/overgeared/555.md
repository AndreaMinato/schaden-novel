---
weight: 5550
title: Capitolo 555
pubDate: 2025-03-17T08:49:02.567Z
tags:
    - overgeared
---




A Bubat aveva l’orgoglio di un tanker. Se ci fossero state classifiche basate sul potere di difesa, era sicuro che sarebbe stato tra i primi 50 posti. Eppure, un attacco normale gli infliggeva un danno di 10,000 punti?






“Non ha senso!”






La freccia di Jishuka era accompagnata da un elevato danno di fuoco e da un danno esteso. Al mondo esisteva un attacco normale con caratteristiche così potenti? Non era possibile neanche per Kraugel, che aveva la classe leggendaria più forte, quella di Maestro di Spada. Naturalmente quella era un’abilità d’attacco. Non poteva essere un attacco normale.






“Credi che sia uno stupido?”






La faccia di Bubat diventava rossa quando era distorta dalla rabbia. Era furioso che Jishuka si stesse prendendo gioco di lui. Immediatamente i membri di Yak lo fermarono, prima che si mettesse a correre verso le mura.






“Dobbiamo scappare!”






“Non cadere in una provocazione così stupida!”






“Kuoh…!”






Bubat soppresse a malapena la rabbia. Si ricordò che sarebbe morto se avesse ritardato.






“Jishuka! Non ti sto evitando perché ho paura! Lo sai! In una lotta uno-contro-uno, verresti schiacciata a terra accanto a Regas!”






Bubat aveva partecipato alla guerra perché sapeva che la Gilda Overgeared sarebbe stata in difficoltà a causa della differenza di numeri. La ragione per cui poteva sconfiggere facilmente Regas era che poteva metterlo sotto pressione usando il vantaggio numerico. Adesso che la posizione di svantaggio si stava rovesciando, pianificava di ritirarsi.






C’era una ragione per cui non poteva fare a meno di reagire in modo sproporzionato davanti a Jishuka. A causa di un evento passato.






Nel passato, quattro mesi dopo l’apertura di Satisfy. Grid era ancora al livello 40 e Bubat era al livello 100 ed era impegnato nella sua missione di classe. Il contenuto della missione era di cacciare da solo 100 troll gemelli in una settimana. Era accaduto prima che diventasse un Distruttore, quando era ancora un tanker ordinario. Bubat era andato alla ricerca dei troll gemelli.






Ma non era riuscito a vederne neanche uno nei territori di caccia. La ragione era che Jishuka si era sbizzarrita e li aveva sconfitti tutti. Perciò Bubat si era irritato. I 300 troll gemelli avevano impiegato una settimana per rigenerarsi e la probabilità di successo era bassa a causa del suo basso potere d’attacco. Era furioso con Jishuka.






Perciò era determinato. Avrebbe ucciso Jishuka e si sarebbe assicurato i territori di caccia! Perché non le aveva spiegato la situazione e non le aveva chiesto di concedergli il terreno? Perché l’orgoglio di ranker di Bubat non l’avrebbe tollerato. In primo luogo, Bubat pensava che il sistema di PK di Satisfy fosse il migliore.






Il risultato? L’aveva combattuta ed era morto. Bubat non era ancora riuscito ad ottenere il suo avanzamento di classe e non era all’altezza di Jishuka, che aveva già completato il suo avanzamento di classe. Aveva sofferto i danni delle sue frecce ed era morto. In un colpo? No, nove colpi.






Jishuka non aveva perdonato facilmente Bubat, che aveva cercato di pugnalarla alle spalle. Non aveva abbandonato il terreno di caccia dei troll gemelli e aveva continuato ad attaccare Bubat. Bubat aveva ricevuto due penalità mortali in quattro giorni e aveva perso l’accesso al gioco. Naturalmente aveva fallito la missione di classe. In caso di fallimento, ci sarebbero voluti altri 10 giorni prima di poterla ritentare di nuovo.






‘Quella maledetta ragazzina!’






Bubat aveva perso due settimane per colpa di Jishuka. Nei primi giorni di Satisfy, perdere due settimane era fatale, e il suo ID era scomparso dalle classifiche per un po’. Bubat tremava ancora quando ripensava a quei tempi. Il suo petto pulsava nel punto in cui le frecce di Jishuka l’avevano colpito nove volte.






‘Aspetta e vedrai.’






<em>Kwaduduk!</em> Bubat voltò le spalle alle mura di Patrian. Nonostante i fantasmi del passato e l’orgoglio di cui non riusciva a liberarsi, la sua maggiore priorità era scappare. La voce di Jishuka gli giunse alle orecchie mentre fuggiva.






“Dove stai andando?”






<em>Paang!</em>






Jishuka scagliò di nuovo una freccia. Era un’altra freccia di fuoco. Lei diceva che si trattava di un attacco normale.






“Questo è il secondo tiro!”






Questa volta, Bubat usò un’abilità che generava un muro di ferro. Era l’abilità di difesa definitiva, che riduceva di metò la quantità di danni inflitti. Tuttavia…






<em>Peeeeeeong!</em>






Il viso di Bubat si fece turbato quando bloccò la freccia con il piccolo scudo sul suo polso.






[Hai subito 5695 punti di danno.]






[L’area colpita dalla freccia ha cominciato a bruciare! Perderai 2500 punti Salute al secondo per 12 secondi.]






“Ugh!”






No, perché la riduzione del danno era così piccola?






‘Non dirmi che è un danno fisso?’






Tra l’altro, perché riceveva una grossa bruciatura ogni volta che veniva colpito?






‘Quanto è alta la probabilità del danno di fuoco?’






C’era anche il danno esteso…






Era davvero un’ottima abilità d’attacco. Naturalmente, il tempo di ricarica sarebbe stato lungo. No, per prima cosa, la Stamina di Jishuka era al limite. Forse si era ripresa un po’, ma si sarebbe ridotta di nuovo dopo aver lanciato un’abilità per due volte di seguito. Bubat si affrettò a tirar fuori una medicina per le bruciature e gridò ai membri della gilda.






“Non battete la fiacca e ritiratevi! Non c’è ragione per rimandare ancora a lungo!”






Erano già esausti quando apparvero il Conte Ashur e Grid. Dovevano fuggire prima di diventare dei bersagli. Bubat ignorò Jishuka e affrettò la ritirata con i membri della sua gilda.






<em>Paang!</em>






<em>Papapapapang!</em>






Si udirono suoni ripetuti provenire dalle mura di Patrian e Bubat si sentì confuso.






‘Di nuovo?’






Era il suono di frecce volanti. Non erano una o due, ma almeno dieci. Quale altro arciere poteva scagliare frecce di fuoco dalle mura, che erano ad una distanza di 400 metri? Da quanto ne sapeva, c’era solo Jishuka.






“Non dirmi…!”






Bubat voltò la testa all’indietro e il suo cuore sprofondò. C’erano 10 frecce, che somigliavano esattamente a quelle che gli avevano inferto un grosso danno, che volavano verso di lui.






“È pazzesco!”






Usava abilità continuamente? La sua Stamina non era finita?






‘No, perché il tempo di ricarica di un’abilità così potente è così breve?’






Forse non era un’abilità ordinaria.






‘È l’abilità definitiva dell’arciere?’






Quell’abilità definitiva era oscena. Bubat gridò con urgenza, “Sparpagliatevi!”






Se si fossero riuniti, avrebbero sofferto enormemente a causa del danno esteso. Mentre Bubat era in preda all’ansia ed usava un’abilità di difesa, Jeff rise.






“Ti sei dimenticato?”






La classe di terzo avanzamento del maestro di Qi Gong. Poteva trattenere proiettili volanti e rispedirli all’avversario. Aveva la contrapposizione perfetta alle abilità di un arciere. La Barriera Qi rendeva le abilità ad ampio raggio del nemico inefficaci. Era una delle abilità definitive di Sconfiggere l’Ordine Naturale.






“Non preoccuparti di quello che succede dietro di te e pensa solo a scappare.”






Jeff rise in maniera rilassata e consumò una grossa quantità di Mana per aprire la barriera. Non ebbe dubbi: la barriera avrebbe bloccato l’attacco di Jishuka e l’avrebbe gettata in preda alla disperazione. Ma la realtà fu l’esatto opposto. Non fu Jishuka a provare disperazione, ma Jeff.






“Heok?”






Le frecce di fuoco colpirono la barriera. Piuttosto che estinguersi, vi passarono attraverso senza incontrare alcuna resistenza. In altre parole…






“Questa non è un’abilità!”






Jeff assunse un’espressione incredula. Per di più, Bubat e i membri della gilda avevano creduto a Jeff.






<em>Kwa kwa kwa kwa kwa kwa kwa kwa!</em>






Le frecce di fuoco li colpirono e vennero spazzati via da un’esplosione.






“Kuaaaaak!”






Questo accadde dopo il bombardamento di migliaia di sfere di fuoco. Ci furono numerose vittime e le loro grida echeggiarono sul campo di battaglia, ora relativamente silenzioso.






“Bastardo! Perché non l’hai bloccato?”






Bubat afferrò Jeff per il colletto dopo aver verificato che alcuni membri della gilda erano rimasti feriti. Bubat conosceva le abilità di Jeff. Aveva pensato che avrebbe bloccato facilmente l’abilità di Jishuka. Eppure, l’attacco era passato attraverso? Era abbastanza per fargli sospettare che Jeff fosse una spia di Overgeared.






Jeff spiegò al furioso Bubat. “Non è un’abilità… Non può essere bloccata dalla barriera.”






“Non è un’abilità? E allora cos’è?”






“Un attacco normale.”






“Eek! Di che sciocchezze stai parlando? Uh? Heok?”






Bubat spalancò gli occhi mentre stringeva con più forza le mani di Jeff. Aveva visto altre frecce di fuoco piovere dalle mura di Patrian. Questa volta, ce n’erano più di 10.






“No, che diavolo è?”






Perché un’abilità così forte aveva un tempo di ricarica così breve? Le frecce di fuoco raggiunsero Bubat.






<em>Kwa kwa kwa kwa kwa kwa kwa kwa!</em>






Una potente esplosione fece tremare di nuovo il campo di battaglia. L’area in cui si trovava Bubat divenne un mare di fuoco.






***






Jishuka aveva una compatibilità perfetta con l’Arco della Fenice Rossa ed era diventata straordinariamente più forte di prima. Rise mentre usava l’arco e Grid la guardò con calore. Quegli occhi affilati e minacciosi sembravano infinitamente gentili quel giorno.






‘È la prima volta che vedo una tale delizia.’






Infatti, Grid teneva sempre a mente Jishuka. Lo faceva da quando lei lo aveva ascoltato e gli aveva ceduto la Gilda Tzedakah. Sentiva un disperato desiderio di ripagarla. Tuttavia, non aveva avuto molte occasioni per farlo. La classificazione era spesso basa ogni volta che realizzava un oggetto per lei.






‘Non ho mai creato un arco con classificazione Leggendaria.’






Ma questa volta, le aveva donato un arco con classificazione Mitica. Grid era fiero di aver ripagato il favore e i sacrifici che lei aveva fatto per lui.






‘In effetti, volevo usarlo io.’






C’erano dei limiti alla maestria di Grid nel tiro con l’arco. Era particolarmente fatale che la portata delle frecce fosse limitata. Dall’altro lato, Jishuka aveva molte abilità uniche per migliorare il tiro con l’arco. Perciò, lei avrebbe potuto sfruttare il potere dell’Arco della Fenice Rossa più adeguatamente. Era meglio cederlo a Jishuka. Più lei era forte, più Overgeared sarebbe stata forte e più Grid avrebbe ottenuto in cambio.






<em>Kwa kwang!</em>






<em>Kwa kwa kwa kwang!</em>






Jishuka devastò il campo di battaglia con quell’arco. Grid si sentì rassicurato dal pensiero che, in futuro, lei avrebbe giocato un ruolo attivo in innumerevoli guerre. Valeva la pena aver creato un oggetto con classificazione Mitica.






‘Questo…’






Jishuka si accorse in ritardo che Grid la stava guardando e arrossì. Era affascinata dal potere dell’Arco della Fenice Rossa e si era dimenticata che Grid era al suo fianco.






‘…Potrebbe piacergli una donna che sorride mentre uccide?’






Ciò accadde dopo che il party di Bubat era morto. Jishuka chinò il capo in modo triste e Grid le accarezzò i capelli.






“Sei stata grande. Sei letteralmente un’arma di distruzione di massa.”






“Un’arma di distruzione di massa…”






Era appena stata descritta come un’arma di distruzione di massa dal suo uomo preferito! Lo stato mentale di Jishuka divenne più complicato. Grid allungò la mano verso di lei.






“…?”






Cos’era? Jishuka guardò le grandi e spesse mani di Grid e si sentì piena d’anticipazione.






‘Mi sta chiedendo di tenergli la mano? Forse gli piaccio?’






L’immaginazione di Jishuka si lasciò andare e lei tentò di poggiare la sua mano su quella di Grid. Grid tirò indietro la sua con sorpresa e disse:






“No, chiedevo dei soldi. Il valore dell’arco.”






“…Ah.”






Già, bisognava calcolarlo. Gli occhi di Jishuka si adombrarono. Non era possibile determinare il valore dell’Arco della Fenice Rossa. Qualunque cosa sembrava insufficiente. Alla fine, lei parlò, dopo averci pensato.






“Dovremmo… sposarci? Avrai tutti i miei beni se ci sposiamo.”






“…Divertente.” Grid scosse il capo e fece segno a Sticks. “Torniamo a Bairan prima.”




Traduzione di Martina Procida


Editing di Libusemumei


                                


                                



