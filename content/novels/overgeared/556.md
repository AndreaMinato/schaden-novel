---
weight: 556
title: Capitolo 556
pubDate: 2025-03-17T08:49:02.567Z
tags:
    - overgeared
---




“Andiamo prima a Bairan.”






“Jishuka verrà con noi?”






Teletrasporto di Massa era un incantesimo molto complicato. Bisognava ogni volta disegnare un cerchio magico, e in base al numero di utenti e coordinate, la forma di quest’ultimo differiva di volta in volta. Per questo motivo Sticks fece quella domanda prima di disegnarlo. Grid rispose, “No, saremo soltanto io e te.”






Il motivo per cui dovevano difendere Bairan era per difendere Patrian. Patrian era più importante. A Jishuka non era permesso andar via se l’offensiva nemica avrebbe continuato, e lei lo sapeva meglio di chiunque altro.






‘E’ un peccato non poter andare con Grid...’






Non poteva utilizzare il potere che le aveva donato. Voleva essergli utile. Lo salutò.






“Lascia fare a me. Mi occuperò di Patrian. Sistemeremo i conti la prossima volta.”






“Si.”






Grid rispose con un sorriso, sinceramente sollevato.






‘Ho quasi frainteso di nuovo.’






In passato, Grid era maestro del fraintendere. Ogni volta che una donna lo osservava o cercava di parlare con lui, erroneamente pensava di piacer loro. Si preoccupava troppo del sesso opposto e interpretava in modo sbagliato se quella persona mostrava anche solo un minimo di interesse per lui.






Ma Grid aveva capito come funzionava dopo l’incidente con Ahyoung. C’era bisogno di solide basi per poter amare qualcuno. Da questo punto di vista, Grid pensò che Jishuka, la donna più bella del mondo, non potesse essere sincera nella sua offerta. Era naturale. Jishuka sarebbe corteggiata da ogni genere di uomo competente, bello e gradevole, non poteva piacerle lui.






‘Innanzitutto, perché una donna come Jishuka si dichiarerebbe prima dell’uomo?’






Aveva quasi preso lo scherzo seriamente, ma gli erano venuti i brividi quando aveva pensato ad Ahyoung.






‘Non ero riuscito a capire che fosse uno scherzo e avevo quasi frainteso.’






Era finalmente diventato un uomo in grado di leggere l’atmosfera! Grid sentì di essere cresciuto mentre scomparve con un lampo di luce. Una volta che Jishuka fu sola, non riuscì più a trattenersi ed arrossì.






“Sono stata rifiutata...”






Quante donne al mondo avevano sperimentato l’essere respinte dopo essersi dichiarate ad un uomo? A Jishuka faceva male il petto e, in più, si vergognava. Per la prima volta nella sua vita le piaceva un uomo ed era stata rifiutata!






“Stupida.”






Il problema maggiore era l’aver fatto la proposta prima che si stessero effettivamente frequentando. Era probabile che Grid pensasse che lei fosse una donna strana. Arrossì per l’umiliazione.






“Hing.”






Jishuka si asciugò le lacrime e tirò su col naso, non tipico di se stessa. Era una persona sola che si faceva più piccola davanti alle persone del sesso opposto. Al contrario, sul campo di battaglia sotto le mura...






“Tutti quanti si sono dimenticati di me?”






Regas si era a malapena ripresto da dove era stato bloccato per terra. Era molto triste.






***






Gangnam, Seoul.






Yura era seduta nell’enorme giardino che sovrastava il fiume Han, nella più bella villa di lusso dal valore superiore ai 50 miliardi di won, stimato l’anno precedente. La sua luminosa pelle bianca scintillava sotto il sole.






‘Il mio corpo è pesante.’






Nel corso dei giorni passati, Yura si era connessa al gioco finché non aveva raggiunto il limite di accessi giornalieri, per poter difendere Bairan dall’attacco nemico. Doveva minimizzare la quantità di volte in cui se ne andava. Come risultato, la stanchezza la colpiva come una marea.






Il suo stile di vita collassò e la quantità di cibo ed esercizio era insufficiente. Il problema maggiore era che non riusciva ad immaginare quando sarebbe terminato l’attacco nemico. Si stimava che il Regno di Eternal potesse mobilitare approssimativamente 500.000 soldati. Finché Eternal avesse avuto vie di distribuzione per il cibo, per Bairan era possibile avere a che fare con 100.000 nemici tutti in una volta.






Sarebbe riuscita a resistere? Yura scosse la testa.






‘Devo resistere.’






Stava lavorando duramente per Grid, non potevano perdere invano. Yura si tranquillizzò e controllò l’ora. Poteva accedere al gioco fra 30 minuti. Entrò in soggiorno ed accese la TV prima di togliersi i vestiti per andare a farsi una doccia. La sua pelle bianca era veramente...dettagli omessi.






『 Notizia dell’ultima ora. Ho appena ricevuto la notizia che l’esercito di Eternal che stava invadendo Patrian è stato scacciato. 』






Yura si stava dirigendo in bagno e si fermò quando sentì la novità alla TV. Patrian possedeva delle eccellenti caratteristiche difensive se paragonata a Bairan. In più, la media del livello dei soldati che avevano invaso Patrian era inferiore a quella degli invasori di Bairan.






Ma non era comunque facile. C’erano almeno 20.000 soldati di Eternal ad attaccare Patrian, e fra questi anche le gilde comandate da Bubat, Jeff e Ralph. Eppure Patrian aveva condotto Eternal sull’orlo del collasso?






‘Com’è possibile?’






La TV cominciò a mostrare il video della guerra a Patrian, rispondendo alla domanda di Yura e degli spettatori.






『 Come potete vedere, il primo colpo dell’unità di magia di Reidan ha inflitto un colpo fondamentale alle armi d’assedio di Eternal. Da allora, l’offensiva dell’esercito si è indebolita. 』






『 I membri dell’unità di magia fanno parte di una specie rara da vedere nel Continente Occidentale. Il colore della loro pelle e i loro tatuaggi sono unici. 』






『 Secondo le informazioni fornite dai ricercatori di Satisfy, sono una minorità etnica chiamata Clan Ul. Si dice abbiano un talento naturale per la magia. 』






『 Perché il Clan Ul sta con Overgeared? 』






『 Il Clan Ul è stato distrutto dall’Impero Saharan. Hanno perso la loro casa e Grid sembra li abbia reclutati al momento opportuno. 』






『 Hah...L’abilità di Grid di attrarre e gestire i PNG è veramente eccezionale. 』






『 Sembra che possa aumentare l’affinità con loro molto facilmente. A questo punto, potrebbe essere esatto sostenere che l’abilità di essere facilmente riconosciuto dai PNG debba essere un effetto della sua classe o dei suoi titoli. 』






Nel video, il Clan Ul era improvvisamente apparso grazie al Teletrasporto di Massa. Avevano bombardato le armi d’assedio posizionate nelle retrovie dell’esercito di Eternal ed erano scomparsi utilizzando di nuovo il Teletrasporto di Massa.






『 Anche se si tratta di una specie specializzata nella magia, è incredibile che sappiano utilizzare il Teletrasporto di Massa. Ho sentito che al momento solamente pochi giocatori e i grandi maghi possono utilizzarlo liberamente. 』






『 No. Se osservi attentamente il video, non è il Clan Ul ad utilizzare il Teletrasporto di Massa. Osserva la persona che ha iniziato l’incantesimo mentre il Clan Ul sta attaccando le armi d’assedio. 』






Il video zoomò e mostrò il Saggio Sticks. Gli esperti rimasero sorpresi quando lo videro.






『 Un elfo...! Grid è amico anche di un elfo! 』






Gli episodi di Satisfy erano ancora nei primi stadi. L’esistenza di altre specie era molto rara ed era altrettanto raro che due miliardi di utenti incontrassero altre specie. Eppure Grid aveva già fatto amicizia con un elfo!






『 L’affinità di Grid sembra potersi applicare anche con le altre specie. Davvero incredibile. 』






『 E’ veramente il Dio Grid... 』






『 E’ la prima volta che compare un elfo, ma perché un uomo e non una donna? E’ deludente. 』






Alcuni degli esperti che provavano ammirazione dicevano assurdità, ma non era un problema. Le assurdità rappresentavano i cuori della maggior parte degli spettatori maschi!






『 Hum hum, in ogni caso, i membri di Overgeared di Patrian possono respirare per un po’ grazie all’unità di magia. Nonostante ciò, arriverà presto una crisi. Bubat, Jeff e Ralph stavano soltanto osservando la battaglia e hanno fatto la loro mossa. 』






Questa volta, il video mostrò il gruppo di Bubat. Regas era alquanto esausto, ma il potere del gruppo di Bubat era troppo grande e lo avevano sconfitto facilmente. Anche Jeff e Ralph erano riusciti a massacrare i membri di Overgeared. Mostravano la dignità degli utenti alti in classifica. Ma fu soltanto per un momento.






『 A questo punto, probabilmente la maggior parte degli spettatori si aspetta che Patrian venga occupata presto. I membri di Overgeared si trovavano in una situazione disperata, ma poi è apparso Grid. 』






La dignità mostrata da Bubat, Jeff e Ralph? Caddero nello scompiglio non appena Grid fece la sua comparsa. Il capo di Overgeared mostrò la sua maestosità al mondo mentre lanciava dozzine di Missili Magici nello stesso momento, devastando l’esercito.






“Figo...”






Gli occhi di Yura brillavano come gioielli mentre osservava Grid nello schermo della TV.






『 Adesso sta consegnando un arco. 』






Yura e gli spettatori osservarono la scena di Grid che dava a Jishuka un arco, poi un uccello di fuoco si alzò nel cielo. Il campo di battaglia si trasformò all’istante in un mare di fiamme. Bubat, Jeff e Ralph non ebbero speranze contro le frecce di Jishuka.






“L’arco...Che classificazione ha?”






Un arco sconosciuto che portava l’utilizzatore al livello leggendario. Era una prestazione inusuale paragonata alle armi leggendarie convenzionali. Gli esperti fecero le loro ipotesi con attenzione.






『 E’ un potere straordinario, considerando anche il fatto che gli archi hanno una buona compatibilità con Jishuka. In particolare, gli effetti ad ampio raggio sono devastanti in guerra. La mia ipotesi è che si tratti di un oggetto unico per missione. 』






Un oggetto unico per missione era un oggetto indispensabile per completare una missione specifica. C’erano casi in cui l’oggetto possedeva una funzione trascendente, in modo da poter completare la missione.






『 In altre parole, la Gilda Overgeared ha la missione di difendersi dall’attacco di Eternal. Nel corso della missione, Grid ha ottenuto un potente arco per bloccare l’offensiva nemica e Jishuka è diventata l’incarnazione del dio del fuoco. 』






『 Sono d’accordo. Ecco spiegato il motivo per cui Grid non si è mostrato durante la guerra. 』






『 Non è fantastico? Allora la Gilda Overgeared può evitare l’invasione da parte di Eternal? 』






『 E’ difficile. Come possono vincere una guerra soltanto grazie ad un oggetto? Una volta che Eternal si sarà assicurato un continuo rifornimento di cibo e avrà iniziato il bombardamento con l’artiglieria, tutti i territori di Overgeared verranno occupati in un istante. 』






『 Ma la Gilda Overgeared otterrà una reputazione in cambio della perdita dei suoi territori. Il prestigio di una singola gilda che ha combattuto fieramente contro un regno. Diventeranno delle leggende all’interno di Satisfy, e ciò dovrebbe essere altrettanto buono. 』






Gli esperti stavano sempre facendo ipotesi, ipotesi basate su speculazioni e razionali. Il problema era che le abilità di Grid erano irrazionali. Sfortunatamente per loro, le speculazioni degli esperti erano sbagliate.






***






“Sono arrivati il Barone Duka e il Conte Carrion!”






“Anche il Marchese Bela e il Conte Red!”






Se 100,000 persone erano raccolte nei pressi di Bairan, era grazie alla leadership dei nobili sotto il comando del re. Il Comandante in carica, il Duka Lucilliv, sorrise soddisfatto.






“Grazie alle forze d’avanguardia, i ribelli sono già stanchi. Oggi occuperemo Bairan, e faremo nostra Patrian!”






“Per Eternal!”






“Per il Re Aslan!”






“Waaahhhhhhhh!”






Il morale dei 100.000 soldati si alzò. La vista di quell’infinita processione era spettacolare. Le bestie e i mostri, sorpresi dalla potente marcia, scapparono.






“Adesso la guerra finirà e le persone saranno in pace.”






I soldati arrivati da posti diversi e unitisi alla marcia avevano espressioni luminose in volto. Grid, l’eroe del regno, adesso era un ribelle non fedele alla famiglia reale. Erano contenti che l’uomo che aveva causato scompiglio nel regno sarebbe stato finalmente punito, e la pace ritornata. Sembrava stessero andando a fare un pic-nic piuttosto che su un campo di battaglia.






Soltanto un soldato aveva un’espressione cupa. Una nuova recluta da Partu.






“Hey Ars. Sei teso?”






“...”






“Haha, è naturale essere nervosi. Questa è la tua prima volta in guerra, ma non preoccuparti troppo. Siamo 100.000. I ribelli verranno distrutti e la guerra finirà.”






Infatti, i soldati anziani di Partu erano in qualche modo inquieti. Prima della guerra, tutti i giovani del territorio e anche mendicanti le cui identità non potevano essere provate erano stati arruolati nell’esercito, rendendo disordinata la disciplina militare. Non solo a Partu, ma anche in altri luoghi.






La dimensione dell’esercito non era sempre vantaggiosa, ma cosa poteva accadere? Potevano superare in numero i ribelli.






“I ribelli non riusciranno mai a sopportare l’infinito esercito pressante.”






Ars ascoltò silenziosamente le parole dei soldati più anziani e mormorò.






“Finché il sistema di comando non si perderà.”






Lo sguardo di Ars era fisso sulla schiena del Duca Lucilliv. Il capo delle 100.000 truppe non se ne rendeva conto.






Nello stesso momento, a Bairan...






“100,000 truppe stanno avanzando dalla direzione di Partu.”






“Cosa? 100,000?”






Era assurdo. I volti sudati e insanguinati di Pon e dei membri di Overgeared erano colmi di frustrazione e disperazione.






“Hanno già mosso un esercito così grande? I calcoli di Lauel erano sbagliati?






Lauel aveva detto che l’esercito di Eternal e il sistema di trasporto avevano un punto cieco. Aveva previsto che Eternal non sarebbe riuscito a mettere in moto un esercito di 100.000 soldati per almeno due settimane, ma si era sbagliato. Il sistema dell’esercito di Eternal era organizzato meglio rispetto alle analisi fatte da Lauel.






“Di recente, Lauel sta facendo troppi errori.”






“Si sta occupando della gilda e dei territori da solo. E’ troppo occupato per essere perfetto.”






“Non c’è niente da fare, anche coi geni. Comunque, non possiamo più resistere. Dobbiamo ritirarci. Uniamoci a Patrian.”






I membri di Overgeared non riuscivano a fare a meno di pensare. Quanto sarebbe stato meglio se Asmophel fosse stato lì? Se il maestro della strategia avesse condotto l’esercito.






‘...Sigh, c’è speranza anche quando sta facendo finta di essere un soldato.’






Da qualche parte nei territori di Overgeared, Private Ars stava giocando un ruolo attivo. Era così che fino ad ora Overgeared aveva potuto sopportare l’offensiva nemica. Pon credeva in ciò.






***






- Finalmente è fatta. I membri non riusciranno più a resistere. Mi unirò alla battaglia.






Reidan.






Lauel sentì un sussurro e si alzò dalla sua postazione.






‘Piaro e il clan dell’acqua sono arrivati.’






Nel corso della passata settimana, Lauel aveva disseminato personale per tutto Eternal, in modo da poter comprendere totalmente le mosse militari del Regno di Eternal.






‘Credo che sto perdendo capelli.’






Era stato così difficile e stressante che nella realtà aveva avuto una perdita di capelli. Una manciata cadeva ogni volta che si passava una mano fra i capelli, ma adesso non era il momento di aver paura di diventare calvo. Era tempo per lui di agire. Doveva porre fine al progetto di rendere Grid un re.






“Prima che me ne vada, vorrei chiederti questo, Kassim. Per favore fai questo in preparazione dell’assalto all’impero.”






Prima di condurre direttamente l’esercito, Lauel chiamò Kassim e gli diede un ordine.






Kassim provò ammirazione a sentirlo. “Questo è un piano eccezionale. Capisco.”






















Traduzione di MoonRoro 29






Editing di Libusemumei


                                


                                



