---
weight: 564
title: Capitolo 564
pubDate: 2025-03-17T08:49:02.570Z
tags:
    - overgeared
---




Impertinente. Scandaloso. Spiacevole. Scioccante.






‘Voglio farlo a pezzi!’






Il Duca Lucilliv fronteggiava Grid, furioso. Chi era? Era il fratello minore del defunto Re Wiesbaden e zio dell’attuale Re Aslan. Vantava il lignaggio più nobile del Regno di Eternal. No, anche senza considerare la sua discendenza, era comunque l’uomo più potente del regno. Veniva trattato bene persino dai prestigiosi nobili dell’Impero Saharan.






‘Un tizio senza alcun lignaggio osa insultarmi?’






Era un atteggiamento inaccettabile.






“Grid…! Il tuo comportamento è troppo volgare! Non conosci neanche la pietà filiale<strong><sup>1</sup></strong> e l’etichetta di base!”






Gridò il Duca Lucilliv con la faccia tutta rossa e Grid tremò.






“Anche se conosco le buone maniere, perché mai dovrei essere cortese con un rifiuto come te? E cos’è la pietà filiale? Non usare parole così difficili.”






“M-Ma che…!”






Di nuovo! Di nuovo! Di nuovo!






Usare la parola “rifiuto” per un nobiluomo come lui? Non poté fare a meno di pensare che Grid non avesse tutte le rotelle a posto.






‘Non capisce quanto è nobile la stirpe reale?’






Il Duca Lucilliv dimenticò la serietà della questione e cominciò a preoccuparsi. Grid puntò una spada di color blu scuro contro di lui. No, sembrava quasi una spada di legno, più che una spada lunga, perché non c’era distinzione tra l’impugnatura e la lama. La tensione del Duca Lucilliv si allentò.






‘Esatto. Non oserà ferirmi. Se non si sottomette a me, gli ostaggi moriranno eventualmente.’






“Duca Lucilliv!”






“Proteggete il duca!”






“Waaaahhhhhhh!”






Nel momento in cui il Duca Lucilliv e Grid si fronteggiarono, le truppe di Eternal dispiegate dappertutto a Bairan si riversarono su Grid, circondandolo con oltre 90.000 unità. Grid era in crisi. Il Duca Lucilliv lo vedeva ormai come una bestia intrappolata dietro il filo spinato.






“Mi farai sentire cosa si prova nei panni del debole che non può più resistere? Piuttosto sarai tu a fare questa esperienza.”






Il Duca Lucilliv tirò fuori un fazzoletto, per proteggersi la bocca e il naso dalla polvere sollevata dai movimenti dei soldati. Si comportava davvero come un nobile. Dall’altro lato, la polvere non era nulla per Grid, che aveva sempre avuto una vita violenta. Era disposto a mangiarsela tutta.






“Presto vedrai.”






<em>Kwajijijik!</em>






Il Duca Lucilliv l’aveva scambiata per una spada di legno. Grid si mosse, con la Spada Fantasma +7. I soldati di Eternal, incluso il Duca Lucilliv, non credettero ai loro occhi.






“U-Un demone…?”






Poco prima, quando Grid era arrivato lì, il sole stava sorgendo. Non era stato possibile cogliere completamente l’aspetto di Grid a causa dell’ombra. Ma ora… Quando il sole si sollevò nel cielo e l’ombra che copriva Grid svanì, il suo aspetto divenne chiaro.






L’oscurità aumentò. La sua pelle bianca era in contrasto con quel fenomeno. Pelle bianca e occhi rossi. Assomigliava ai demoni descritti nei libri. Era difficile considerarlo un umano ordinario.






“I-Il Duca Grid è un demone, non un umano?”






“La sua forza ha senso ora…”






I soldati borbottavano. L’espressione di Asmophel non era buona, quando arrivò al fianco di Grid.






‘I cuori dei soldati che provano invidia nei confronti di Grid cominciano a tremare!’






Credevano che fosse un demone: Grid doveva eliminare quel fraintendimento. Ma come? Nel momento in cui Asmophel formulava quel pensiero, Grid aveva già capito che i soldati avessero frainteso e indossò la Corona della Luce Sacra. La corona usata da Papa Franz, che aveva sigillato Marie Rose, il vampiro più potente al mondo. Non c’era bisogno di parlare della divinità che emanava. L’energia demoniaca di Grid impallidiva davanti ad essa.






“Ahh…”






Gli occhi dei soldati, fissi su Grid, cambiarono ancora una volta. Dopo invidia e paura, ora c’era stupore. Grid iniziò una spettacolare danza della spada.






“Arte della Spada di Pagma, Ondata di Assassinio Collegata.”






<em>Kwa kwa kwa kwa kwa kwa kwa!</em>






Lame di energia nera si scagliarono come una burrasca contro il Duca Lucilliv. Per due volte di seguito!






“C’è ancora un’altra Ondata di Assassinio Collegata.”






-?






Era forse un replay? Gli spettatori andarono in confusione.






***






C’era bisogno di possedere un grosso pezzo di terra nel Continente Ovest? C’erano 17 regni in totale e un’ampia varietà di gruppi etnici sul continente. Ma, alla fine, l’influenza dell’Impero Saharan non poteva essere superata. Era giusto chiamare Impero Saharan il Continente Ovest stesso. Alcuni studiosi avevano interpretazioni pessimistiche.






Il potere dell’Impero Saharan era travolgente. Tutti i regni sul continente pagavano tributo all’impero, ne imparavano la cultura e alcune nazioni più piccole seguivano persino i suoi ordini.






“…Ma io cambierò il paesaggio del continente. Il Regno di Eternal diventerà il punto focale di tutte le nazioni che vivono all’ombra dell’impero.”






Il 14° re di Eternal, il Re Aslan.






Era un principe che aveva studiato nell’impero. Naturalmente, non per suo desiderio, ma per obbligo. Durante tutto il periodo dei suoi studi, aveva sperimentato il disprezzo dei nobili e dei reali dell’impero. Non voleva che i suoi discendenti subissero la stessa umiliazione. Aveva deciso di cambiare il mondo.






Aveva grandi aspirazioni. Non aveva alcuna intenzione di rendere vano il sacrificio di suo fratello Ren. Dopo aver ucciso suo fratello ed essere diventato re, era determinato a lasciarsi alle spalle le grandi imprese. Aslan era sicuro di sé all’inizio. Sicuro di essere migliore di suo fratello, dopo aver vinto il trono.






‘Il mio primo obiettivo è rendere Eternal una nazione completamente neutrale.’






Diventare abbastanza autosufficienti per opporsi all’impero, che era in grado di esercitare pressioni nei campi dell’economia, della difesa e della scienza, era una sfida. Ecco perché il Re Aslan era ossessionato da Grid. Aveva cercato in ogni modo di mantenere un buon rapporto con lui, nonostante fosse un tipo pericoloso che aveva dichiarato che non sarebbe stato leale alla famiglia reale.






Ma alla fine aveva fallito. Grid aveva causato una ribellione. La cosa peggiore era che la persona più affidabile di Eternal, il Conte Ashur, era passato dalla parte di Grid. Il Re Aslan era disperato. Aveva perso molte forze prima di riuscire a ricostruirle di nuovo e vedeva che Eternal si avviava sul sentiero della sconfitta.






‘Odio il fatto di dover attribuire la morte di mio fratello a Grid.’






Negli ultimi mesi, Eternal si era indebolita. Per riconquistare i territori presi da Grid, la maggior parte dei fondi del regno era stata usata per rifornimenti militari e per addestrare i soldati. Inoltre, i più giovani, che rappresentavano il futuro del regno, erano stati chiamati alle armi. Che senso aveva condannare Grid e riuscire a reclamare i suoi territori? Alla fine, il regno sarebbe stato comunque in rovina!






“Uhuh… Sono anche incompetente.”






Re Aslan si sentì nauseato.






La ragione per cui aveva ucciso suo fratello era perché aveva un grande sogno in mente. Ora che tutto questo era accaduto, la giustificazione per aver fatto fuori suo fratello era scomparsa e il Re Aslan ne soffriva. Stava buttando giù l’ennesimo bicchiere di vino, quando qualcuno bussò alla sua porta.






Non c’erano molte persone che avessero il permesso di bussare alla porta della camera da letto del re.






“Entra.”






Re Aslan parlò con voce roca. L’uomo che entrò nella sua stanza, dopo aver ricevuto il permesso, era Chucksley. Era il miglior spadaccino di Eternal ed era leale alla famiglia reale. Inoltre, era una delle poche persone che sapeva che il Re Aslan era l’assassino del Principe Ren.






“È arrivato un ospite dall’impero.”






Chucksley parlò garbatamente, mentre Aslan rispose in modo cinico.






“Il pagamento per avermi fatto re non è ancora arrivato? Ah… già. Sono qui per avere un qualche compenso per il cavaliere solitario che è morto per mano di un soldato?”






Aslan aveva preso in prestito il potere dell’impero per diventare re. Non era stato usato dall’impero, era stato lui ad usare loro. Ma adesso la situazione si era capovolta. Non poteva sfuggire al suo destino di burattino dell’impero.






“Uhuh… Il defunto re sarà dispiaciuto. Dev’essere terribile vedere il proprio figlio uccidere il suo stesso fratello e danneggiare il suo regno.”






“Vostra Maestà, vi prego, fate attenzione al vostro comportamento.”






Chucksley ce l’aveva con Aslan per aver ucciso il Principe Ren. Tuttavia, doveva servirlo. Dopotutto, Aslan era diventato re e Chucksley doveva la sua lealtà alla famiglia reale. Si preoccupò quando udì le parole di Aslan. Al re doleva il cuore a guardarlo.






‘Mi rattrista che abbia incontrato un padrone incompetente e che abbia perso il suo talento.’






Chucksley era diventato un grande spadaccino con le sue sole forze. Non era una cosa comune, neanche nell’impero. Si diceva che non ci fosse nessuno migliore di Chucksley, ad eccezione di Piaro, di Asmophel e dei tre migliori cavalieri solitari negli attuali Cavalieri Rossi.






Se Re Aslan avesse creato un ambiente favorevole per Chucksley, sarebbe potuto diventare uno dei migliori talenti del Continente Ovest.






***






“È passato tanto tempo. Sono in ritardo, ma congratulazioni per essere diventato re.”






“…!”






Il Re Aslan fu molto sorpreso quando entrò nella sala dei ricevimenti. Fu perché l’ospite venuto dall’impero fece solo un cenno del capo invece di inginocchiarsi davanti a lui? No, non fu per quello. L’ospite non era qualcuno che aveva bisogno di essere cortese con il re di Eternal!






“Principe Benoit…?”






Il terzo principe dell’impero! A differenza degli altri membri della famiglia reale, lui era una presenza debole nell’impero. Raramente si faceva vedere alle manifestazioni ufficiali e non aveva una natura forte. In ogni caso, era comunque un principe dell’impero. Era un evento eccezionale, dato che era il terzo nella linea di successione al trono. Perché era venuto direttamente in un regno così piccolo?






Il Re Aslan rimase sorpreso davanti a quel visitatore inaspettato e chiese: “Sì. Non ci vediamo da quando ho terminato gli studi nell’impero. Principe Benoit, perché siete venuto fino a qui?”






Parlò con tono cortese. Il Principe Benoit sorrise davanti alla circospezione di Aslan. Era un sorriso caldo, come un raggio di sole.






“Possiamo considerarci compagni visto che abbiamo studiato nello stesso posto? Ho sentito che eravate in crisi e sono venuto ad aiutarvi.”






“C-Crisi?”






Sì, era in crisi. Ma una crisi che faceva accorrere il principe dell’impero…






Il Re Aslan stava per mettere in discussione quella motivazione, quando Chucksley entrò gridando.






“Vostra Maestà! È un’emergenza! Ho ricevuto informazioni segrete che dicono che l’esercito dei ribelli si sta dirigendo qui!”






“Cosa?”






Il Re Aslan si irrigidì come una statua di pietra. Grid aveva ancora un esercito per contrattaccare? Anche se le dimensioni di quell’esercito fossero state ridotte, c’erano poche truppe stazionate lì. La maggior parte erano state inviate in guerra. Re Aslan volse lo sguardo verso il Principe Benoit, che sorrideva ancora vividamente.






“È questa la crisi di cui parlavate?”






Benoit non lo negò. Annuì e porse un pettine al Re Aslan. Sì, un pettine. Era uno strumento per pettinarsi i capelli.






“Cos’è questo…?”






Il Principe Benoit bisbigliò al Re Aslan, che era rimasto confuso.






“È uno strumento per evocare un grande demone. Dovreste provarlo.”






In quell’intervallo, Benoit avrebbe trovato Piaro e lo Scudo di Ametista.  Nei paesi orientali, e in Cina in particolare, la “pietà filiale” è una delle virtù cardinali alla base della buona condotta. Il suo significato essenziale non è soltanto amare e rispettare i propri parenti in vita, ma implica anche il rispetto e la reverenza nei confronti di parenti e antenati che sono morti. Il carattere cinese che racchiude il concetto di pietà filiale è  xiào  孝, entrato nel canone filosofico confuciano nel 200 a.C. Il carattere è composto da due parti: nella parte superiore c’è lao, “anziano”, nella parte inferiore c’è zi, “figlio”; dunque raffigura idealmente un figlio che trasporta sulle spalle il proprio genitore.






Traduzione di Martina Procida


Editing di Libusemumei


                                
                        



