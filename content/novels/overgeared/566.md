---
weight: 5660
title: Capitolo 566
pubDate: 2025-03-17T08:49:02.570Z
tags:
    - overgeared
---


Scusatemi ! A presto verranno pubblicati i capitoli sponsorizzati






Fare un bel sorriso richiedeva sforzo. Un attore famoso disse: ‘Bisogna esercitarsi per fare un sorriso che piaccia a tutti.’






Aveva senso. Bastava forse sorridere per essere belli? No. Sfortunatamente, alcune persone non avevano bei sorrisi e Grid era una di queste. In passato, le persone si erano sentite a disagio ogni volta che lui rideva. Semplicemente perché era brutto?






No. Sorridere era uno strano concetto per Grid, che non aveva alcuna ragione per farlo. Quando sorrideva, la sua espressione diventava strana. Questo era un fattore cruciale. Ma ora era diverso. Grid si era abituato gradualmente a sorridere, mentre si impegnava a rafforzare i suoi preziosi legami. Adesso era in grado di fare un sorriso che lasciava una buona impressione a chiunque. La sua vita era cambiata. Quello era uno dei doni che Grid aveva ottenuto.






“Non vi deluderò.”






Dichiarò Grid e fece un caldo sorriso. I cuori dei soldati irregolari di Eternal sobbalzarono. I loro occhi si riempirono di lacrime e sentirono ribollire il sangue. Le persone più umili e comuni del Regno di Eternal. Erano sempre state deluse dai loro governanti. No, in realtà non avevano mai avuto grandi aspettative. Per loro, un monarca non era nient’altro che un individuo che abusava e sfruttava le persone. Naturalmente, non tutti i governanti erano così. Ma quelli che loro avevano provato sulla loro pelle erano stati i peggiori.






Tuttavia, Grid sembrava diverso. Avvertivano un forte senso di fiducia di fronte al suo comportamento, alle sue parole e alle sue espressioni.






“Le future generazioni della mia famiglia ti seguiranno!”






“Andrò a casa e porterò la mia famiglia!”






“Urrà per Grid! Urrà per Grid!”






“…”






Grid sentì una forte empatia e responsabilità davanti a quelle acclamazioni. Si ricordò della prima volta in cui aveva incontrato la gente di Reidan. Gli abitanti si erano sentiti disperati perché non potevano fare affidamento su nessuno. Era come guardare nel passato.






‘Farò conoscere loro la felicità.’






Naturalmente, quella non era l’opera di un volontario. Non avrebbe fatto nulla senza ricavarne qualche vantaggio. Sarebbe stato ragionevole con loro e poi se ne sarebbe approfittato.






’60.000 persone…!’






Si era assicurato una forza lavoro e una perfetta sorgente di tasse!






‘Ok. Asmophel, sbarazzati di ciò che resta dei nemici e fai riparare Bairan. Queste cinque persone ti aiuteranno.”






Asmophel non riusciva a nascondere la gioia, mentre si inchinava profondamente a Grid.






“Come desideri.”






Grid non ne era consapevole, ma affidare ad Asmophel le operazioni di riparazione di Bairan era la scelta migliore. Adesso aveva esperienza come soldato e comprendeva la gente delle classi più basse meglio di chiunque altro. Sapeva come guidarli in modo efficace.






“Log out.”






Grid si prese una pausa e lasciò il gioco.






***






‘È stato sorprendentemente facile.’






Grid si sentiva frastornato dopo la battaglia. Il Duca Lucilliv aveva mostrato un’abilità inaspettata e i movimenti di Grid erano stati bloccati. Aveva permesso gli attacchi dei nemici e l’immortalità passiva si era attivata. Se il Duca avesse resistito un po’ più a lungo, sarebbe stato Grid a morire, piuttosto che Lucilliv. Il calo di Salute del 50% dovuto a Oscuramento era stato davvero fatale.






Tuttavia, se Grid avesse usato tutto il suo potere, allora la guerra sarebbe terminata più facilmente. La battaglia di 1 contro 100.000 era stata molto più facile di quanto si fosse aspettato. Naturalmente, Youngwoo sapeva anche di non aver fatto tutto da solo.






‘L’aiuto di Asmophel è stato prezioso.’






Shin Youngwoo sciolse la polvere di cacao nel latte caldo e si appoggiò alla finestra. Non se n’era reso conto fino a molto più tardi. Asmophel era vestito come un soldato di Eternal. Nessuno elemento troppo potente dell’esercito di Eternal l’aveva minacciato. Era stato grazie alle azioni di Asmophel.






’60.000 persone mi hanno giurato fedeltà, oggi.’






La TV stava trasmettendo i video dei campi di battaglia di Patrian, dell’Isola di Cork e di Borneo. Youngwoo guardò i suoi compagni e i suoi sottoposti combattere per le loro vite in diversi luoghi.






‘Tutti stanno facendo del loro meglio.’






Presto arriverà il momento.






‘Salirò al trono, dopo che questa guerra sarà finita.’






Sì, era tempo di essere re. Era il momento giusto. Voleva che valesse la pena per tutti quelli che lo seguivano, non lo faceva solo per esaudire i propri desideri. Il nome del regno a cui aveva pensato per tanto tempo sarebbe stato…






‘Regno di Overgeared.’






La Gilda Overgeared aveva costruito il regno, dunque il nome avrebbe dovuto essere senza dubbio Overgeared. Allora, quale sarebbe stato il simbolo del re?






‘…Il Re di Overgeared!’






<em>Kkuok!</em>






Youngwoo strinse forte la sua tazza di cioccolata. Era elettrizzato al pensiero di essere re.






***






『 Ho sentito che molte persone hanno criticato e preso in giro Grid per aver combattuto da solo contro 100.000 truppe. 』






『 Già. Grid era così sicuro della sua forza che la maggior parte delle persone avevano previsto la sua morte imminente. 』






『 Ma Grid non si è ripreso Bairan? 』






『 Non l’ha semplicemente riconquistata. Ha assorbito almeno 60,000 delle 100,000 truppe. Subito dopo che Grid ha ucciso il Duca Lucilliv, 60,000 soldati si sono inginocchiati davanti a lui e gli hanno giurato fedeltà. 』 






『 Ho visto il video. Era una scena da brividi. Il numero di visualizzazioni ha superato 200 milioni in mezza giornata… 』






『 Che cosa ha spinto i sopravvissuti dell’esercito di Eternal ad obbedire a Grid? 』






『 Credo che siano rimasti impressionati nel vedere Grid affrontare 100.000 truppe pur di salvare la gente di Bairan. È anche probabile che Grid sia andato avanti, sapendo già cosa sarebbe successo. 』






『 Vuoi dire che Grid ha affrontato 100.000 truppe con l’intenzione di assorbire i soldati di Eternal? 』






『 Non è andata così? La genialità di Grid è spaventosa… 』






『 Ho una domanda. Kraugel sarebbe in grado di sfondare le difese di 100.000 truppe e di tagliare la testa al leader? 』






Tutti sapevano che Kraugel era più forte di Grid. Era stato dimostrato ufficialmente alla Competizione Nazionale. Era un tema caldo. Se Grid poteva farlo, allora probabilmente anche Kraugel poteva.






『 Non è impossibile, considerando che persona sia Kraugel. Ha più abilità di Grid. Tuttavia, non credo abbia la Difesa e la Stamina per sopportare molti attacchi. 』






『 Inoltre, guardando il semplice danno e gli sfondamenti, Grid è definitivamente meglio di Kraugel. In una guerra contro un gran numero di persone, probabilmente Grid sarebbe superiore a Kraugel. 』






I media internazionali di ogni regno elogiavano Grid. La sua prestazione nella guerra era stata senza dubbio perfetta e grandiosa. Anche il Dio della Guerra Ares lo riconobbe.






“Straordinario.”






Un uomo di mezza età si cacciava in bocca delle patatine salate e croccanti e beveva Coca Cola. Si pulì le briciole delle patatine dalle mani e parlò a uno dei suoi assistenti con cui era più legato, Scott.






“Prendimi un’altra Coca Cola dal frigo.”






“Sei davvero spensierato. Ti sembra il momento di bere Coca Cola?”






Scott non poté trattenersi dall’alzare la voce.






“Non ti rendi conto della serietà della situazione? Il titolo di primo re verrà preso da Grid! Il nostro esercito di Ares deve sostenere Eternal adesso! Dobbiamo schiacciare la Gilda Overgeared!”






Le attività della Gilda Overgeared erano abbastanza per frustrare Scott e le altre truppe di Ares. Fin dall’inizio di Satisfy, avevano lavorato senza sosta per costruire l’Impero di Ares. Mentre gli altri ranker annunciavano i loro nomi al mondo e si godevano ricchezza e onore, loro si aggiravano come sconosciuti, combattendo guerre ripetutamente.






Il primo giocatore a fondare un regno sarebbe stato Ares, naturalmente. Sarebbero stati ricompensati per i loro sforzi. L’esercito di Ares la pensava così. Ares fece spallucce a Scott, mentre guardava i membri di Overgeared in TV.






“L’impero è tra noi ed Eternal e noi siamo in guerra con l’impero. Che percorso possiamo usare per spostare l’esercito ad Eternal?”






“C’è bisogno di spostare l’esercito? Manda solo un piccolo gruppo selezionato come me e Luck. Poi possiamo interferire con quei tipi!”






“Ah.” Ares si grattò l’inguine, prima di dare una pacca sulla spalla a Scott. “Essere ambiziosi va bene, ma non dimenticarti che il nostro obiettivo è l’Impero Saharan. Non essere così ossessionato dalla perdita immediata.”






Ares prese una Coca Cola dal frigo, la bevve e si sdraiò nella capsula.






“Non hai visto il video della guerra? Il comandante, il Duca Lucilliv, era un incompetente. Non aveva la giusta abilità di leadership per gestire 100.000 truppe in una ristretta area di città. Grid non stava combattendo una lotta di 100.000 contro 1. È stata una battaglia contro poche migliaia. Il mondo non lo sa e tutti stanno elogiando Grid per aver affrontato 100.000 persone.”






“…”






“L’impero Saharan verrà ingannato da quella reputazione. Cominceranno a guardare Grid. Dobbiamo stare attenti a quello spazio di tempo.”






Primo re? Non voleva perdersi quel titolo, ma non vi sarebbe rimasto aggrappato. Avrebbe divorato l’Impero Saharan.






‘Grid, ti prego, sforzati di più.’






Sarebbe stato un bene se Grid avesse attirato l’attenzione di Agnus. Ares rise mentre si collegava a Satisfy. Tra i suoi numerosi titoli, aveva ‘Primo ad Ammazzare 10.000 Persone’ e ‘Primo ad Ammazzare 20.000 Persone’. Era quella la ragione per cui Grid e Jishuka non avevano ottenuto quei titoli, nonostante avessero eliminato persone in massa.






***






C’era una debolezza fatale nella Gilda Overgeared. Non era possibile produrre armi d’assedio a causa della mancanza della tecnologia adatta e delle risorse. Per produrre armi d’assedio, era necessaria un’ampia gamma di materiali e tecnologie e ovviamente un fabbro.






Lauel se ne era preoccupato, fino a che non aveva trovato qualcosa nei campi. Una classe unica che sfruttava vari animali per migliorare l’efficienza di coltivazione del loro bestiame. Lauel aveva chiesto al Maestro dei Pet: i mostri molto grandi potevano essere addestrati e usati come armi d’assedio? In origine, i mostri molto grandi non venivano domati facilmente, ma Lauel conservava una piccola speranza grazie alla classe unica del Maestro dei Pet.






Nyangmong era ingenuo. Rispose che era possibile. Un Maestro dei Pet poteva domare ed educare mostri molto grandi, anche grandi il doppio di una viverna. Il prezzo era stato elevato. Aveva dovuto liberare i preziosi mostri di tipo gatto e di tipo cucciolo che aveva addestrato in passato, per addestrate i mostri enormi che occupavano tre spazi nell’inventario dei pet.






‘I miei tesori… Stanno morendo di fame perché non riescono ad adattarsi alla natura selvaggia?’






In particolare, era preoccupato del gatto dalla coda corta. Era un gatto brusco e arrogante che non avrebbe mai trovato una compagna e sarebbe morto di vecchiaia in solitudine.






‘Spero che non pianga perché gli manca il suo lavoro… Cough!’






La marcia di Reinhardt. I membri di Overgeared incoraggiarono Nyangmong, che era caduto in una brutta depressione.






“Sono sicuro che i tuoi piccoli se la cavano bene. Sono mostri, dunque vivere allo stato brado è molto meglio per loro, probabilmente.”






“Esatto. I mostri dovrebbero vivere liberi. Probabilmente si stanno divertendo e godendo la vita in questo momento.”






L’espressione di Nyangmong si fece più scura.






“…Ha senso. Per loro è più divertente giocare con i loro amici. Avete ragione. Quei bambini hanno trovato la felicità dopo avermi lasciato. Al contrario, io ho tolto loro la felicità.”






“…”






I membri di Overgeared si irrigidirono. L’attore coreano Kim Doohyun, che era famoso a Hollywood. Avevano pensato che fosse una persona normale, ma non lo era. Aveva una strana personalità, come gli altri membri di Overgeared. Grid, Lauel, Huroi, Regas, Peak Sword, Vantner, Toon, Katz, ecc. Perché tutti i migliori giocatori della loro gilda erano così strani?






‘È una maledizione o cosa?’






‘Non dovrei andare in Corea del Sud…’






Mentre i membri di Overgeared cominciavano a sentirsi seriamente preoccupati, l’esercito si avvicinò ancor di più a Reinhardt.






Il Comandante in capo Lauel grdò, “Sottoposti del grande dio della guerra Grid, è la vigilia della guerra e so che il sangue nelle vostre vene sta ribollendo. Ma il riposo è la cosa più importante. Immaginate il Respiro della Regina di Ghiaccio e raffreddate gli animi. Ci fermeremo qui.”






“…Ah.”






No, perché non poteva semplicemente dare l’ordine di fermarsi? Era necessario aggiungere tutte quelle sciocchezze? Lauel sarebbe stato inefficace come comandante delle prime linee. Era il tipo di comandante che abbatteva il morale dei soldati. Lauel si lasciò andare ad una strana risata <em>kukukuk</em>. Mentre rideva si era coperto metà del volto con una mano.






‘Reinhardt…’






L’avrebbe conquistata in due giorni e l’avrebbe data a Grid. Non dubitava che il tempismo della sua invasione di Reinhardt fosse perfetto. Ma c’era una variabile, rappresentata dal Principe Benoit.






“Portate le vergini!”






Sulle mura di Reinhardt. Il Re Aslan verificò che si trattava dell’esercito di Overgeared in lontananza e prese una decisione.






‘Evocherò il grande demone!’






Traduzione di Martina Procida


Editing di Libusemumei


                                


                                



