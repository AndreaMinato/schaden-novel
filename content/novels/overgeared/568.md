---
weight: 568
title: Capitolo 568
pubDate: 2025-03-17T08:49:02.571Z
tags:
    - overgeared
---












Le mosse dei membri di Overgeared innervosivano i loro avversari e, al contempo, offrivano grande speranza e sorprese al pubblico.






Un gruppo di giocatori aveva provocato la crisi di una nazione? L’invasione di Reinhardt ad opera della Gilda Overgeared era stata davvero eccitante. Sembravano i protagonisti di Satisfy. Gli spettatori si domandavano se un giorno sarebbero potuti essere come loro, e sorridevano volando con l’immaginazione.






『 Le condizioni per stabilire un regno vengono mostrate in basso. È uno dei pezzi di contenuti di Satisfy rilasciati dal Gruppo S.A. 』






Come prima cosa, possedere almeno tre importanti città. Seconda cosa, avere almeno 100,000 abitanti. Terza cosa, c’era bisogno di 60 milioni per la fondazione.






『 La Gilda Overgeared ha due importanti città, Reidan e Winston. Se oggi riuscisse a conquistare Reidan, avrebbe la maggior parte delle qualifiche per fondare un regno. 』






『 Winston non è territorio del Marchese Steim? 』






『 Severamente parlando, è territorio di Irene, la figlia del Marchese Steim e moglie di Grid. Se Grid portasse l’affinità con Irene al massimo, allora sarebbe facile trasferire la città a lui. 』






『 Finalmente, un regno fondato da un giocatore! 』






『 Haha...Non è facile come sembra. È così semplice portare al massimo l’affinità con un PNG? E’ inusuale per i giocatori aumentare l’affinità con un determinato PNG a 90 o più. In particolare, Grid e Irene sono una coppia. Una volta che una coppia vive insieme, cominceranno le critiche e anche le cose più insulse si accumuleranno, causando l’abbassamento dell’indice di affinità. Per essere precisi, loro non sono semplicemente una coppia, ma sono sposati. 』






『 Beh, anche se Grid non riuscisse ad instaurare una buona relazione con Irene, non sarà un problema. Il Regno di Eternal cadrà nel caos nel momento in cui Reinhardt verrà occupata. Una volta che il regno sarà diviso in dozzine di parti e pieno di disordini, non sarà facile per Overgeared occupare un’importante città in più? 』






Un regno creato da un giocatore? Il mondo credeva che sarebbe stato migliore dei regni già esistenti. Un giocatore aveva idee moderne e progressiste, a differenza dei regnanti e dei nobili del continente, fermi alle loro ideologie feudali! Un regno istituito da un giocatore era altamente probabile che si sviluppasse in una direzione d’accordo anche per gli altri giocatori.






『 La fondazione del regno della Gilda di Overgeared sarà soltanto un inizio. Le forze PNG che al momento dominano il continente perderanno gradualmente il loro posto. Un giorno, il continente apparterrà interamente ai giocatori. 』






『 Riesco già ad immaginare i giocatori che domineranno il continente. Ci saranno molti incidenti ed emergeranno innumerevoli eroi. 』






『 Fra tutte le persone che stanno osservando adesso la trasmissione potrebbe nascere un nuovo eroe. 』






Gli speaker di ogni paese erano quasi certi della vittoria di Overgeared, che poteva contare sulla potenza di un grande mago e del Papa. Avrebbero occupato la vuota Reinhardt e istituito un regno, ma ci fu uno sviluppo inaspettato.






Il re Aslan aveva sacrificato 9.999 vergini per evocare un grande demone, una dea su un carro trainato da sei cerberi. Il 32° demone Belial era ricoperta da capo a piedi di fiamme. Li osservò tutti con sguardo incantevole e sorrise.






“Vedere tutti questi umani...È davvero eccitante.”






“...!”






Chi incrociò gli occhi di Belial arretrò e i telecronisti rimasero sconvolti.






『 U...un grande demone! 』






『 Come si è potuto aprire un simile capitolo? La fondazione del regno di Overgeared adesso è impossibile! 』






I boss di Satisfy erano classificati in tre categorie primarie. Boss di zona, boss di dungeon e boss nominativi. Quelli appartenenti a quest’ultima categoria erano di gran lunga i più potenti. All’apice dei boss nominativi c’erano i grandi demoni. Satisfy li aveva impostati come fonti della malignità, e i giocatori dovevano sconfiggerli.






<em>- </em>Pensavo che il contenuto dei raid dei grandi demoni sarebbe stato svelato fra un paio di anni...






- Perché un grande demone è apparso adesso? Chi può affrontarlo in raid?






- La difficoltà del combattere un grande demone è troppo alta;;






- XX. Mi stai prendendo in giro? Ho lasciato il mio personaggio a Reinhardt ma non posso loggarmi.






<em>- Morirai non appena ti sarai loggato. ㅋㅋㅋ</em>






L’andamento di Satisfy era dato dai giocatori. Tutte le loro azioni si incrociavano fra loro, creando nuove storie, e lo stesso valeva per un’emergenza provocata da un grande demone. Le azioni e le scelte dei giocatori si erano accumulate, risultando nel momento in cui Belial era stata evocata.






Chi aveva giocato un ruolo così cruciale? In quel momento questo era ciò che il mondo si stava chiedendo.






“Sono onorato di poter incontrare la grande dominatrice dell’inferno.”






A parlare era stata Rose, arrivata 1° nella classifica dei maghi neri. Mentre i membri di Overgeared erano fermi come statue dinanzi a Belial, la ragazza si inginocchiò salutandola.






“Sono Rose, una serva di Yatan. Sarei onorata di poterti donare la mia debole forza, in modo che la tua vita su questa terra ne sia più arricchita. Ti prego, dammi il permesso.”






<em>- Quella donna è la colpevole.</em>






<em>- Maledetta Chiesa di Yatan.</em>






<em>- Uccidete tutti i bastardi di Yatan. Sono stata rapita nei campi ed offerta come sacrificio per utilizzare una magia nera;;</em>






<em>- Hah...È terribile pensare che il grande demone e la Chiesa di Yatan si possano diffondere ovunque. Non potremo più spostarci nei terreni di caccia.</em>






<em>- Perché siete così negativi? Questa situazione non è interessante? Il gioco è più divertente con continui stimoli.</em>






<em>- Anche a me piace. Ci saranno molti profitti dalle missioni per sconfiggere i grandi demoni.</em>






<em>- Che senso ha affrontare una missione impossibile?</em>






Mentre gli spettatori discutevano, Belial osservò Rosse con sguardo compiaciuto.






“Sei audace ragazzina. Mi piaci. Ti risparmierò.”






“Grazie! Ne sono così felice!”






Rose arrossì alla risposta positiva, e alla vista della sua espressione estasiata, Ibellin gridò.






“Puoi, per favore, spiegarci la situazione adesso?”






Ibellin era molto infastidito. L’opportunità creata facendo sparpagliare ovunque i membri di Overgeared era stata rovinata dalla comparsa di un grande demone. Non poteva, in alcun modo, rimanere calmo.






Rose sbuffò davanti alla rabbia dell’uomo.






“Semplicemente, ho tenuto fede al mio ruolo. Mi dispiace aver dovuto danneggiare la Gilda Overgeared, ma non avevo scelta? Qualcun altro doveva soffrire in modo che un singolo ne possa trarre benefici. Inizialmente, non tutti possono essere uguali. Kukuku, non è così che va il mondo?”






La sua espressione e le sue parole erano tutte odiose.






“In conclusione, stai dicendo che sarai ostile alla nostra Gilda?”






Ibellin si rabbuiò ed espresse il suo intento omicida nei confronti di Rose, e in quel momento...






“Picco dello Stile di Coltivazione Libera, Colpo del Mortaio.”






“...?”






Rose non credette alle sue orecchie. In un campo di battaglia dove sangue e urla erano sempre presenti, uno strano individuo stava parlando di coltivazione nel luogo in cui era apparso un grande demone?






‘Colpo del Mortaio?’






Colpo del Mortaio; quando si inserivano cereali in un mortaio e si frantumavano. Rose non riusciva a crederci.






‘Cosa ci fa nel mezzo di un campo di battaglia un contadino così folle? Heok?’






Improvvisamente, la maga nera impallidì. Alzò istintivamente lo sguardo verso il cielo, oscurato così come il terreno circostante, e allora vide qualcosa di immenso riempire l’orizzonte. Esatto. Un mortaio incredibilmente enorme!






“C-cos’è?”






Il mortaio veniva usato per frantumare i cereali, e il senso comune lo vedeva essere di dimensioni tali da poter essere maneggiato da un essere umano. Il mortaio apparso in cielo era troppo grande. Sembrava che il suo diametro superasse di gran lunga i 100 metri.






<em>Kuwaaaaaaaaaang!</em>






Ci fu un suono che gli spaccò i timpani, come quello di dozzine di aerei da combattimento. Quel rombo echeggiò per tutta Reinhardt.






“H-hik...!”






Rose si sentì in pericolo. Il mortaio dalle dimensioni sproporzionati cadde dal cielo verso il terreno!






“S-scudo di Diamante!”






Avrebbe cercato di comprendere la situazione più tardi. Per adesso, doveva sopravvivere. Rose si mosse tenendolo a mente, e cercò di proteggersi evocando la magia di difesa maggiore che poteva arginare la debolezza fatale di un mago nero. Il bastone che aveva ricevuto in cambio dell’evocazione di Belial le aveva donato una forza più grande. Però...






<em>Kuuuuuuong!</em>






Il mortaio era troppo grande e pensate. Non era ad un livello che lei poteva affrontare.






“...!”






Rose non poté nemmeno urlare. L’enorme mortaio frantumò la sua mente e il suo corpo mentre provava grande terrore e dolore. Era la peggiore delle morti, in una scena terribile di un giocatore che veniva distrutto.






[La difesa è inutile.]






[Sei stata colpita da un attacco letale!]






[La tenuta del Mantello Magico di Guruk (Leggendaria) è diminuita di 230 punti. C’è il rischio che si rompa. La tenuta massima dell’oggetto si è abbassata.]






[La tenuta delle Scarpe Magiche di Dolphina (Unica) è diminuita di 188 punti. C’è il rischio che si rompano. La tenuta massima dell’oggetto si è abbassata.]






[La tenuta dei Guanti Armonia (Unica) è diminuita di 193 punti. C’è il rischio che si rompano. La tenuta massima dell’oggetto si è abbassata.]






[La tenuta del Bastone di Belial (Riproduzione Mitica) è diminuita di 91 punti. Questo oggetto non può essere riparato. Per favore, fai attenzione quando lo utilizzi.]






[Sei morta.]






[Hai perso il 32.8% di esperienza.]






[Sono caduti (1,000 pacchi di) Pozione di Mana Superiore.]






‘XX...! XX!! XXX!!!’






Rose voleva bestemmiare rabbiosamente alle finestre di notifica, ma i morti non parlavano. Non poteva dire nulla, mentre osservava il mondo in bianco e nero dal punto di vista di un osservatore.






[Ti sei rifiutata di tornare in vita.]






[20 secondi all’attivazione dell’auto-resurrezione.]






‘Eh?’






Cosa diavolo era quel Colpo del Mortaio? Rose, furiosa, si guardò intorno scioccata. I membri di Overgeared e i soldati erano sani e salvi? Tutto qui? Il grande demone Belial, l’essere dal potere di distruggere l’umanità, stava tossendo sangue!






“U-un umano mi ha ferito?”






Belial era confusa. A causa del mortaio, aveva perso completamente un braccio. Se non avesse cercato di evitarlo, avrebbe subito danni terribili. Era rimasta accecata dalle tecniche umane! Il carro che stava guidando era stato fatto a pezzi.






<em>Yiiip...Yip!</em>






I sei cerberi che lo trainavano stavano tutti morendo.






“Hai osato...! Come hai osato!?”






Lo sguardo furioso di Belial era fisso fra i membri di Overgeared, su un uomo di mezza età. L’uomo brandiva da un lato un aratro a mano e dall’altro una falce. Sorrise, e parlò agli altri membri della gilda, incluso Lauel.






“Guadagnerò del tempo mentre vi ritirate.”






Ognuno di loro capì. Piaro era pronto a morire.








Traduzione di MoonRoro 29


Editing di Libusemumei


                                


                                



