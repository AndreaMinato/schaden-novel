---
weight: 575
title: Capitolo 575
pubDate: 2025-03-17T08:49:02.572Z
tags:
    - overgeared
---




Il Mortaio Martellante della Coltivazione Libera e la tecnica definitiva di Piaro, Destinato a Morire.






Nonostante avessero usato quelle potenti abilità, la barra della salute di Belial era piena. Dopodiché, aveva perso un po’ di salute quando era stata colpita due volte con Spaccare il Cielo. Per quale motivo? Lauel ci aveva pensato su per tutto il tempo dell’assalto.






‘È un boss che perde punti Salute solo dopo aver subito una certa quantità di danni?’






No, la probabilità era estremamente bassa.






Poteva anche darsi che Mortaio Martellante non riuscisse a superare il limite di danno, ma Destinato a Morire era il miglior attacco singolo di Satisfy. Era difficile accettare che il danno inflitto da Destinato a Morire fosse più basso di quello di Spaccare il Cielo. In particolare, Kraugel era di un livello inferiore ed era altamente probabile che il danno di Spaccare il Cielo fosse minore di quello di Destinato a Morire.






‘Nel momento in cui è stata colpita da Mortaio Martellante e da Destinato a Morire, potrebbe aver consumato altre risorse invece della Salute…’






Per esempio, uno scudo di Mana.






‘Ma non ho visto l’effetto specifico…’






Qual era la causa? Le riflessioni di Lauel si intensificarono nel bel mezzo della furiosa battaglia. Per proseguire con l’assalto, era importante capire le caratteristiche del boss. Non importava quanto ci pensasse, non riusciva a comprendere la formula che stava dietro la Salute di Belial. Ma adesso non aveva più bisogno di capirla.






Era stato grazie alle abilità uniche di Yura. In quella situazione la Salute di Belial era scesa al 10%. Non era più necessario sapere perché Belial non avesse perso alcun punto Salute all’inizio della battaglia. Presto quel terribile assalto sarebbe finito.






Nel momento in cui Lauel cominciò a sentirsi sollevato…






<em>Kuuong!</em>






Ci fu un’esplosione di tuono ed energia demoniaca, poi l’aspetto di Belial cambiò. Non era bellissima né terribile. Divenne una donna demone fredda e impassibile, come una bambola. Dalla sua pelle emersero delle ali che somigliavano a quelle di un insetto. Era nera dalla testa ai piedi, eccetto che per i suoi occhi rossi.






“La Salute…”






“L’ha recuperata?”






I membri di Overgeared, incluso Lauel, non credevano ai loro occhi. Dopo la trasformazione di Belial, la sua barra della Salute al 10% era stata ripristinata al 100%.






‘Recupera Salute dalla trasformazione?’






La maggior parte dei membri di Overgeared la pensava così, ma per Lauel la situazione era diversa.






‘La sua Salute non è stata rispristinata durante le sue trasformazioni precedenti.’






Non era assurdo pensare che avesse recuperato la Salute solo in quella trasformazione. Il morale dei membri di Overgeared scese a terra, mentre Lauel si rese conto della vera essenza di Belial.






‘La regina delle menzogne…!’






Ripensiamo a cosa è successo. Belial. Gridava, gemeva e si contorceva ogni volta che veniva attaccata. Si comportava come se soffrisse nonostante la sua barra della Salute fosse sempre piena.






‘Faceva finta di soffrire anche se non era vero?’






Era difficile interpretarla in quel modo. Non c’era ragione per mettere su una tale scenata.






‘Allora…’






Proviamo a cambiare il punto di vista.






‘E se l’attrice non fosse Belial, ma la sua barra della Salute?’






Sì, Belial era la regina delle menzogne. Usava ogni tipo di trucchetto. Non poteva escludere la possibilità che stesse usando la sua barra della Salute come un inganno.






‘Ripensandoci, Belial era relativamente calma quando è stata colpita da Destinato a Morire e da Mortaio Martellante.’






Ma subito dopo, sembrava confusa. A causa dell’apparizione di Piaro, del Maestro di Spada Muller e del Cacciatore di Demoni Yura. Belial si era trovata davanti diverse situazioni inaspettate, aveva perso la calma e, da quel momento, la sua barra della Salute aveva cominciato a diminuire.






‘Dev’essersi dimenticata del trucchetto che fa con la sua barra della Salute.’






Adesso capiva perché il suo corpo fosse coperto di una pelle d’insetto.






‘Per nascondere le sue ferite.’






Lauel rise, coprendosi metà del viso con la mano.






“Overgeared, non lasciatevi turbare dall’apparenza del malvagio demone Belial. La sua pelle nera è l’epidermide che nasconde il suo corpo ferito e la sua espressione impassibile non è altro che una maschera per nascondere il suo volto sofferente. Adesso Belial è solo una bestia debole, ferita fin nell’anima.”






Lauel doveva tirare su di morale i membri di Overgeared. Loro lo guardarono sconcertati.






“Mettersi a fare il saputello<strong><sup>1 </sup></strong>in una situazione seria come questa…”






“Che sta dicendo?”






“…”






Eh, le persone comuni non potevano capirlo. Lauel sorrise amaramente prima di spiegare semplicemente. “La barra della Salute di Belial è un’illusione. Come avete visto, la sua Salute attuale è solo al 10%. Scatenate un’offensiva mortale e terminate l’assalto.”






“Sì!”






Lauel glielo stava ordinando. I membri di Overgeared si fidavano completamente di Lauel, nonostante i suoi modi da patetico saputello.






“Finiremo questa lotta infernale!”






“È inutile attaccarla direttamente! State attenti alla confusione e date assistenza a Piaro, a Yura e a Kraugel.”






Tutti tranne Jishuka, che era gravemente ferita, si precipitarono contro Belial. Non erano più ingannati dalla falsa barra della Salute e bruciavano dal desiderio di completare con successo l’assalto. Ma la realtà era crudele. La forma finale di Belial. Era gravemente ferita come aveva interpretato Lauel? Adesso il suo potere di combattimento era aumentato drasticamente e Kraugel e i membri di Overgeared non potevano andarle contro, essendo così stanchi.






“Meteora.”






<em>Kwa kwang!</em>






<em>Kwa kwa kwa kwa kwa kwa kwa kwa!</em>






Centinaia di meteoriti avvolti dalle fiamme caddero dal cielo. Era un fenomeno magico molto raro da vedere. Era una catastrofe.






“Kuaaaaack!”






“Ugh! Mi dispiace!”






“Ho sentito dire che la frustrazione sprona gli umani!”






<em>Pak!</em>






<em>Pa pa pa pa pat!</em>






I membri di Overgeared furono colpiti dai meteoriti e si trasformarono in luce grigia. I giocatori più potenti, Kraugel, Yura, Jishuka, Damian, Pon e Regas erano gravemente feriti.






“M-Merda…”






“Non c’è speranza…”






I membri di Overgeared caddero in preda alla disperazione, vedendo i loro compagni morire. Poi, notarono Piaro.






“Maestro…!”






“Piaro!”






Aveva respinto ripetutamente le meteore in caduta libera con una falce e con un aratro a mano. Di conseguenza, il suo corpo era ricoperto di sangue. Il suo polso sinistro era rotto e Belial si stava avvicinando lentamente a lui.






“N-No…”






I membri di Overgeared volevano salvarlo. Volevano correre da lui ed afferrarlo. Ma non riuscivano ad alzarsi. Avevano tutti le braccia o le gambe rotte a causa dei meteoriti.






“Ah!”






Jishuka cercò di tirare una freccia. Il suo bersaglio erano i piedi di Piaro. Intendeva usare l’effetto di guarigione ad ampio raggio dell’Arco della Fenice Rossa. Ma fallì. La sua postura e le sue dita rotte le resero impossibile lanciare la freccia nella direzione che voleva.






“Grande Demone! Sono il servo del mio Signore! Non toccare coloro che saranno al suo servizio in futuro!”






<em>Kuwoooooh!</em>






Quando Belial lo raggiunse, Piaro innalzò il Mana che gli rimaneva come se stesse bruciando la sua forza vitale.






“Cough!”






Tossì sangue e brandì il suo prezioso aratro a mano. Mirava a Belial. Ma era già gravemente ferito.






“…”






Belial evitò l’attacco di Piaro, distrusse l’aratro a mano con delle fiamme e afferrò la testa del suo avversario.






“Sono curiosa riguardo al Signore di cui parli. Un re umano è debole. È divertente vedere che pensi a lui in punto di morte. Ora… Morirete tutti. È una cosa nuova vedere una testa umana che esplode come un’eruzione vulcanica.”






<em>Kkuok!</em>






Nel momento in cui Belial stava per immettere il suo potere demoniaco nella mano che reggeva la testa di Piaro…






“Jude. Uccide.”






Jude non aveva pensieri complessi ma, data la sua giovinezza, aveva cominciato a provare interesse per il sesso. Non sopportava di vedere Belial e i succubi<strong><sup>2</sup></strong> così succinti e, durante la battaglia, era rimasto in un angolo. Ma adesso Belial era ricoperta di una pelle scura e i succubi erano stati distrutti dai meteoriti, dunque era di nuovo libero. Finalmente, si unì alla battaglia.






<em>Puok!</em>






Dainsleif (Riproduzione) colpì Belial sul volto.






“Oh?”






Belial fu colta di sorpresa. Improvvisamente un umano l’aveva attaccata? Perché non aveva subito l’effetto della sua energia infernale e non stava attaccando i suoi amici? ‘E, innanzitutto, come ha fatto a salvarsi dal bombardamento di meteore?’






<em>Kwack!</em>






Belial afferrò la lama di Dainsleif, che non riuscì a penetrare la sua pelle.






“Anche tu sei una leggenda?”






<em>Grip.</em>






Per non perdere Dainsleif, Jude si tenne aggrappato alla spada con le mani insanguinate e rispose.






“Io. Jude.”






“Jude? Allora anche tu sei una leggenda?”






“Io. Jude.”






“…?”






Non era un po’ strano? Belial giudicò Jude inutile e fece esplodere Dainsleif con la sua energia demoniaca.






<em>Peeeeeeong!</em>






[Dainslef (Riproduzione) è stata distrutta dal potere del grande demone!]






“…!”






Aveva rotto la spada che Lord Grid gli aveva donato? Jude era furioso. Ma la sua rabbia era inutile. Piaro era nelle mani di Belial e anche Jude era destinato a morire. Il potere di Belial era assoluto.






“Jude!”






I due giganti che sostenevano Overgeared stavano per svanire davanti ai loro occhi. Era una dura realtà da accettare per Overgeared. Tutti speravano che sopravvivessero, ma Belial non lo permise.






“Morite.”






<em>Peeeng!</em>






Belial dichiarò la sua sentenza e lanciò un incantesimo, mirando a Piaro e alla testa di Jude.






<em>Pahat!</em>






Piaro e Jude, che erano stati prigionieri di Belial fino a un attimo prima, scomparvero dalla sua presa.






“Cosa?”






Erano scomparsi senza alcun segno di Teletrasporto? Belial, confusa, si guardò attorno e, ad un tratto, alzò lo sguardo verso il cielo. Piaro e Jude, feriti, erano sorretti da uno strano tipo. L’uomo aveva i capelli neri e uno sguardo affilato, che ricordava un uccello rapace.






“Un umano che mi guarda dall’alto in basso?”






Era ridicolo.






“E adesso chi è questo?”






L’uomo dai capelli neri, Grid, rispose a Belial.






“Sono il Signore di questa gente.”






<em>Kuooooooooh!</em>






Grid attivò Oscuramento. Belial fu disgustata quando vide il suo cambiamento.






“L’uomo senz’anima? C-Come fai ad essere qui?”






“…?”






Era la prima volta che si incontravano e già l’aveva accusato di non avere un’anima?






“Ho sentito molte parole dure nella mia vita, ma questo è un tipo diverso di attacco.”






Grid passò Piaro e Jude alla Santa Ruby. Scese a terra con una danza della spada.






Nel testo compare il termine “chuuni”: si tratta di un termine slang che sta ad indicare, nel linguaggio di anime, visual novel e prodotti affini della cultura giapponese otaku, la “sindrome della seconda media [giapponese]” (corrispondente per l’età degli alunni alla terza media italiana), mostrata anche da persone più anziane che continuano a comportarsi come se avessero ancora quell’età, con l’atteggiamento tipico di alcuni teenager, solitamente maschi, che si mostrano cinici ed egocentrici – con manie di onnipotenza e paura di essere trattati come bambini – e che credono di apparire come persone in gamba, sebbene le persone intorno li giudichino patetici.


Succube: nelle leggende di Roma antica e poi del Medioevo, è descritto come un demone di aspetto femminile che seduceva gli uomini per avere rapporti sessuali e renderli soggetti alla sua volontà. Secondo la leggenda, i succubi assorbivano l’energia dell’uomo per alimentarsi, spesso portando alla morte l’indemoniato; secondo altre versioni, spingevano l’uomo al peccato con le loro tentazioni.


Traduzione di Martina Procida


Editing di Libusemumei


                                


                                



