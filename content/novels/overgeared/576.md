---
weight: 576
title: Capitolo 576
pubDate: 2025-03-17T08:49:02.573Z
tags:
    - overgeared
---




『 Kraugel, Damian e Overgeared… Il più potente party d’assalto, che potremmo non rivedere mai più, sta affrontando la sua sfida più grande. 』






『 Non vedo più alcuna speranza. L’avversario era troppo forte. È tempo di accettare la dura realtà. 』






L’assalto al Grande Demone Belial era stato un fallimento. Non c’era nessuno che potesse fermarlo. In futuro, Belial si sarebbe scatenata e il continente sarebbe caduto in preda alla paura e alla confusione.






『 Dopo che la Gilda Overgeared sarà sconfitta, Belial prenderà sede nel Regno di Eternal e gradualmente diventerà un inferno. 』






I giocatori erano destinati ad ingaggiare feroci combattimenti con le creature allevate da Belial. La difficoltà del gioco sarebbe aumentata esponenzialmente. Tutti erano rammaricati per il fallimento dell’assalto di Overgeared.






<em>Supak!</em>






Una luce azzurra spezzò l’oscurità dell’inferno. Gli ultimi residui della luce solare penetrarono dalle fessure, rivelando il 32° Inferno nero e rosso. Un uomo si mostrò, la persona che era discesa dalla luce. Era l’avvento di Grid. Apparve con sua sorella Ruby e usò Richiamo dei Cavalieri per salvare Piaro e Jude da quella situazione critica. Scese a terra con una danza della spada.






『 G-Grid! 』






『 Ahh! Poco prima che la Gilda Overgeared crollasse, è apparso finalmente un vero eroe! 』






『 È apparso appena in tempo, come al solito! È fantastico! 』






『 Sembra che lo faccia apposta. 』






『 Sacrificare di proposito i suoi compagni per fare un’apparizione drammatica… Ahah, non è un po’ esagerata come supposizione? 』






<em>-Kuk, è il Dio Grid.</em>






<em>-</em>È fantastico quando usa Oscuramento.






-Questo sentimento decadente è proprio adatto a Grid, vero?






-A proposito, per quanto tempo è rimasto a combattere le 100.000 truppe a Bairan? Si è già ripreso ed è venuto a dare sostegno a Reinhardt? Ha davvero una Stamina immensa.






-Deve avere un qualche oggetto che gli permette di recuperare rapidamente.






-Overgeared. È davvero Overgeared.






-Grid è un Overgeared in tutti i sensi.






La prima classe leggendaria. Colui che deteneva il maggior numero di medaglie nella Competizione Nazionale. La persona con il record del combattimento più breve. Il leader di Overgeared.






L’apparizione di Grid, paragonabile al Cielo al di sopra del cielo, fomentò il mondo intero. Gli spettatori di tutto il mondo provavano empatia per i membri di Overgeared in difficoltà. Adesso stavano esultando, pieni di giubilo. Un grande demone che era nemico di tutti i giocatori! Molti pregavano che Grid sconfiggesse Belial e riportasse la pace nel mondo.






Ma era davvero così facile?






『 Grid non manca di abilità rispetto al più potente Kraugel? 』






『 In effetti… Persino l’attacco di Kraugel che ha spaccato il mondo non è riuscito ad uccidere Belial. 』






『 Ora che tutti i membri di Overgeared sono fuori combattimento, mi chiedo se Grid riuscirà a sconfiggere Belial da solo…? 』






『 È arrivato troppo tardi. Sarebbe stato bello vederli combattere insieme fin dall’inizio… 』






Gli spettatori stavano ascoltando ciò che dicevano i commentatori delle compagnie televisive? Mentre negavano le loro preoccupazioni, Grid scese a terra con un momento terrificante e si esibì nell’attacco di taglio definitivo. Era Cuspide Assassina. La combinazione di Fallimento e dello Spadone di Grid, creata con Combinazione Oggetti, colpì la spessa pelle di Belial.






<em>Peeeeeeng!</em>






“Kuock!”






Sembrò che delle campane risuonassero per tutto il 32° Inferno, seguite dal lamento di Belial. Il demone inciampò e assunse un’espressione di incredulità. Quel tipo senz’anima davanti a lei, perché era arrivato proprio in quel momento a disturbarla? La confusione di Belial apparve in superficie.






La sua barra della Salute al 100% cadde ancora una volta al 10%. Il mondo ne fu scioccato.






-??????????????????






-La Salute di Belial…? Come ha fatto a perderne così tanta in un colpo solo?






-L’evoluzione finale di Belial, non ha una difesa bassa e un attacco elevato?






-Non importa quanto sia bassa la difesa, è comunque un grande demone… Perdere 9/10 della sua Salute in un colpo solo…






-All’inizio, il potere d’attacco di Grid era al livello di quello di uno scarafaggio. Immagina se Grid avesse l’abilità di Kraugel, Spaccare il Cielo…






Il prestigio di Grid aumentò, a causa dell’equivoco. Non era nelle intenzioni di Grid.






“Tu… Arrivare all’improvviso e poi attaccare! Sei ancora senza vergogna come al solito! Il grande sovrano del 32° Inferno ti sta parlando. Ascoltami!”






Grid chiese, come se non avesse capito.






“Di che sciocchezze parli? Chi credi che io sia?”






“Sciocchezze? Smettila tu di dire sciocchezze!”






Si prendeva gioco di un governatore dell’Inferno? Il Grande Demone Belial non ci era abituata. Ne era turbata.






“Te ne darò un amaro assaggio! Sì, bene! Vediamo quale sarà la tua fine, oggi!”






Improvvisamente, all’inferno era apparso l’uomo senz’anima e aveva un tasso di crescita incredibilmente rapido. Era così pericoloso che le ricordava l’infimo demone Iyarugt, che in passato aveva distrutto l’ecosistema dell’inferno. Tutti i grandi demoni al di sotto del 30° posto ne erano terrorizzati, dunque era stato necessario sbarazzarsi di lui.






Ma l’uomo senz’anima era un maestro della toccata-e-fuga, perciò non era facile acchiapparlo. Adesso si era presentata un’occasione inaspettata per cacciarlo.






“Il tuo potere demoniaco è puro solo per metà, mentre il mio è puro potere! Sono la regina dell’oscurità! Te lo scolpirò sul tuo cuore arido!”






<em>Kurururung!</em>






Belial scatenò il suo potere demoniaco. Quando la forza gravitazionale si diffuse attorno a Grid e lo tirò in avanti, una tempesta di fulmini oscuri lo inghiottì.






<em>Kwajajajajak!</em>






Si udì un suono terribile, come di ossa frantumate. Gli spettatori e i membri di Overgeared erano terrorizzati.






“G-Grid!”






“Grid!”






Belial stava usando ancora una nuova magia? Nel momento in cui i membri di Overgeared erano rimasti sorpresi dal potere del grande demone, Grid stava scambiando i suoi oggetti all’interno del campo gravitazionale.






[Hai lasciato gli Orecchini di Dark Bus. Oscuramento è stato bloccato forzatamente.]






[Hai lasciato Triplo Strato e hai equipaggiato l’Armatura della Luce Sacra.]






Grid padroneggiava completamente la struttura dei suoi oggetti. Perciò, la sua velocità nel lasciarli e nell’equipaggiarne di nuovi era molto elevata!






[L’effetto dell’Armatura della Luce Sacra è stato attivato e ti permette di resistere alla magia oscura.]






L’Armatura della Luce Sacra aveva una bassa probabilità di resistere completamente alla magia oscura e di mettere Grid in salvo.






<em>Kwarurururung!</em>






Quando la tempesta oscura terminò…






[Il giocatore Kraugel ti ha chiesto di unirti al party. Vorresti accettare?]






[Hai accettato. Ti sei unito al party d’Assalto a Belial.]






[Sei nel campo del leader del party, Kraugel.]






[L’Aura del Maestro di Spada è stata applicata perfettamente. Il danno inflitto ai nemici aumenterà del 30%. Il danno inflitto da abilità di spada raddoppierà.]






“Phew.”






Un potenziamento che esisteva solo per Kraugel? Grid provò stupore e piacere, invidiando al tempo stesso le abilità di Kraugel. Poi…






“Ira del Fabbro. Assassinio Collegato!”






“Cosa?”






<em>Puk!</em>






Apparve un enorme spadone che disperse ciò che rimaneva della tempesta oscura.






<em>Puok!</em>






Il secondo colpo.






<em>Puuok!</em>






Il terzo, il quarto e il quinto colpo. L’attacco finale, il sesto colpo, non andò a segno perché Belial lo evitò, ma aveva giù subito un terribile danno. Aveva perso in totale 22 milioni di punti Salute e la sua barra era scesa al 9%. L’Assassinio Collegato di Grid era travolgente, paragonato alla Spada dello Spazio di Kraugel, che era ad un livello inferiore. Ma Grid non era soddisfatto.






‘Se fossi Kraugel, il sesto attacco sarebbe andato a segno.’






Era probabile che sarebbe stato persino un attacco critico. L’abilità di Kraugel di cogliere le debolezze dell’avversario si basava sulla Super Sensibilità ed era superiore alla Benda del Macellaio.






‘È tempo di ottenere un oggetto migliore della Benda del Macellaio.’






Ancora una volta, si rese conto della distanza tra il potere puro del Maestro di Spada e quello del Discendente di Pagma, che sostanzialmente dipendeva dagli oggetti. Ma Grid non provava alcun senso di privazione. Le sue abilità non erano poi così inferiori e avrebbe potuto creare un esercito di individui “overgeared”. Era ben consapevole del suo potenziale.






“Un’armatura con la benedizione di Rebecca? Come può un essere demoniaco indossare una cosa del genere?”






Era una cosa che la confondeva, se pensava all’uomo senz’anima. Belial cominciò allora a concentrarsi sulla battaglia.






<em>Pepeng!</em>






<em>Pepepepepeok!</em>






Una tempesta di fiamme! Gli attacchi di magia oscura non erano efficaci, perciò Belial lanciò ogni tipo di incantesimi di fuoco. Il bombardamento magico si riversò addosso a Grid da ogni parte e si abbatté su di lui.






[Hai subito 3,800 punti di danno.]






[Hai subito 4,190 punti di danno.]






[Hai subito 6,930 punti di danno.]






[Hai subito 12,083 punti di danno.]






‘Che sfiga.’






Era difficile vedersela con i diversi tipi di magia, che gli precipitavano addosso tutti insieme. Non gli furono fatali solo grazie alle Mani di Dio. Belial si diresse verso Grid, che cercava di sopportare il dolore. Era ferito, dunque lei voleva approfittarne per ucciderlo. Fu un errore. Grid sorrise in modo sgradevole, mentre fronteggiava Belial.






“Sai qual è la tua debolezza?”






“…?”






“Sei debole.”






Se ne era reso conto mentre la osservava alla TV. Belial era inferiore a Hell Gao di alcuni livelli. E se il corpo di Hell Gao non fosse stato distrutto da Muller? A differenza di Belial, Hell Gao era più forte nel combattimento ravvicinato e con la magia. In primo luogo, Hell Gao era il maestro del fuoco infernale e lo usava direttamente per attaccare. Belial aveva una potenza di fuoco più debole.






“Non c’è problema se ti colpisco direttamente!”






Grid era fiducioso. Se avesse partecipato all’assalto di Belial fin dall’inizio, avrebbero potuto farcela più rapidamente!






<em>Chwaruruk!</em>






Grid sorrise di soddisfazione quando un filo d’argento catturò il corpo di Belial.






“Puoi Diventare il Re dei Morti?”






<em>Tak.</em>






<em>Tak tak tak!</em>






Urlò Grid con la faccia arrossata e gli Scheletri di Overgeared risposero. Uno di loro indossava l’Anello di Arube e avvolse il filo d’argento attorno al corpo di Belial. Gli scheletri di livello 1 afferrarono il grande demone per la caviglia!






“Iyarugt.”






<em>Kuooooh!</em>






Belial era temporaneamente bloccata. Apparve un vecchio con una spada rossa.






“I-Iyarugt?”






Colui che persino il 13° sovrano, Zepar, aveva evitato…






“Spada Sublime.”






Migliaia di corna insanguinate spuntarono dalla spessa pelle di Belial. Era spaventata e, di riflesso, aveva assunto una posizione di difesa. In quel momento, un gattino con delle piccole corna e le ali apparve davanti ai suoi occhi, Noe.






‘M-Menfi?’






Una specie in via d’estinzione e la miglior bestia demoniaca dell’inferno, una menfi! L’uomo senz’anima aveva ottenuto la migliore bestia demoniaca che solo i governatori al di sopra del 20° grado potevano domare?






“C-Chi sei tu?”






Sopra la testa di Belial.






<em>Peeeeeeong!</em>






Ci fu un lampo blu nel cielo. Era il Sacrificio della Santa Ruby, che poteva riportare in vita qualcuno in cambio di Salute e Mana. I morti venivano riportati in vita, mentre il male veniva distrutto.






“K…Kuaaaack!”






Belial avvertì lo stesso dolore che aveva provato dopo gli attacchi del Cacciatore di Demoni. Cominciò ad avere paura.






‘La mia anima…! La mia anima sta bruciando!’






Per i grandi demoni era possibile reincarnarsi per l’eternità. I loro corpi potevano anche essere distrutti, ma le loro anime potevano iniziare una nuova vita. Tale era la benedizione di Yatan. Il potere di un grande demone era assoluto. In quel momento, la sua anima era minacciata. Una forza incredibile! Era la prima volta che Belial provava paura!






“Arte della Spada di Pagma.”






Grid approfittò di quell’occasione d’oro: completò Ondata di Assassinio Collegata. Dopo averla usata, cercò di collegarla con i movimenti di Cuspide e Assassinio, ma spuntò una finestra di notifica.






[L’effetto del titolo ‘Guardato dagli Dei’ è stato attivato.]






[Rebecca, la dea della luce a cui hai fatto un favore in passato, ti ha donato una benedizione.]






‘Tu che non conosci cosa sia la resa, condanna il grande demone che sta minacciando il mondo.’






[Una potente forza ha unito Ondata di Assassinio Collegata e Cuspide.]






[Hai imparato la nuova abilità di fusione Cuspide con Ondata di Assassinio Collegata!]






[La ricompensa è troppo grande! C’è ostilità da parte degli altri dei! Il titolo Guardato dagli Dei è stato sigillato permanentemente!]






<em>Puk!</em>






<em>Puuok!</em>






Fallimento combinato con lo Spadone di Grid pugnalò il corpo di Belial ripetutamente. Quella era l’essenza di Assassinio Collegato.






<em>Kwarurururung!</em>






Poi, un’onda si generò attorno allo spadone, sollevando il corpo di Belial.






<em>Kururururung!</em>






L’onda che saliva ricadde e squarciò il corpo di Belial grazie a Cuspide.






[Colpo critico!]






[L’abilità passiva nascosta ‘Comando di Grid’ ha azzerato il tempo di ricarica di Cuspide con Ondata di Assassinio Collegata. Se viene riutilizzata entro tre secondi, non saranno consumate risorse.]






[Colpo critico!]






[Il potere del 32° Grande Demone Belial è crollato bruscamente!]
















Traduzione di Martina Procida


Editing di Libusemumei


                                


                                



