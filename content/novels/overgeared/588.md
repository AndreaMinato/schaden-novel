---
weight: 588
title: Capitolo 588
pubDate: 2025-03-17T08:49:02.575Z
tags:
    - overgeared
---




‘Proprio come uno scoiattolo volante!’






Un guerriero difensivo rappresentava la classe opposta a quella dell’assassino. Si trattava di un guerriero equilibrato, che poteva dare filo da torcere a un assassino veloce con una carica determinata, ridurre la forza dell’assassino con grazie all’elevata difesa e fare a pezzi il suo debole corpo con un appropriato potere d’attacco.






Black era convinta. Il suo clone guerriero sarebbe riuscito a sopraffare facilmente Faker. Tuttavia, la realtà non era così semplice. Gli impressionanti movimenti di Faker sfruttavano al massimo le caratteristiche della sua classe e le sue abilità di controllo. Era troppo difficile colpirlo.






<em>Wuuong.</em>






<em>Wuuong!</em>






La spada brandita dal clone di Black tagliò soltanto l’aria.






<em>Peeng!</em>






Anche lo scatto del guerriero, che ridusse immediatamente la distanza col bersaglio, fu inutile. Faker riuscì a prevederne il tempismo e il punto d’arrivo semplicemente osservandone i movimenti preparatori. Il guerriero non riuscì ad afferrare Faker, perché la sua mossa fu evitata in anticipo.






‘Un altro Kraugel?’






I suoi movimenti ricordavano quelli di Kraugel, che non era stato sopraffatto neanche in una lotta due contro uno, contro Black e sua sorella. Black prese una decisione.






‘Prima di tutto, il luogo è il problema.’






Il salone del 3° piano del Castello di Reidan. Lo spazio scuro e angusto era come una prigione per un guerriero. Non riusciva ad usare adeguatamente la spada e ciò ne dimezzava il potere e la velocità. Anche il livello di precisione era diminuito, dunque non era più in grado di seguire i veloci movimenti dell’assassino nell’oscurità. Era a causa della limitatezza del luogo, se Faker era in grado di leggere la traiettoria della carica.






Dall’altro lato, Faker era come un pesce nell’acqua. Calciava sui muri e sul soffitto del salone, massimizzando la sua velocità e rendendo i suoi movimenti ancor più stupefacenti. Dominava quello spazio. Era virtualmente impossibile che i deboli attacchi della guerriera lo colpissero.






‘Non può andare avanti così.’






Black prese una decisione e corse verso la terrazza. Mentre il suo clone teneva Faker occupato, lei aveva in mente di correre verso il giardino per catturare Irene e neutralizzare Faker. Ma aveva trascurato una cosa. Quel luogo si trovava nel bel mezzo del territorio nemico.






“Non puoi avvicinarti alla mia signora.”






“Morte a tutti gli invasori.”






<em>Pak!</em>






<em>Pa pa pa pat!</em>






“Cosa?”






Black era in piedi sulla ringhiera della terrazza, quando fu colta di sorpresa e perse l’equilibrio. Cadde dalla ringhiera. Improvvisamente 13 assassini la circondarono. Indossavano vesti che avevano, ricamato sul davanti, un drago d’argento. C’era un gruppo separato di assassini di Overgeared? Non c’era nessuna informazione a riguardo.






Black digrignò i denti.






“Chi siete voi?”






Qual era la cosa più stupida al mondo? Fare delle domande a degli assassini. Gli assassini erano riservati e reticenti. Mai cercare di parlare con uno di loro. Ma gli assassini col drago d’argento ricamato sulle vesti non erano affatto reticenti.






“Se sei curiosa riguardo alla nostra identità, ci presenteremo.”






“Noi siamo gli assassini del Drago d’Argento, raccolti dal Principe Ren per aiutarlo a salire al trono. I Metodi di Daluka che abbiamo imparato sono incredibilmente forti. Noi siamo i migliori assassini di Eternal.”






“E questo non è tutto. Recentemente, siamo diventati persino più potenti. Da quando serviamo il Duca Grid, siamo stati addestrati direttamente da Kasim, il Re delle Ombre.”






“Adesso siamo-“






“I travolgenti Draghi d’Argento-“






“Il gruppo delle Ombre di Overgeared.”






“Siamo leali a Overgeared, consacreremmo anche dieci vite a Overgeared.”






“…”






A chi era rivolta quella spiegazione? Era come se dei personaggi ricomparsi dopo tanto tempo si stessero appellando ai lettori.






<em>Syuok!</em>






<em>Syu syu syu syu syuk!</em>






Le spade dei Draghi d’Argento si avventarono su Black, che aveva assunto un’espressione assurda. In effetti, erano assassini terribili. Le loro armi puntarono rapidamente ai suoi punti deboli.






“Ugh!”






Nonostante il suo livello fosse molto più basso di quello di White, Black era comunque al livello 330. Ma non era facile sopportare gli attacchi delle Ombre di Overgeared, che erano tutte intorno al livello 250. Era la debolezza fatale di un illusionista.






‘Gli attacchi congiunti sono troppo duri.’






Dopo essere stata attaccata ripetutamente dalle Ombre di Overgeared, Black subì un danno che non poteva essere ignorato e fece una scelta. Creò un’altra illusione in cambio di una perdita di esperienza.






<em>Sururuk.</em>






Del fumo nero si diffuse attorno a Black e presto prese forma umana. Era il suo nuovo clone. Questa volta, era una paladina. Aveva eccellenti abilità di tanking, di guarigione e di potenziamento.






“Ehi, fratelli, vi va di divertirvi un po’ con me?”






Era un clone bellissimo e allegro, a differenza della vera Black. Sorrise mentre equipaggiava uno scudo quadrato e una spada ad una mano.






<em>Jjeejeeeong!</em>






“…!”






Le Ombre di Overgeared erano stupite davanti alla nuova Black. Lo scudo portato dal nuovo clone era difficile da penetrare con i loro pugnali. Inciamparono e Black li spinse verso il corridoio. Poi la paladina usò una magia a sostegno della guerriera che stava lottando con Faker.






“Cerchio della Guarigione.”






<em>Swaaaaaah!</em>






Sul terreno, sotto i piedi della guerriera, che appariva devastata a causa del coltello di Faker, apparve un cerchio verde. Era il Cerchio della Guarigione, che ripristinava la salute del bersaglio in piedi in un punto specifico.






“Eh…!”






La calda luce curativa si avvolse attorno al clone guerriero, il cui volto tornò ad essere roseo. Accadde nello stesso momento…






<em>Puooook!</em>






Un taichi d’argento trafisse il cuore del clone. La scena faceva pensare a una bestia nell’atto di mordere il collo della preda con le sue zanne. La forza era straordinaria.






[L’illusione evocata è stata danneggiata ed è svanita.]






[Hai perso il 20% di esperienza.]






[Il tuo livello è sceso.]






[10 dei Punti Statistica investiti più di recente andranno persi.]






“Cosa?”






Il primo clone era morto mentre lei era occupata con quegli assassini?






“Che significa?”






Come poteva Faker essere riuscito a sopraffare il clone con i suoi attacchi, quando aveva solo una classe normale? Black non riusciva a comprendere il potere di Faker, che era due volte più forte di quanto l’avesse valutato. Pensò che dovesse aver usato un qualche trucco meschino.






<em>Step.</em>






Faker entrò nel raggio di Cerchio della Guarigione con espressione calma, recuperò la sua Salute e rispose.






“Il potere degli oggetti.”






C’era bisogno di una descrizione dettagliata? Uno dei mezzi che Faker aveva scelto per superare i limiti di una classe normale era rappresentato dagli oggetti, il che era naturale per un membro di Overgeared. Faker aveva sempre fatto buon uso degli oggetti messi a disposizione da Grid. In particolare, era diventato molto più potente da quando aveva ottenuto i Pantaloni di Kruger.






Forse non era un avversario all’altezza di Belial, ma non perché Faker fosse incompetente. C’era una differenza di livello insormontabile e Faker era stato talmente occupato a proteggere i suoi compagni che non era riuscito a dimostrare le sue abilità. E allora adesso? Faker era in grado di saltare liberamente più in alto di Black.






<em>Pahat!</em>






Erano l’agilità aumentata e l’abilità di salto potenziata collegate ai Pantaloni di Kruger. Gli oggetti realizzati da leggende passate e attuali erano d’aiuto alle statistiche. Faker si mosse rapidamente sfruttando la sua agilità e la sua abilità di salto e fu sopra Black in un istante.






Black sentì la morte incombere.






***






[Black, il membro del tuo party, è morta.]






“C-Cosa?”






White non credette alla finestra di notifica che le apparve dinanzi. Al momento a Reidan non c’era nessun membro di Overgeared. Chi poteva fare del male a Black?






“Come? Che succede?”






Tutto era andato storto nell’istante in cui avevano messo piede nei campi. Il processo e il risultato erano stati diversi da quanto si fosse aspettata. Era la maledizione dei campi. White si ricordò del contadino folle che l’aveva uccisa a Siren. La sua fronte sembrò pulsare e lei se l’afferrò.






“Non posso tornare indietro così.”






Grid e Overgeared avevano un debito che doveva essere ripagato. Non poteva tornare a mani vuote dopo essere andata fino a Reidan e dopo il sacrificio di sua sorella Black.






“Tu…!”






White guardò Lord, in lontananza. Il figlio di Grid era l’arma segreta di Overgeared. E se avesse ucciso il bambino allevato da Grid e Kraugel? Quella sarebbe stata una vera vendetta.






“Kik! Kikikik! Ahahahahahaht!”






Si sentiva in colpa perché aveva sacrificato sua sorella Black, la quale aveva sempre accusato un forte stress a causa della sua difficoltà ad avanzare di livello. Rise come un’invasata e il suo corpo cominciò a tremare. Bruciò rapidamente i grassi per trasformarli in muscoli e si avvicinò a Lord. Partì spedita sfruttando l’incremento istantaneo di accelerazione.






“Giovane Signore Lord!”






“Evitatela!”






Le 200 bellissime ragazze si affrettarono ad accorrere per proteggere Lord. Tuttavia, la velocità di White era al massimo, dato che aveva ridotto il suo grasso corporeo il più possibile. Raggiunse Lord molto più rapidamente delle ragazze e gli sorrise.






“Da’ la colpa a tuo padre, se vuoi. Morirai a causa sua!”






White fissò Lord con un istinto omicida, troppo severo per un bambino. Un bambino comune dell’età di Lord si sarebbe messo a piangere o avrebbe perso i sensi. Ma Lord sarebbe diventato una leggenda. Non veniva toccato facilmente dagli stati alterati. I suoi occhi si riempirono di lacrime ma resistette, fissando lo sguardo dritto su White.






“No! Non incolpo Papà! Mio padre è la migliore persona al mondo!”






Quante volte era stato con lui, suo padre, da quando era nato? Talmente poche che Lord poteva persino contarle. Sì, a volte si sentiva solo e triste. Voleva stare con suo padre, come gli altri bambini. Voleva seguirlo nei suoi viaggi e imparare tante cose come il figlio del giardiniere. Lord aveva spesso immaginato come sarebbe stato bello se suo padre fosse rimasto sempre con lui.






Ma non gli rivelava mai la solitudine che aveva nel cuore. Perché? Sapeva che era sempre via per la sua famiglia e per la sua gente. Lord non voleva essergli di peso. Suo padre era fantastico. Sua madre, che si prendeva cura di lui, era fantastica e anche un padre che soffriva da solo lontano dalla famiglia era fantastico.






Nonostante suo padre non fosse presente in quel momento per proteggerlo, Lord non lo biasimava. Avrebbe amato e rispettato suo padre per sempre.






“Q-Questo moccioso!”






Da dove veniva tutta quella fiducia nei suoi occhi? Era strano. White provò una sensazione spiacevole e tirò un pugno. Aveva un potere tale che avrebbe potuto fracassare la testa di Lord in un colpo solo. Ma non riuscì a fargli del male.






“Avidità.”






White pensava che Kasim non potesse farle del male, ma si trattava di un grosso errore. Kasim poteva ucciderla in qualunque momento.






<em>Ku kwa kwa kwa kwa! Ku kwa kwa kwa kwa!</em>






“H-Heok!”






Era la manifestazione di ‘Avidità’, una tecnica che attirava tutte le ombre in un punto e inghiottiva tutto ciò che c’era intorno. Era l’abilità unica di Kasim, che aveva creato combinando i Metodi di Daluka e i Metodi di Lantier.






Dopo un momento.






<em>Clang.</em>






Tutto ciò che rimase nel punto in cui White era stata in piedi fino a un attimo prima fu una collana scintillante. 








Traduzione di Martina Procida


Editing di Libusemumei


                                


                                



