---
weight: 590
title: Volume 1 - Capitolo 59
pubDate: 2025-03-10T08:59:29.202Z
tags:
    - overgeared
---


“L’oggetto presentato dalla signora Clarice, la ‘Collana di Diamanti che Provoca una Distorsione delle Sensazioni’ è stata venduta per 453 monete d’oro. L’oggetto presentato dal signor Grees, ‘Armatura Interna per la Protezione dal Freddo’ è stata venduta per 189 monete d’oro. Quello presentato dal signor Piglet, la ‘Pozione Amara ma di Forza Superiore’ è stata dato per 15 monete d’oro l’una. L’oggetto presentato dal signor Steng, la ‘Spada Lunga che Armonizza Facilmente con la Magia’ è stata venduta per 1900 monete d’oro.”


Le persone i cui oggetti erano stati venduti esultarono.


Anche Steng gioì.


“Il lavoro del mio maestro è stato venduto! Sarà molto contento!”


Sten avrebbe ottenuto un nuovo metodo di produzione come ricompensa per aver completato la missione. Mi si avvicinò con l’intenzione di ricevere le mie congratulazioni, ma il mio stomaco doleva e la mia bocca non voleva aprirsi.


‘Maledizione. A quanto pare i miei oggetti non sono stati venduti... Merda, avrei dovuto impostare un prezzo più basso.’


Ma mentre ero scosso dalla rabbia e dal rimorso...


“L’oggetto presentato dal signor Grid, ‘Armatura a Placche Molto Delicata’ è stata venduta per 3500 monete d’oro. I ‘Guanti in Metallo Apparentemente Ordinari’ sono stati venduti per 2000 monete d’oro.”


“...Eh?”


Non credevo a quello che avevo sentito. Aveva appena detto 3500 monete d’oro? Non 2000?


Le altre persone persero le staffe.


“Non è possibile... Come può un oggetto essere venduto ad un prezzo così alto?”


“Come ci si aspetta da oggetti di classe epica! Il livello limite è anche oltre il 100...”


Steng mi guardò con invidia. “Fantastico! Il tuo maestro deve essere un fabbro incredibilmente bravo! Possiede l’abilità Maestria del Fabbro Avanzata?” Huh?”


“...”


Non riuscivo a sentire più nulla. Le parole ‘ho guadagnato soldi’ e ‘jackpot’ risuonavano nella mia testa. 5500 monete d’oro, in denaro erano...


“6.600.000 Won...”


Avevo guadagnato in una sola settimana un’enorme somma per cui avrei dovuto impiegare 73 giorni di lavoro, e da due oggetti di classe epica!


“Abo...aboooo...”


Volevo esultare, ma la mia bocca non funzionava bene. Il banditore parlò mentre ero completamente frastornato.


“Signor Grid, il responsabile vuole incontrarla. Mi segua.”


Steng si congratulò con me. “Wow! Adesso avrai il diritto di poter consegnare prodotti al castello. La fucina diventerà piuttosto impegnata e le missioni che riceverai dal tuo maestro saranno tantissime! Congratulazioni!”


Steng era sinceramente felice. Al contrario di me, che mi ero sentito afflitto quando l’ho visto riuscire nella sua missione. Era ancora un adolescente, ma era molto amichevole. Mi stava simpatico. Una volta diventato il padrone della fucina, lo recluterò sicuramente. Sembrava il tipo che non si sarebbe lamentato di un po’ di lavoro sconsiderato.


“Grazie per i complimenti. Allora, alla prossima.”


Porsi a Steng il sorriso più gentile che potessi fare, mentre non vedevo l’ora che avvenisse un giorno un nostro nuovo incontro. Steng diventò blu e fece qualche passo indietro.


“Ah, arrivederci.”


Salutai Steng e mi diressi all’ufficio del responsabile. Era un uomo di mezz’età, con dei baffi impressionanti, che mi diede calorosamente il benvenuto.


“Ohh, tu sei Grid! Sono rimasto molto impressionato dopo aver visto i tuoi oggetti. Mi stavo chiedendo come fossi diventato l’erede della fucina in così giovane età, ma ho completamente capito dopo aver visto le tue abilità! Vieni, siediti.”


Io e il responsabile e ci sedemmo l’uno difronte l’altro. Una cameriera con del tè fece la sua comparsa.


‘Wow... Il profumo di questo tè Elpa è diverso.’


La fragranza del tè Elpa che Khan preparava per me era molto flebile. Dovevo tenere il naso nella tazza per poterne sentire appena l’odore, ma qui il tè Elpa era intensamente pungente. Potevo godermi il tutto senza dovermi portare la tazza al naso.


‘Sono state usate delle foglie di tè costose.’


Dove altro avrei avuto l’opportunità di bere gratis un tè così costoso? Consumai il tè caldo e porsi la tazza vuota alla cameriera.


“Un’altra tazza, per favore.”


“Sì.”


<em>Gulp.</em>


“Un’altra ancora.”


“Certo.”


“Kya~~! Ancora un’altra tazza!”


“...Sì.” Il responsabile rise di cuore dopo la quarta tazza di tè. “Secondo gli abitanti di Winston, sei qualcuno dall’aspetto eroico...e non sei per niente nervoso difronte a qualcuno di elevata posizione sociale.”


Ho sbagliato qualcosa? Me ne resi conto in ritardo, ma l’uomo scosse il capo.


“Mettiti a tuo agio quanto vuoi. Va tutto bene.”


“...Ah, sì.”


Il responsabile sembrava una persona a cui non piacevano le formalità. Arrivò al punto. “Mi piacerebbe distribuire i tuoi equipaggiamenti ai cavalieri e ai soldati di lady Irene, che ne pensi? Sei disposto a fare affari con noi?”


Finalmente. Volevo accettare subito, ma c’erano alcune cose da tenere a mente.


“Non so se ne siete a conoscenza, ma al momento la nostra fucina sta andando estremamente bene. Sarò occupato, perciò non sono certo che avrò abbastanza tempo per creare equipaggiamenti per i cavalieri e i soldati.”


Non volevo fare equipaggiamenti ai soldati. Considerando il loro livello medio, avrei dovuto forgiare oggetti di livello 50, che non mi avrebbero fatto guadagnare molti soldi.


‘Lo so per certo dopo quest’asta. Più è alto il livello limite dell’oggetto, più grande ne è il profitto. È molto meglio creare un unico oggetto di livello 120 che una dozzina di livello 50.’


Il responsabile annuì.


“Capisco. A pensarci, c’è una grande maestria nelle tue opere. Probabilmente investi molto tempo e molti sforzi ogni volta che crei un oggetto. Sono stato stupido a chiederti di fornirne centinaia o migliaia ai soldati. Se è così, cambierò gli standard. Per favore, crea equipaggiamenti solo per i cavalieri.”


“Sì, ho capito.”


Bene, la faccenda stava andando bene. Allora il responsabile mi sorprese con le sue seguenti parole. “Ma ho una condizione. Gli equipaggiamenti che saranno distribuiti ai cavalieri dovranno essere migliori dei lavori presentati oggi all’asta.”


“Huh?”


I due oggetti portati oggi erano entrambi di classificazione epica. In altre parole, il responsabile mi stava dicendo di consegnare oggetti di classificazione più importante di quella epica.


‘Questo è pazzo. Se investissi più di 20 ore ogni volta che creo un oggetto, non c’è alcuna garanzia che non potrebbe essere di classificazione normale.’


Il responsabile parò mentre ero confuso.


“Certo, so che è difficile creare un oggetto così incredibile. Quindi prometto che lo comprerò ad un prezzo molto più alto.”


“Un prezzo molto più alto...?”


“Sarà del 10% più alto di quello delle offerte vinte all’asta di oggi. Ovviamente, se creerai degli oggetti molto migliori di quelli presentati oggi, pagherò un prezzo più alto.”


Non c’era bisogno di ascoltare altro. Mi alzai e gridai. “Va bene! Ritornerò subito alla fucina. Allora, vado!”


Il responsabile mi richiamò una volta motivato a creare oggetti velocemente.


“Prima di tutto, ti prego di forgiarmi tre spade. Alcune delle armi dei cavalieri sono state compromesse a causa di un incidente non troppo tempo fa.”


Spuntarono poi le informazioni della missione.






[Affari con il Responsabile (1)]


Difficoltà: A


Il responsabile di Winston, Vladi, ti ha chiesto di creare equipaggiamenti per i cavalieri.


Ti ha offerto un buon accordo in considerazione delle tue grandi abilità. Se lo deluderai, questo accordo d’affari verrà immediatamente distrutto.


Condizioni di Superamento Missione: forgiare almeno tre spade di classificazione epica con un livello limite tra il 120 e il 180, e consegnalre entro una settimana.


Ricompense Missione: Dipenderà dal livello degli oggetti consegnati.


Fallimento Missione: L’accordo d’affari con il responsabile verrà cancellato e la missione verrà distrutta.






‘Non è abbastanza buono...?’


Nei giorni scorsi avevo investito 20 ore per ogni oggetto e ne creai tre. Due erano di classe epica e uno di classe normale. Significava che avevo due terzi di probabilità di creare un oggetto di classe epica. Sembrava possibile crearne tre di quella classe in una settimana.


‘A meno che la mia fortuna non svanisca improvvisamente e non ottenga alcun oggetto di classificazione epica, questa è una missione che può essere decisamente portata a termine!’


Ero fortemente sicuro di me quando lasciai il castello. Percorrendo la strada verso la fucina, gli abitanti mi si avvicinavano e sussurravano.


“Signor Grid, alcune persone la stanno seguendo.”


“Esatto. Dovresti fare attenzione, potrebbero essere persone cattive.”


La mia affinità coi residenti era al massimo, perciò mi erano molto grati. Mi avrebbero fatto sapere se si stesse avvicinando un pericolo.


“Seguendo?”


Chi era? Guardai nella direzione indicata dagli abitanti. All’inizio del vicolo, sotto l’ombra di un albero, dietro un venditore di strada, ecc. Delle persone sospette si stavano nascondendo il più possibile.


“Wow... Non sono un po’ tante a seguirmi?”


Mi vennero i brividi. Che fossi l’obiettivo di una misteriosa organizzazione di assassini come il protagonista di un film?


...No, non mi sembrava nulla del genere guardando con più attenzione. I volti delle persone che mi stavano seguendo erano volti di persone che avevo visto all’asta. Mi stavano seguendo per scoprire chi fosse il mio maestro fabbro.


Chiesi ai residenti. “Impeditegli di seguirmi. Non c’è bisogno di preoccuparsi, non sono pericolosi.”


Gli abitanti risposero vigorosamente con sguardi determinati.


“Va bene. Farò di tutto per aiutarti!”


“Lascia fare a me!”


I residenti si rimboccarono le maniche. Dozzine di loro gridarono all’unisono, poi corsero verso quelli che mi seguivano.


“C-che cosa? Perché ci stanno prendendo?”


“Hiik! Cos’hanno questi PNG?”


“Lasciateci andare!”


Così, le cose subito si sistemarono. Ringraziai rapidamente i residenti e ritornai alla fucina. Dopo aver descritto la situazione a Khan, mi disconnessi.


“Hu...huhuhu!”


Non fui in grado di reprimere le mie risate mentre emergevo dalla capsula.


“Puhahahaha! Adesso sono ricco!”


Non appena urlai, tutto sembrò reale piuttosto che un sogno. Avevo guadagnato 6.6 milioni di won in una sola settimana! Avevo anche ottenuto il diritto di consegnare oggetti al castello. Il mio debito di 10 milioni di won presto sarebbe scomparso e avrei potuto fuggire dallo status di persona indebitata.


Un giorno, avrei potuto guidare un’automobile straniera!


‘ E Ahyoung sarà seduta sul sedile del passeggero!’


<em>Huhuhu</em>...non riuscivo a smettere di ridere per la gioia. Ero così contento che mi uscivano anche le lacrime. In quel momento mi si avvicinò un dipendente.


“Mi scusi, sta recando fastidio agli altri clienti, la prego di fare silenzio.”


“Mi dispiace.”


Pagai per la stanza e tornai a casa.








<p style="text-align: center">***</p>








Shin Young Woo lasciò la stanza a capsula.


Il dipendente schioccò la lingua.


“Una persona del genere dice di essere ricca... Rideva mentre lo affermava. Non c’è alcun dubbio che sia pazzo.”


“Non sembra un disoccupato e un senza tetto? Non indossa gli stessi abiti da lavoro ogni giorno? Non è così?”


“Lo penso anche io... Usa regolarmente la capsula.”


Gli studenti dipendenti stavano parlando di Shin Youngwoo. Era entrato nella capsula di mattina presto, indossando gli stessi vestiti, perciò sembrava patetico.


“Ho visto le sue informazioni, adesso ha 26 anni. Tsk tsk, quanto è patetica la sua vita? Non vivrò come lui una volta laureato.”


“Smettila di parlare di lui e parliamo di Satisfy. Sai che ho raggiunto il livello 40 ieri?”


“Wow, davvero? Fantastico! Io sono ancora al livello 39. Hey, dove stai livellando così velocemente?”


“Ero a caccia. Fortunatamente, ho ottenuto un oggetto raro, quindi cacciare è diventato più semplice. Sono più veloce grazie al potere dell’oggetto.”


“Dove si può trovare un oggetto per i maghi? Ah~~~ Voglio un oggetto raro. Hey, a che livello pensi sia un senza tetto come lui?”


“Pff, guardalo. Ti sembra che possa giocare bene? Satisfy è un mondo molto più crudele della realtà. Un perdente nella realtà deve essere un perdente in Satisfy. Non c’è bisogno di preoccuparsi, non è un utente con un livello alto.”














Tradotto da MoonRoro29
                                


                                



