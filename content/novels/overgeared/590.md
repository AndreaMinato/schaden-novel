---
weight: 5900
title: Capitolo 590
pubDate: 2025-03-17T08:49:02.575Z
tags:
    - overgeared
---




[Per Amore di Isabel]






★ Missione Nascosta ★






La missione di Isabel di difendere la Chiesa di Rebecca a costo della sua stessa vita, è ardua.






È un destino che non può essere negato dalla volontà e dal potere di un umano. Neanche il Papa Damian può salvarla.






Ma tu sei diverso.






Riscostruisci perfettamente la Lancia di Lifael e dimostralo.






La tua abilità di fabbro sono un potere che può distruggere persino il destino.






Scopri le tecniche assolute che non possono essere tollerate e ottieni i requisiti per diventare un mito, ben oltre la leggenda.






Condizioni di Completamento Missione: Indebolisci il potere divino della Lancia di Lifael e assicura la salvezza a Isabel. Tuttavia, la Lancia di Lifael deve essere più forte della lancia già esistente.






Ricompensa per il Completamento della Missione: Divinità +1.






‘Devo aumentare la mia statistica della Divinità.’






Le missioni nascoste erano assolutamente corrette. Davano ricompense che non potevano essere ottenute con le missioni normali. La ricompensa di quella missione nascosta era un punto in Divinità. Ciò significava che quella statistica non poteva essere incrementata in maniera ordinaria. Era come la statistica della Fortuna. I titoli Eroe del Regno e Salvatore del Mondo davano punti a tutte le statistiche, ma non avevano effetto su Divinità.






‘È naturale.’






Fin dall’inizio non si era aspettato nulla di diverso. Sarebbe stato strano se fosse stato facile aumentare una statistica con cui poteva ottenere un potere speciale ogni 10 punti.






‘Be’, pazienza.’






C’era un altro rompicapo. Doveva reprimere il potere divino della Lancia di Lifael, ma rendere le sue prestazioni più potenti rispetto a prima? Era una missione spudorata. Pensaci. La fonte principale del potere della Lancia di Lifael era il suo imponente potere divino. Era logicamente impossibile aumentare il potere della lancia diminuendone il potere divino.






Ma.






‘Devo farlo.’






Grid borbottava come sempre, ma non pensava affatto di arrendersi. Non c’era limite alla durata della missione e voleva guadagnare quel punto nella nuova statistica. Ma soprattutto, Grid voleva donare la felicità a Isabel.






‘È per il futuro sia di Damian sia di Isabel. Non avere fretta. Fallo lentamente e con attenzione.’






“…”






Grid rimase davanti alla fornace a pensare intensamente. Sembrava avesse un’espressione profondamente afflitta. Un artista insoddisfatto, l’artigiano testardo. I cosiddetti anni di esperienza.






‘È bello stare semplicemente qui.’






‘L’atmosfera non è uno scherzo.’






‘Voglio essere come lui, un giorno.’






I fabbri di Reinhardt invidiavano Grid. Era naturale che dei fabbri rispettassero un fabbro leggendario.






“Mmm.”






Grid continuava a pensare.






‘È dura aumentare le prestazioni della lancia. E se ne cambiassi la struttura per darle una forma che sia adatta ad Isabel?’






Era probabile che la Lancia di Lifael sarebbe stata più potente di prima, dato che le opzioni sarebbero state destinate a Isabel.






‘…No, si tratta di uno dei tre principali manufatti di una religione. Non credo possa essere destinato ad una sola persona. Pensa.’






Inizialmente Grid provò un approccio normale. Dopo aver considerato i metodi di base per incrementare il potere della lancia, cominciò a pianificare di ricostruirla. Ma non era facile. Dopo aver represso il potere della dea, era virtualmente impossibile rendere la Lancia di Lifael più potente con metodi ordinari.






‘Aspetta.’






Il sole era tramontato e la luna si stagliava nel cielo. Grid affilò lo sguardo, fissando la fornace.






‘E se cambiassi i materiali?’






L’adamantio era uno dei migliori minerali. Ecco perché Grid pensava che i materiali della Lancia fossero già perfetti. Non voleva aggiungerne un altro alla Lancia di Lifael, che era composta solo di adamantio. Ma a pensarci bene, non possedeva dei materiali uguali all’adamantio?






‘Le ossa e le corna di Belial!’






L’adamantio era un ‘minerale’ che si trovava naturalmente nel regno divino. Ma si trattava di un materiale di grado più basso se paragonato al corpo di un grande demone. Un sorriso oscuro si aprì sul volto di Grid.






‘Se realizzo la lancia con le ossa di Belial, il potere sarà massimo.’






Perché non gli era venuta in mente prima un’idea così semplice? Braham versò acqua fredda sulla sua esaltazione.






‘Mischieresti le ossa di un sudicio demone con la Dea Rebecca? Kukukuk, è divertente, ma non danneggerà la Chiesa di Rebecca?’






“…Ah.”






Era inaccettabile usare le parti del corpo di un essere depravato per un’arma divina. Grid se ne rese conto e cominciò a provare dolore alla testa.






‘Non è una questione semplice.’






Vedendolo amareggiato, Braham gli diede un consiglio.






‘Perché non provi con la magia?’






‘…?’






‘Unisci la magia alla Lancia di Lifael. Se il tuo obiettivo è incrementare il potere della lancia, non sarebbe più semplice ed efficace usare la magia?’






In effetti, era una risposta semplice. Ma non era fattibile.






“Come posso farlo?”






Erano necessarie tre fasi per creare un oggetto magico. Per prima cosa, bisognava elaborare la formula di recupero del potere magico, di modo che l’oggetto potesse produrlo da sé. Poi, bisognava segnare l’oggetto con un incantesimo. E infine, bisognava inserire l’incantesimo nel marchio intagliato.






Sembrava semplice, ma era un lavoro molto complesso. Persino i cosiddetti grandi maghi non erano in grado di creare facilmente oggetti magici. Non era l’area di Grid, che era un fabbro. Braham gli parlò orgogliosamente.






‘Ti insegnerò io come creare oggetti magici.’






“Ah!”






Grid si ricordò di qualcosa. Chi aveva creato il potente minerale pavranio? Braham e Pagma. Era assai probabile che il mago leggendario Braham sapesse come creare equipaggiamenti magici. Gli occhi di Grid si accesero.






“Mi insegnerai davvero? Potrò creare equipaggiamenti da guerra magici?”






Se Grid avesse acquisito l’abilità di creare equipaggiamenti magici, il tipo di oggetti che sarebbe stato in grado di creare in futuro sarebbe aumentato significativamente. Non era un’esagerazione dire che il valore era astronomico. Braham rispose positivamente a Grid, che era pieno di aspettative.






‘Pagma sapeva creare equipaggiamenti magici. Dunque, anche tu puoi farlo con le tue abilità.’






“D-Davvero? Allora perché non me ne hai parlato prima?”






‘Hai il potenziale per produrre armi magiche perché hai distrutto il Grande Demone Belial e la tua intelligenza è aumentata grazie alla ricompensa. Fino ad allora, eri così ignorante che non c’era alcuna speranza.’






“…”






Aveva elogiato il titolo Salvatore del Mondo. In quel momento, davanti a Grid apparve una finestra di notifica.






[Hai ottenuto ‘Abilità Sigillata’, uno dei pezzi nascosti del Discendente di Pagma.]






[Completando la missione potrai ottenere ‘Metodo di Produzione di Equipaggiamenti Magici’.]






[È stata creata una nuova missione.]






[Allenamento di Produzione]






Difficoltà: SSS






In origine la creazione di equipaggiamenti magici era riservata ai maghi.






Ma in passato, il fabbro leggendario Pagma ha ideato un suo metodo unico per creare equipaggiamenti magici, grazie all’aiuto di Braham.






Anche tu puoi imparare come creare equipaggiamenti magici da Braham.






Condizioni di Completamento Missione: Realizza ciò che Braham ti chiede.






Ricompensa per il Completamento della Missione: Metodo di Produzione di Equipaggiamenti Magici Lv.1.






“Braham, tu…”






Aveva fatto così tanto, per poi essere abbandonato da Pagma. Grid provava compassione per lui e Braham parlò.






‘Non tradirmi.’






“…”






L’impatto del tradimento di un amico era stato immenso su Braham. Se Grid fosse stato al suo posto, non si sarebbe più fidato di nessun umano. Ciò nonostante, Braham mostrava una salda fiducia in Grid. Qual era la ragione? Grid non poteva fare a meno di chiederselo.






“Braham, perché ti piaccio?”






Braham gridò rabbiosamente, ‘C-Cosa? A chi piaci?’






Il demone lo negava, ma si sentiva positivo nei confronti di Grid ed era di grande aiuto. Perché? Perché Grid aveva una natura diversa da quella di Pagma. A differenza di quest’ultimo, che aveva tradito i suoi amici per la sua causa, Grid era una persona che teneva a cuore ogni amico. Braham era stato espulso dal mondo dei vampiri e la sua personalità era gradualmente cambiata nel corso di centinaia di anni. Anche lui voleva essere importante per qualcuno.






‘Che.’






Perché il suo cuore si stava indebolendo? Era iniziata da quando Mumud era suo discepolo. Braham era geloso dei talenti di Mumud, aveva bloccato le sue imprese e aveva deciso di eliminarlo dalla faccia della terra. Tuttavia, Braham non era riuscito ad ucciderlo. In seguito, Mumud aveva cercato di curare la sua malattia.






‘…’






Mumud. Il sorriso innocente di un uomo che era più amabile e ingenuo di chiunque altro.






Grid sollecitò Braham. “Che stai facendo? Sbrigati, insegnami il Metodo di Produzione degli Equipaggiamenti Magici.”






‘Già. Inizia imparando come forgiare il metallo con Missile Magico.’






“…?”






‘Fallo 10.000 volte. Devi colpire il metallo con Missile Magico.’






“????”






Non poteva essere un po’ più facile? Grid non capiva perché dovesse soffrire ogni volta.






***






Lauel si osservò davanti ad uno specchio a figura intera.






“Lauel, sai che sei perfetto sotto ogni aspetto.”






Il suo talento era già ben oltre il regno dell’umano e ciò era abbastanza per guadagnargli l’invidia degli dei. Ah, forse era per quello?






“…Sono sotto l’effetto di una terribile maledizione.”






Era una maledizione che il suo talento militare fosse solo a quel livello.






“Lauel, non sei abbastanza qualificato per guidare l’esercito.”






Lauel aveva una strategia per porre rapidamente fine alla guerra, puntando sulla debolezza di Reinhardt. Era una grande strategia per far sì che tutti i membri della sua squadra dessero il loro meglio, ma Lauel non si sentiva all’altezza.






‘Non so reagire a tutte queste variabili in modo flessibile e non so gestire una guerra che cambia in tempo reale. Un giorno, farò un grosso errore e metterò l’esercito in crisi.’






Il suo ruolo era quello di capo dello staff, non di generale. Aveva bisogno di una persona di talento che fosse in gamba e carismatica, che avesse anche abilità eccellenti. Piaro e Asmophel? Erano insufficienti. Erano in grado di vincere una battaglia, ma non erano abbastanza saggi per vincere una guerra.






‘Naturalmente, potrebbe essere diverso se Asmophel migliorasse ulteriormente.’






C’era qualcuno che potesse prendere il posto di Asmpphel mentre il suo talento fioriva completamente? Mentre rifletteva, il volto di Lauel assunse un’espressione sgradevole.






“…N-Nessuno?”






La Gilda Overgeared. Non poteva negare il fatto che possedessero i migliori talenti, ma la maggior parte di essi erano incompleti in quanto a forza individuale. Lauel si sentì disperato.






“Kukuk… Non si può evitare. Devo cercare un nuovo talento all’esterno.”






Come? Il metodo era ovvio. Recentemente, l’onore e l’autorità di Overgeared erano cresciuti enormemente. In quel momento, molte persone stavano lavorando sodo per unirsi ad Overgeared. Lauel pianificava di sfruttare quel fatto.






“Toban, organizza una prova su larga scala per Overgeared. Comunica subito la mia volontà al mondo. Aspetterò quelli che si guadagneranno l’onore di condividere il mio destino.”






“Ah… In altre parole, pubblicizzare ovunque la disponibilità di un posto?”






“…”






Non c’erano romantici in Overgeared. Lauel si sentiva depresso.








Traduzione di Martina Procida


Editing di Libusemumei


                                


                                



