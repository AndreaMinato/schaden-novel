---
weight: 598
title: Capitolo 598
pubDate: 2025-03-17T08:49:02.577Z
tags:
    - overgeared
---


La Gilda Overgeared aveva vinto la battaglia contro Belial e posto le fondamenta per costruire un regno. Ogni membro della gilda era stato fedele al proprio ruolo. Fu grazie a loro che Overgeared era stata in grado di fondare un regno. Grid questo lo sapeva, perciò voleva ricompensare tutti i membri di Overgeared con oggetti magici da battaglia.


Ma fu impossibile in termini sia di tempo che di capitale. In particolare, le obiezioni di Lauel furono dure.


“Non conosci il significato di servitori meritevoli? È una parola che si riferisce ai subordinati che si sono costruiti molti meriti quando si fonda un paese. Dato che abbiamo lavorato duramente, siamo tutti servitori meritevoli? Questo è ridicolo. A meno che non selezioni e ricompensi coloro che si sono sacrificati maggiormente, perderai il significato di servitori meritevoli.”


“È una vergogna.”


Ma Lauel aveva ragione. Dare la stessa ricompensa sia a quelli che erano stati attivi e sia a quelli che non lo erano stati? Le persone che si erano mostrate più attive poteva provare un senso di privazione.


‘<i>In effetti, questo non è un paese comunista. Cos’è la compensazione equa?</i>’


Per fare un esempio semplice, le persone ricevevano diverse ricompense negli assalti. Grid ne fu convinto e buttò giù i contributi dei membri di Overgeared. Escluse amicizie personali e pensò in maniera oggettiva.


‘<i>La prima persona sulla lista dei servitori meritevoli è Katz.</i>’


All’inizio, Katz era stato una persona sgradevole. Era il tipico giapponese dell’ala destra che denigrava i coreani. Era difficile per Grid accettarlo. Ma Katz aveva ritirato tutti i suoi commenti passati e si era scusato sinceramente. Non solo si era scusato, aveva abbandonato tutte le percezioni limitate che aveva sulla Corea del Sud. Aveva cercato di fare ammenda creando nuovi posti di lavoro per i coreani che vivevano in Giappone. Dopo essersi unito a Overgeared, le sue attività stavano facendo scintille. Consideriamo questa guerra. Aveva difeso Borneo con sole 1.000 truppe. Katz da solo aveva sconfitto il Regno di Gauss.


‘<i>Grazie a lui, siamo riusciti a concentrarci a pieno sulla guerra e sull’assalto.</i>’


Sarebbe stato terribile se Borneo fosse stata ripresa dal Regno di Gauss. Il Regno di Eternal avrebbe lavorato insieme al Regno di Gauss e Overgeared sarebbe stata completamente isolata e distrutta.


‘<i>Perciò, Katz deve essere assolutamente piazzato sulla lista dei servitori meritevoli.</i>’


La seconda era Jishuka. Aveva difeso Patrian fino all’arrivo di Grid ed era volata completamente quando aveva ricevuto l’Arco della Fenice Rossa. Aveva completamente distrutto Eternal e giocato un ruolo decisivo nel ribaltare la situazione, curando i suoi alleati morenti nell’assalto a Belial.


‘<i>Non devo scordarmi di Piaro.</i>’


Senza Piaro, non sarebbero riusciti ad assaltare Belial.


‘<i>Anche il lavoro di Asmophel è stato importante.</i>’


Grid ora sapeva per certo il ruolo che Asmophel aveva giocato durante la battaglia di 1 contro 100,00. aveva visto i video della guerra trasmessi in TV e aveva confermato le azioni di Asmophel.


‘<i>Se Asmophel non avesse assassinato i capi nemici, io sarei potuto morire durante la battaglia.</i>’


E se fosse morto?


‘<i>Non sarei arrivato in tempo all’assalto a Belial. Alla fine, Piaro e tutti quelli di Overgeared sarebbero stati distrutti.</i>’


Questo non fu tutto ciò che aveva compiuto Asmophel. Durante la guerra, era penetrato tra le forze nemiche, si era assicurato ogni sorta di informazione, disturbato le forze nemiche, ecc. Ma.


‘<i>Fingiamo di non sapere.</i>’


Grid era dispiaciuto per Asmophel, ma l’abilità passiva di Asmophel chiamata Determinazione del Numero Due si attivava quando doveva dare prova di se stesso.


‘<i>Non appena riconosco Asmophel, Determinazione del Numero Due si indebolirà e il suo tasso di crescita rallenterà.</i>’


Questo non significava che sarebbe stato escluso dalla lista dei servitori meritevoli? Asmophel era un pilastro che sosteneva il regno e aveva bisogno di essere collocato nella posizione appropriata.


“Hmm…”


Doveva dare un titolo, ma il valore di Asmophel sarebbe diminuito nel momento in cui avesse ottenuto un titolo. Cosa doveva fare? Grid si preoccupò su come gestire Asmophel a lungo andare.


‘<i>Mi dovrei consultare con Lauel.</i>’


Se non riusciva a pensarci da solo, allora ne avrebbe dovuto discutere con Lauel. come sempre.


‘<i>Grazie.</i>’


Era già diventata un’abitudine ringraziare Lauel. Grid completò la lista dei servitori meritevoli e andò a fare loro visita uno ad uno.


“Quale oggetto vorresti avere?”


Ovviamente, ogni persona aveva bisogno di oggetti diversi. Alcuni volevano un’arma che avrebbe massimizzato le caratteristiche della propria classe, alcuni volevano un’armatura che migliorasse la propria sopravvivenza, mentre altri volevano un equipaggiamento per la coltivazione che migliorasse l’efficienza della coltivazione. C’era un punto che tutti loro avevano in comune.


“Se riuscissi ad ottenere gli oggetti magici di Grid, potrei crescere più velocemente che mai.”


“Va bene.”


Era una risposta gratificante. Grid si sentiva motivato a lavorare. Dopo essersi assicurato i materiali necessari per produrre gli oggetti, chiese a Sticks di spostarlo a Reidan. Insieme a Khan e ai fabbri di Reidan, accese tutte le fornaci di Reidan. Usò generosamente il legno bianco di fosforo come combustibile.


“I fabbri intermedi dovranno assicurarsi che le fiamme nelle fornaci non si spengano e i fabbri avanzati dovranno rifinire i minerali di fero. Khan mi aiuterà.”


“Ho capito. Hai qualcosa da far fare ai fabbri principianti?”


“Di’ loro di concentrarsi sull’osservazione delle mie tecniche.”


“…”


I fabbri di Reidan andarono in confusione. Un fabbro principiante poteva fare il lavoro di una persona in una fucina mentre un fabbro intermedio poteva lavorare come fabbro privato. Inoltre, un fabbro avanzato aveva abbastanza talento per lavorare in un palazzo. Ma ai fabbri principianti non venne dato alcun lavoro, mentre i fabbri intermedi dovevano mantenere la fornace e i fabbri avanzati dovevano fondere i minerali di ferro?


Anche Khan, un fabbro artigiano abbastanza capace da lavorare con l’impero, si stava comportando da assistente? I fabbri che avevano fiducia nelle loro abilità non riuscirono a comprendere l’assegnazione di ruolo di Grid. Ma nessuno di loro disobbedì agli ordini di Grid. Dopo molto tempo, furono testimoni del lavoro di Grid e ancora una volta compresero che nemmeno Khan era all’altezza.


‘<i>Diventerò presto un fabbro intermedio grazie all’aiuto di Grid.</i>’


‘<i>È il più grande onore fare lavori strani per lui.</i>’


I fabbri di Reidan compresero l’importanza della cosa e non si fecero più domande riguardo gli ordini di Grid.


“Padre, combattete!”


Lord stringeva la mano di Irene e giunse alla fucina. Disse parole di incoraggiamento che aveva imparato dalla Zia Ruby e tirò fuori un piccolo martello. Poi, guardò i movimenti di suo padre.


<i>Ttang! Ttang!</i>


<i>Tatang! Tang!</i>


La vista del padre e del figlio uno vicino all’altro era piacevole e gioia. C’era un sorriso felice sul bellissimo volto di Irene.


***


“Voglio vedere Grid con espressione confusa e spaventata.”


Barone Kons era emozionato mentre la carrozza si muoveva. Si chiedeva quanto sarebbe stato sorpreso e frustrato Grid una volta che avesse saputo che doveva offrire un tributo ai 15 regni, inclusa Gauss.


“Non è così semplice costruire un regno.”


Se fosse stato così semplice creare e mantenere un regno, ad oggi ci sarebbero stati centinaia di regni nel continente. Il Barone Kons rise mentre si immaginava l’espressione sul volto di Grid.


“Siamo arrivati.”


La carrozza del Barone Kon si fermò di fronte al Palazzo Reinhardt.


“Hmm…”


Il Barone Kons rimase sorpreso quando uscì dalla carrozza. A differenza di quello che si era aspettato, non c’erano da nessuna parte tracce della guerra a Reinhardt.


‘<i>Il danno avuto dalla guerra è stato riparato così presto? Ha fatto lavorare le persone come schiavi?</i>’


Il bastardo di nome Grid era stupido. Era solo una questione di tempo prima che l’ostilità della gente fosse cresciuta e il Regno di Overgeared si sarebbe autodistrutto più in fretta del previsto.


“Tzè, tzè, abusare delle persone quando ancora non ti sei pienamente stabilito. Come mi aspettavo, un re non può essere una persona qualunque.”


“Mi scusi.”


Un cavaliere si avvicinò al Barone Kons. I cavalieri indossavano solide armature nere.


“Siete il Barone Kons del Regno di Gauss?”


“Sì.”


Era difficile immaginare che questi eccezionali cavalieri avevano appena affrontato una guerra. Il Barone Kons deglutì nervosamente mentre i cavalieri si grattavano la testa.


“Non dovete essere rispettosi con soldati come noi.”


“Rilassate il vostro modo di parlare.”


“…?”


Il Barone Kons rimase sbalordito. Era assurdo il fatto che si definissero loro stessi soldati quando stavano indossando delle eccezionali armature.


‘<i>Chi stanno cercando di prendere in giro?</i>’


Perché questi cavalieri stavano fingendo di essere soldati e lo stavano ingannando? Il Barone Kons si arrabbiò molto presto.


‘<i>Giusto. Overgeared sta cercando di dirmi di non guardarli dall’alto in basso perché i loro soldati sono addestrati bene quanto i cavalieri.</i>’


Sì, era una recita.


‘<i>Chi sarebbe caduto a questa farsa?</i>’


Il Barone Kons scosse la testa mentre entrava nel giardino del palazzo.


‘<i>Non ci sarà alcuna persona famosa.</i>’


Quale persona famosa avrebbe partecipato alla cerimonia di fondazione di un regno creato da un traditore? Il Barone Kons predisse che sarebbe stato pieno di persone casuali o che il luogo dell’evento sarebbe stato vuoto. Tuttavia…


“Oh, Vostra santità. Guardate quella magnifica statua. L’aspetto di fratello Grid è stato riprodotto molto bene.”


“Non sarebbe stato bello se vicino fosse stata posta una statua della Dea Rebecca?”


“Grid non avrebbe voluto pagarla.”


“Uhuh, Vostra Santità è esagerata. Fratello Grid ha contribuito così tanto per la Chiesa di Rebecca. Come potrebbe opporsi alla creazione di una statua della Dea Rebecca? Una statua verrà innalzata ad ogni costo.”


“Ugh.”


Il Barone Kons rimase senza fiato mentre attraversava il giardino. Quindici uomini di mezza età vestiti con gli abiti degli anziani della Chiesa di Rebecca stavano chiamando un giovane uomo ‘papa’?


‘<i>Questo è ridicolo!</i>’


Il papa e gli anziani della Chiesa di Rebecca. Non erano venuto nemmeno quando l’imperatore dell’impero li aveva chiamati, eppure stavano partecipando alla fondazione del Regno di Overgeared? Il Barone Kons doveva negarlo.


‘<i>È una truffa. Non può essere vero! È ovvio che Grid ha messo ai suoi uomini le vesti del papa della Chiesa di Rebecca e degli anziani!</i>’


Il papa era una figura così dominante che nessuno osava giudicarlo, ma gli anziani di Rebecca erano famosi per avere fianchi larghi. Per poterli incontrare, il grande Re Catus stesso aveva dovuto far visita  al Vaticano. Eppure, stavano partecipando alla fondazione del Regno di Overgeared?


“Scusatemi.”


Un gruppo sfiorò il Barone Kons passando mentre lui negava la realtà.


‘<i>Odore di pesce?</i>’


Il Barone Kon si tappò il naso e si accigliò, poi osservò il gruppo che stava passando. Indietreggiò come se avesse visto un fantasma.


‘<i>I- Il clan dell’acqua!</i>’


Il clan dell’acqua. Una razza che viveva su Siren nelle profondità del mare. Erano famosi per la loro eccezionale magia. Molti regni, incluso il Regno di Gauss, volevano allearsi con loro. Ma a loro non piacevano gli umani. Avevano voltato le spalle agli umani, anche durante i periodi più difficili. Eppure, stavano  partecipando alla cerimonia di fondazione di Overgeared!


‘<i>No, questo è impossibile.</i>’


Il clan dell’acqua  si trovava qui per la cerimonia di fondazione del Regno di Overgeared? Non ne era convinto. Dovevano essere giunti per qualche altra motivazione.


‘<i>Forse Grid deve ripagare in qualche modo il clan dell’acqua?</i>’


Il Barone Kons provò continuamente a negare la realtà, ma divenne difficile farlo ancora.


“Sta entrando Re Maxong del clan dell’acqua!”


“!?!?!?!?”


Il re del clan dell’acqua? Gli occhi del Barone Kons si spalancarono quando si volse verso l’ingresso del giardino. L’essere che era entrato era molto più grande rispetto al popolo del clan dell’acqua che aveva visto prima ed emanava una presenza maestosa e schiacciante.


‘<i>D- Davvero. È davvero il re!</i>’


Mentre il Barone Kons si sentiva impressionato, Re Maxong si avvicinò al gruppo che fingeva di essere il papa della Chiesa di Rebecca e gli anziani.


“Salve Re Maxong.”


“Oh, Vostra Santità. Ne è passato di tempo. Avete già incontrato Grid?”


“Non sono ancora riuscito a vederlo.”


“…”


In questa atmosfera, il papa e gli anziani sembravano essere gli originali. Lo sguardo del Barone Kons vacillò.


‘<i>È vero che un grande demone è sceso su Reinhardt e che Grid e il papa hanno unito le loro forze per sconfiggerlo?</i>’


Le voci su Grid che aveva distrutto un grande demone si erano diffuse in tutto il continente. Ma difficilmente chiunque credette a questa voce. I grandi demoni esistevano per annientare la razza umana. Non aveva senso, anche se Grid era una leggenda. Le persone nel mondo pensavano che Grid avesse diffuso voci false per aumentare la sua reputazione.


Ora, il Barone Kons pensò che le voci dopotutto non potevano essere false.


‘<i>Re Cactus… Io… Io non riesco…</i>’


In un evento in cui le più grandi figure come il papa e il re del clan dell’acqua stavano partecipando, doveva richiedere che Grid desse loro un tributo? Era troppo per il Barone Kons fare una cosa tanto folle.






Traduzione di Blakriss.


Editing di Libusemumei
                                


                                



