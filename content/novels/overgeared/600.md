---
weight: 6000
title: Capitolo 600
pubDate: 2025-03-17T08:49:02.577Z
tags:
    - overgeared
---


L’attenzione del mondo sul primo paese fondato interamente da un solo giocatore, Overgeared, era molto alta. Molte emittenti televisive da tutto il mondo avevano mandato degli inviati a Reinhardt.


“Muovi le telecamere 5 e 7! Assicurati di filmare Grid da tutte le angolazioni!”


“I giapponesi vogliono vedere la faccia di Katz più di una volta. Sistema la telecamera in modo che di tanto in tanto si veda la faccia di Katz.”


“Ci sono molte donne bellissime in Overgeared. Aumenta le luci così che la loro bellezza sia ancora più evidente… Ehi! Perché stai filmando Vantner? Gli ascolti crolleranno!”


Ogni emittente aveva individuato le preferenze dei loro spettatori e avevano delineato le loro trasmissioni di conseguenza. Le emittenti orientate verso un pubblico femminile, che avevano dunque molte spettatrici, si concentravano su chiunque fosse affascinante. Quelle focalizzate sull’informazione accurata comunicavano la situazione di Grid, di Reinhardt e della Gilda Overgeared. Esperti politici e diplomatici tenevano un dibattito per valutare approfonditamente il futuro del Regno di Overgeared.


“Kuk, sono nervoso.”


C’erano telecamere e luci da ogni parte.


Diversi membri di Overgeared erano nervosi al pensiero che il mondo intero avrebbe concentrato la propria attenzione su di loro. La maggior parte dei membri di Overgeared venivano dalla Gilda dei Cavalieri d’Argento. I ranker in posizione più elevata avevano paura delle telecamere perché non erano abituati ad apparire in onda.


“Non sei forse un cittadino della Corea del Sud e un membro del Regno di Overgeared? Non essere nervoso e raddrizza le spalle.”


“Sì!”


L’incoraggiamento di Peak Sword fu efficace. I membri dei Cavalieri d’Argento non indietreggiarono più. Quando apparvero davanti alla telecamera, si stagliarono orgogliosi.


『 È una cosa che avevo già notato. Ci sono molti asiatici in Overgeared… 』 


『 La maggior parte è coreana. È dovuto al fatto di aver assorbito la Gilda dei Cavalieri d’Argento. 』 


『 Ma sono sorpreso che non esibiscano i colori nazionali. Di solito, la maggior parte delle gilde legate ad un determinato paese non mostra una certa predilezione nei suoi confronti? 』 


『 Questo è solo un assaggio del vero valore di Grid. Overgeared ha cominciato come una gilda internazionale. Se si focalizza troppo su un certo paese, alcuni dei membri potrebbero sentirsi alienati. Grid ha escluso deliberatamente i colori del suo paese a causa di questa preoccupazione. 』 


『 Riconosco che Grid sta coordinando bene i membri della gilda semplicemente guardando Katz. Chi si sarebbe mai aspettato che Katz, un famoso nazionalista giapponese, si sarebbe adattato così bene nella Gilda Overgeared? 』 


『 Come ci si aspetta da Grid… È la persona che si è costruita una rete di amici e PNG. 』 


『 Non c’è modo di spiegare quanto sia grande il suo ricettacolo. Grid va ben oltre gli standard comuni. Recentemente, alcune persone in Cina hanno dichiarato che Grid sia la reincarnazione di Lui Bei<b>1</b>. 』 


『 Liu Bei? Liu Bei dall’era dei Tre Regni della Cina? Ah, certo. La Cina ha ancora il vizio di reclamare ogni cosa buona come propria. Perché mai il coreano Grid dovrebbe essere la reincarnazione di una persona cinese? 』


『 Uhm uhm, per favore tieni per te i commenti personali durante la diretta. 』 


Persone che ignorassero Grid e ridessero di lui erano difficili da trovare, ormai.


Aveva dimostrato le sue abilità molte volte alle persone che non lo avevano mai riconosciuto prima e aveva accumulato imprese talmente impareggiabili che ormai non veniva più trattato come uno psicopatico. Ma era davvero possibile cogliere del tutto la natura di qualcuno? Il mondo non conosceva ancora il vero valore di Grid.


‘La reincarnazione di Liu Bei? Che sciocchezza!’


Grid tremò quando udì accidentalmente ciò che alcune persone dicevano. Il Signore della Virtù di Pangea. Era un titolo che conferiva una certa probabilità di risparmiare un mostro durante la caccia. Grid si era sentito molto a disagio quando aveva acquisito forzatamente quel titolo a causa di un equivoco.


“Ugh, è una cosa malata. Perché non c’è una funzione per eliminare i titoli?”


Grid aspettava l’incoronazione e la cerimonia di fondazione. Lauel sentì Grid che borbottava, mentre si avvicinava facendosi spazio tra la folla.


“In generale, i titoli sono cose che puoi ottenere dopo aver creato una connessione diretta con l’ambiente di Satisfy o con le sue storie. Se ci fosse una funzione per rimuovere i titoli, l’ambientazione e le storie di Satisfy collasserebbero.”


“…Cos’è quello?”


Grid si spaventò quando vide Lauel. Aveva una benda nera sull’occhio sinistro e una maschera nera che gli copriva la bocca. Entrambi erano oggetti senza alcuna funzione. Andavano di moda tra gli studenti di scuola media. Lauel vide la faccia confusa di Grid e sollevò due dita.


“Kukukukuk! Grid, ho preparato questo stile per coordinarmi con te. È per rievocare i miei giorni da cavaliere del drago. Che ne pensi? Non è fantastico?”


‘Così spreca la sua faccia.’


Pelle di un bianco candido e capelli d’argento. Lauel era un giovane uomo che trasmetteva una sensazione di mistero. Dava l’impressione di essere uscito fuori da un manhwa. Era una presenza affascinante. Ma era un chuuni. Non gli interessava l’amore e si dedicava soltanto alla sua vita precedente. Grid non riusciva a immaginare quante donne si sarebbero rammaricate per quel fatto.


“Tsk tsk…”


Non avrebbe mai trovato l’amore. Grid schioccò la lingua e si voltò per guardare fuori dalla finestra.


Improvvisamente, le persone cominciarono a muoversi.


‘Cosa?’


L’atmosfera era incredibile.


***


『 Notizia dell’ultim’ora! Secondo i resoconti di alcuni giocatori, ciò che resta dei nobili di Eternal si sta radunando vicino a Reinhardt! 』 


『 Il numero delle truppe armate guidate dai nobili tocca le 100.000 unità! Dall’altro lato, non ci sono più di 5000 truppe a Reinhardt! 』 


『 Al momento, la maggior parte delle forze di Overgeared è concentrata a Reidan. 』


『 Reidan? No, perché? Posizionare le truppe da un’altra parte prima di un grande evento… 』


『 Dev’essere a causa dell’Impero Saharan. E se avessero piazzato le truppe qui a Reinhardt? Reidan sarebbe rimasta sguarnita e sarebbe stata un’ottima preda per l’impero. 』


『 Ah… In altre parole, erano in allerta per quanto riguarda l’impero e si sono dimenticati dei nobili di Eternal? 』 


『 Esatto. Questo è chiaramente un errore di Overgeared, per non essere stati abbastanza lungimiranti. Grid e Lauel hanno già superato delle crisi con mosse superbe e forza armata, ma questa è stata davvero superficiale secondo quanto dicono i nostri esperti. 』 


La cerimonia di fondazione che si sarebbe tenuta di lì a pochi minuti, fu rovinata in un istante. I presentatori e i membri ai tavoli di dibattito delle stazioni televisive, così come i giocatori radunati sulla scena, cominciarono a tremare.


“Non dovremmo scappare? Verremo spazzati via dalla guerra.”


“Non voglio morire solo perché sto assistendo ad un evento. Presto.”


“Aspetta. Qual è il problema? Grid ha già combattuto contro 100.000 persone. Inoltre, i ranker più forti di Overgeared sono riuniti tutti qui. Quei 100.000 nemici verranno fatti fuori da Overgeared all’istante.”


“Ma sei scemo? Non sai che il livello dei mostri e dei PNG nei nuovi episodi è molto più elevato di quello dei mostri e dei PNG degli episodi precedenti?”


“I soldati nemici che non erano ancora al livello 200 durante l’episodio della guerra, probabilmente hanno completato il loro secondo avanzamento in questo episodio. Credi che Grid possa vedersela con 100.000 soldati di secondo avanzamento?”


“Anche se Grid e Overgeared vincono la guerra, che ne sarà di noi? I nemici ci lasceranno in pace?”


<i>Buzz buzz.</i>


I giocatori spaventati cominciarono a lamentarsi. Alcuni stavano già scappando dal palazzo. Tuttavia, i soldati di Overgeared bloccarono l’entrata del palazzo.


“Toglietevi di mezzo! Voglio andarmene!”


“…”


I giocatori gridavano ma i soldati erano immobili. Rimanevano lì in silenzio. I presentatori internazionali e gli esperti compresero la situazione.


『 Questo…! Credo di sapere perché Grid ha bloccato l’entrata! 』


『 Cosa? 』 


『 Grid sta cercando di usare i giocatori raccolti qui come sacrifici! 』


『 Ah…!!! 』


Le persone riunite nel palazzo. Dal punto di vista del nemico, erano tutte dalla stessa parte. Presto i nemici avrebbero attaccato chiunque, con l’intento di uccidere Grid e i membri di Overgeared.


“Demonio!”


“Grid è un demone!”


Tutti ricordavano i vecchi soprannomi di Grid. Psicopatico, macellaio. Di recente era stato definito come una persona virtuosa, ma qual era la sua vera natura?


“H-Hik…!”


<i>Kung!</i>


<i>Kung kung kung kung!</i>


La terra tremò. Sembrava che decine di migliaia di truppe stessero circondando il palazzo. I giocatori si sentirono confusi e spaventati, mentre i presentatori parlavano in tempo reale.


<i>-Wow, Overgeared… Sacrificheranno delle persone innocenti per poter sopravvivere?</i>


<i>-È davvero crudele.</i>


<i>-Meglio che essere raggirati dalla gentilezza.</i>


<i> -Merita davvero di essere il primo regno fondato da un giocatore?</i>


Persone da tutto il mondo ebbero reazioni diverse nei confronti di Overgeared. Alcuni li accusavano, alcuni erano d’accordo con la loro scelta ed altri insistevano che bisognasse imitarli. Il trambusto aumentò.


<i>Step.</i>


Grid apparve all’interno del palazzo per la prima volta. S’incamminò verso l’entrata, mentre migliaia di giocatori lo fissavano con sguardi indignati. Poi…


<i>Kuuong!</i>


La marcia dell’enorme esercito fuori dalle mura si arrestò. Significava che le 100.000 truppe guidate dai nobili di Eternal avevano raggiunto il palazzo. 


“M-Maledizione!”


“Fammi fare il logout!”


I volti dei giocatori si fecero più pallidi. Dall’altro lato, Grid rimase calmo. Osservava la folla con i suoi occhi affilati, così unici.


“Aprite il cancello.”


Diede l’ordine ai soldati che stavano bloccando l’entrata del palazzo.


“…!!!”


I giocatori e i membri degli staff delle emittenti televisive erano spaventati. Aprire il cancello mentre i nemici erano là fuori? Tutti pensarono che Grid fosse pazzo e cominciarono ad accusarlo. Ma Grid non ritirò l’ordine e i soldati aprirono i cancelli fermamente chiusi.


<i>Kiiiiiiik-!</i>


I cancelli si aprirono lentamente. Decine di migliaia di truppe apparvero alla vista, con la città dietro di loro. I giocatori erano scioccati. Grid voleva che morissero tutti. Tuttavia…


<i>Cheok!</i>


Le decine di migliaia di soldati erano radunate oltre il cancello. Piuttosto che spingere per entrare nel palazzo e dare inizio al massacro, se ne restavano in posizione?


『 C-Che succede? 』


I giocatori e i membri delle emittenti televisive erano sbalorditi.


“Vediamo il Re Grid!”


“Attenzione!”


Le decine di migliaia di truppe resero onore a Grid, gridando e salutando senza alcuna distrazione. Il leader dell’esercito era il Marchese Steim. Era davvero spettacolare. Non solo i giocatori riuniti sulla scena, ma anche i milioni di persone che guardavano da ogni paese: tutti avevano i brividi.


Mentre il mondo intero era in presa allo shock e al dubbio, Grid dichiarò ai soldati che salutavano.


“Nel nome del Re di Overgeared Grid, ora darò inizio alla cerimonia di fondazione.”






[È nato un nuovo regno nel Continente Ovest! Il Regno di Overgeared! Il nome del suo re è Grid!]  


[È apparso il primo giocatore che sia mai diventato re! Le sue grandi imprese rimarranno nella storia di Satisfy!]


Snap! Snap snap!


Le luci che le emittenti avevano preparato si focalizzarono su Grid. Migliaia di telecamere catturarono solo lui. Mentre la banda militare cominciava a suonare, gli ascolti della cerimonia di fondazione salirono alle stelle.


Era l’inizio di una nuova era.




Liu Bei: è stato un generale cinese; fu il primo sovrano del regno Shu, durante il periodo dei tre regni (220-280 d.C.). Culturalmente, grazie alla popolarità de Il romanzo dei Tre Regni, romanzo storico cinese pubblicato nel 14° secolo, Liu Bei è ampiamente noto come un sovrano benevolo e umano che ha avuto cura della sua gente e selezionato buoni consiglieri per il suo governo. La sua controparte nel romanzo appariva come il buon esempio di un sovrano che aderiva all’insieme dei valori morali del Confucianesimo, come la lealtà e la compassione.


Traduzione di Martina Procida


Editing di Libusemumei


