---
weight: 601
title: Capitolo 601
pubDate: 2025-03-17T08:49:02.578Z
tags:
    - overgeared
---


Eccoci di ritorno dal nostro weekend pasquale.


Buona lettura!




“Waaaahhhhh!”


“Grid! Grid! Grid!”


“Dio Grid! Dio Grid! Dio Grid!”


Nel momento in cui venne annunciata la nascita del primo re giocatore le acclamazioni dei giocatori risuonarono ovunque a Reinhardt. Quell’esaltazione fece tremare la terra. Decine di migliaia di giocatori e centinaia di migliaia di PNG cantarono in coro il nome di Grid e lo elogiarono.


“Filma tutto!”


“Riprendi gli utenti e le persone! Voglio vedere i loro volti pieni di gioia!”


Chi altro al mondo poteva sperare di ricevere acclamazioni così entusiastiche da così tante persone? Sembrava fosse stato eletto il presidente del mondo. I presentatori erano assorbiti dall’atmosfera. Desideravano dare agli spettatori una visione in tempo reale di quella scena.


‘Tutto quello che posso dire è… Grandioso.’


Le acclamazioni delle persone arrivarono alle stelle. I giocatori elogiavano Grid, indipendentemente dalla loro nazionalità. Gli staff delle emittenti televisive correvano per le strade. Nel bel mezzo di quel trambusto, Zirkan tremava. Il suo sguardo era puntato su Lauel.


‘Lauel, sei un mostro.’


Chi aveva diffuso la voce che i nobili di Eternal si erano riuniti e stavano avanzando su Reinhardt? Era stato Lauel. Tutto era stato progettato per intensificare l’atmosfera e quella manovra drammatica era stata completata nel momento in cui erano arrivati il Marchese Steim e la Gilda Giant.


Il risultato? La scena attuale. La fondazione del Regno di Overgeared era un tema caldo. Le persone avrebbero parlato di quel momento per giorni e giorni. Quante volte sarebbero state pronunciate le parole ‘Regno di Overgeared’? Non era misurabile.


‘Se Chris avesse lo stesso talento di Lauel…’


Lauel rise, con indosso la sua benda nera. Zirkan lo fissò con occhi avidi.


‘Sarebbe re a quest’ora.’


Zirkan. Un vecchio giocatore che era stato il primo spadaccino in classifica finché non era arrivato Ibellin. Come amico di vecchia data di Chris e come suo mentore, era ben consapevole del suo potenziale. Il giovane uomo altezzoso era cresciuto ed era diventato un individuo invidiato da tutti, aveva fondato la Gilda Giant e ottenuto il primo posto nella classifica globale.


‘Anche Chris ha i requisiti per essere re.’


La ragione per cui non poteva diventarlo risiedeva nei suoi sottoposti mediocri. Zirkan si lamentò dei suoi limiti. Poi Chris poggiò le sue grandi mani sulle spalle di Zirkan.


“Zirkan, la mia decisione di seguire Grid ti ha trasmesso un senso di perdita?”


Erano stati insieme per decenni. Chris poteva leggere il cuore di Zirkan semplicemente guardando la sua espressione. Zirkan parlò col cuore di un peccatore.


“Se questo vecchio avesse almeno metà della forza di Lauel, tu non avresti bisogno di inchinarti.”


“Non è così.”


Chris sorrise e scosse il capo.


“Non ho l’abilità di attirare le persone, il fascino che le renderebbe devote nei miei confronti o la forza di spaccare il cielo.”


Mentre rifletteva su se stesso, vide chiaramente la differenza tra sé e Grid. Ecco perché era riuscito a decidere. Avrebbe servito Grid.


“Zirkan, tieni questo a mente. D’ora in poi, Grid sarà il mio standard.”


“…Standard?”


“Sì, le sue scelte saranno le mie scelte e il suo cammino il mio.”


Chris si era reso conto che non poteva permettersi di guidare più di 500 membri della gilda. Il trono che aveva ottenuto con la prima posizione nella classifica globale? Non era nient’altro che un boccone che si era conquistato perché Kraugel e Zibal si erano tirati fuori. Aveva compreso i suoi limiti grazie a Grid. Grid era un gigante che poteva fare cose che Chris non poteva fare. Grid amava persino i compagni di Chris come se fossero i propri, qualcosa che Chris non aveva osato fare. Perciò, Grid era il suo standard. 


“Chris.”


Grid chiamò il nome di Chris dal palco. Era stato il primo nome pronunciato dopo che la corona era stata poggiata sul capo del Re di Overgeared. Il re voleva onorare l’utente che al momento era 1° in classifica e che era a capo di 500 membri di una gilda.


“Ho una richiesta formale. Diventa mio compagno.”


Grid allungò la mano verso di lui.


<strong> </strong>


[Il Regno di Overgeared vuole conferirti il titolo di duca. Accetti?]


<strong> </strong>


Una finestra di notifica apparve davanti a Chris. La finestra gli chiedeva ‘Sei pronto a dedicare tutto ciò che hai costruito sin dal tuo primo giorno in Satisfy a Grid?’


Chris non esitò.


“È un onore.”


<i>Step, step.</i>


Chris salì sul palco con passo possente. Si inginocchiò davanti a Grid, mandando il mondo nel caos.


“Chris e i 503 membri della Gilda Giant si uniranno alla Gilda Overgeared… No, saremo al tuo servizio e ti aiuteremo a proteggere il Regno di Overgeared.”


“…!”


Una delle Sette Gilde era stata assorbita da Grid! Era una delle notizie più scioccanti nella storia di Satisfy. Quella notizia venne riportata in tutto il mondo e le persone espressero ovunque il loro entusiastico sostegno.


<strong> </strong>


<i>-Wow, fantastico.</i>


<i>-Il 1° utente in classifica e la Gilda Giant assorbiti in un colpo solo.</i>


<i>-Ma non è strano? Perché Chris è diventato il servo di Grid?</i>


Chris era riuscito ad arrivare al 1° posto perché Kraugel e Zibal erano scomparsi dalla classifica. Ma nessuno aveva osato accusare Chris di aver ottenuto quel posto gratuitamente. Era abbastanza forte, dunque nessuno aveva messo in dubbio la sua posizione. Non sapevano perché Chris avesse fatto quella scelta.


<i>-Grid ha scoperto il suo punto debole?</i>


<i>-C’è stata qualche minaccia da parte di Overgeared?</i>


<i>-Come può una delle Sette Gilde lasciarsi intimidire?</i>


<i>-Che saranno mai le Sette Gilde? La Gilda Overgeared ha il potere di un regno.</i>


<i>-Ora che ci penso… Le Sette Gilde non erano nulla in confronto ad Overgeared…</i>


<i>-Wow… Allora la Gilda Overgeared assorbirà le altre gilde ed espanderà ancora il suo potere?</i>


<i>-In futuro, diventerà sempre più grande, fino a possedere tutto Satisfy.</i>


Nel bel mezzo delle supposizioni degli spettatori, gli esperti di ogni paese fecero un’acuta analisi.


『 La decisione di Chris di unirsi ad Overgeared è una scelta saggia. La Gilda Giant è troppo grande e il territorio che possiede non è granché. Forse Chris non sarebbe in grado di far evolvere ulteriormente la Gilda Giant. 』


『 Esatto. È molto più proficuo sottomettersi a Grid e assicurarsi nuovi territori. 』 


『 Allora le voci che parlano delle minacce di Overgeared a Chris sono sbagliate? 』 


『 Naturalmente. La Gilda Overgeared è fiera del suo potere. Tuttavia, ci sarebbe una reazione molto negativa se usassero metodi del genere. Non rischierebbero di far formare un gruppo anti-Overgeared che li minaccerebbe? 』 


『 La Gilda Overgeared ha già molte forze contro. Il rischio di usare la forza per aumentare il proprio potere è troppo grande. Chris e la Gilda Giant si sono sottomessi ad Overgeared volontariamente. 』 


『 Ah… Ma è difficile da credere. È stata assorbita la gilda più grande guidata dal 1° utente in classifica… 』 


『 Questo è un assaggio del vero valore di Grid. Grid è una persona grandiosa… 』


『 … 』 


I presentatori internazionali e gli esperti elogiavano Grid. Era difficile credere che l’avessero accusato di essere stupido non molto tempo prima. I presentatori e gli spettatori erano assurdi.


***


“Hai detto che il Regno di Overgeared può sopravvivere solo per pochi anni?”


Il quartier generale del Gruppo S.A.


Il Presidente del Consiglio d’Amministrazione Lim Cheolho guardò la cerimonia di fondazione e chiese al supercomputer Morpheus.


<i>-All’inizio, era probabile che il Regno di Overgeared sarebbe stato distrutto dopo due anni e tre mesi. Sarebbe stato gradualmente soppresso dai 15 regni e alla fine invaso dall’Impero Saharan. Ma ora tutto è cambiato. Il fatto che la Gilda Giant si sia unita ad Overgeared ha fatto aumentare enormemente il suo potere.</i>


“Ah… Ahahahah!”


Morpheus aveva dato una risposta completamente diversa rispetto a prima.


Lim Cheolho rise.


Grid. Quante volte aveva mandato a monte le previsioni del miglior supercomputer al mondo? Era veramente uno dei cinque giocatori miracolosi. Era davvero piacevole da vedere. Il resoconto di Morpheus raggiunse le orecchie dell’eccitato Lim Cheolho.


<i>-Il nuovo tempo per la distruzione del Regno di Overgeared ammonta a 2 anni e 8 mesi, a partire da ora.</i>


“…”


<i>-Sarà l’inizio dell’episodio del drago di luce Nevartan.</i>


“Mmm, è già arrivato il momento di quella specie? Ma in quel periodo, la maggior parte dei regni sarà distrutta, non solo Overgeared.”


C’erano molte nuove storie già pronte. Chi avrebbe guadagnato ricchezza e onore nelle sfide in arrivo? Lim Cheolho era molto eccitato e non vedeva l’ora di scoprirlo.


***


“Grid! Grid! Grid!”


“Sono troppo sconsiderati,”


“Viviamo in un mondo in cui il nome di un traditore viene elogiato. Non ha senso.”


“È un posto modesto e sgradevole.” 


L’atmosfera della cerimonia di fondazione aveva raggiunto il culmine. I rappresentanti dei 12 regni non riuscivano a nascondere i loro sentimenti spiacevoli. Tutto ciò che vedevano era un gruppo di persone folli che cantavano i nomi del lurido Grid e di Overgeared, che erano come fiamme davanti al vento.


“Non mi aspettavo che il prestigioso Marchese Steim si sottomettesse a Grid.”


“Non c’è futuro nel Regno di Overgeared. Non c’è alcun domani per un regno che non conosce i fondamenti della giustizia.”


“Ma le persone comuni non lo sanno. È un peccato che siano così affascinate ed eccitate dallo splendore del momento.”


“Dobbiamo ricordare loro la realtà.”


Il sedicente Re di Overgeared, Grid. Sul palco, Grid chiamò Chris e Steim a turno, concedendo ad entrambi il titolo di duca. La cerimonia di fondazione era in pieno svolgimento. Non era il momento giusto per farsi avanti, per i delegati. Ma essi non sentivano alcun bisogno di mostrare cortesia nei confronti del Regno di Overgeared. Si alzarono e salirono sul palco senza permesso.


“Chi sono queste persone?”


“Chi? Che sta succedendo?”


Gli staff delle trasmissioni e i giocatori, concentrati sulla cerimonia di fondazione, rimasero confusi davanti all’apparizione di quegli ospiti non invitati. I cavalieri del Regno di Overgeared si fecero cauti. No, i soldati fraintesero quando i cavalieri estrassero le armi.


“Volete ricorrere subito alla violenza? In effetti, il loro padrone è un tipo che ruba il trono con la violenza. È naturale che anche i suoi servitori siano dei barbari.”


I rappresentanti li derisero quando i soldati li circondarono. Mentre i membri di Overgeared provavano sdegno, Grid non mostrò alcuna reazione.


Fu Lauel a parlare, invece. “Non state forse interferendo con questo evento senza permesso? Non conoscete neanche le buone maniere. Anche il livello dei re che servite è abbastanza ovvio.”


Lauel sorrise mentre insultava i loro re. I delegati erano furiosi, ma cercarono di rimanere il più calmi possibile. Potevano sopportare quell’affronto, dato che sarebbero stati loro a ridere alla fine.


“Siamo troppo occupati per aspettare il nostro turno.”


“Siamo troppo nobili per unirci a questa farsa che voi chiamate cerimonia di fondazione.”


“Che cani bastardi!”


La rabbia di Vantner esplose contro i rappresentanti, che stavano rovinando l‘evento. Il suo volto e la testa calva arrossirono mentre cercava di agitare l’ascia, per poi essere bloccato da Pon.


“Aspetta. Forse questa situazione è ciò che vuole Lauel. Aspetta che sia lui a dare l’ordine.”


“Cough!”


I rappresentanti estrassero delle lettere mentre il disordine aumentava. Le telecamere delle emittenti televisive zoomarono su di loro. Poi parlarono tutti insieme.


“Grid, ascolta.”


“I nostri 15 regni non possono riconoscere la tua presenza, dato che hai preso il trono con la forza.”


“Se diventerai re, accadrà contro il volere della provvidenza e sarà una macchia che rimarrà per sempre sulla storia del continente.”


“Grid, ascoltaci.”


“I nostri 15 regni rifiutano te e il Regno di Overgeared.”


“Ma quale peccato ha commesso la tua gente? Non vogliamo irrorare il terreno con il sangue degli innocenti.”


“Ti daremo una possibilità.”


“Grid, obbedisci a noi.”


“In futuro, pagherai un tributo mensile ai nostri 15 regni.”


“Metti da parte il desiderio di riempire solo il tuo stomaco.”


“Patisci la fame, dedicati a qualcosa e rifletti.”


“Grid e il Regno di Overgeared saranno governati dai nostri 15 regni.”


“…”


Nella sala della cerimonia di fondazione cadde immediatamente il silenzio.


<strong> </strong>


Traduzione di Martina Procida


Editing di Libusemumei


<strong> </strong>








                                


                                



