---
weight: 610
title: Volume 1 - Capitolo 61
pubDate: 2025-03-10T08:59:29.202Z
tags:
    - overgeared
---


Terminato il pasto, andai dritto nella mia stanza ed entrai nella mia capsula per connettermi a Satisfy.


Khan mi salutò. “Hai passato una notte riposante? Le tue preoccupazioni sono alleggerite ora?”


“Vecchio Khan, ho deciso di abbandonare tutto. ”


“Huh? Abbandonare tutto??”


“Libererò la mia mente e abbandonerò la mia ossessione. Comunque, i beni fatti con le mie misere abilità non sono degne di essere portate al castello. È inutile, non importa quanto duramente ci provi.”


“No, cosa stai dicendo? Come può il Discendente di Pagma dire una cosa così, da debole?”


Khan era davvero arrabbiato. Potrebbe essere stata ammissibile per gli altri fabbri, ma era inaccettabile per qualcuno con il mio talento. Lo ignorai e mi misi di fronte alla fornace. Quindi cominciai a creare la settima ed ultima spada.


‘Non verrò ossessionato dal risultato, mai più.’


Non importava quante volte ci provassi, il risultato sarebbe stato comunque deciso casualmente. Anche se ero a conoscenza di questo fatto, continuai stupidamente a selezionare i materiali migliori e a metterci molto impegno. Calmai il mio cuore<strong>.</strong> A differenza di prima, lavorai silenziosamente senza preoccuparmi del risultato. Ero solito accumulare la mia conoscenza e la mia esperienza per permettere al mio corpo di fluire mentre producevo l’oggetto.


La spada cominciò a brillare quando arrivò l’alba. Il mattino sarebbe arrivato a breve. Ero così concentrato sul compito che non mi ero reso conto del tempo che passava.


Poi saltò fuori una finestra di notifica.






[Il termine per la missione ‘Affari con l’Amministratore(1)’ è di due ore. Per favore, completa la missione nelle due ore.]






Avrei visto ‘missione fallita!’ dopo due ore. Era come se la finestra di notifica mi stesse prendendo in giro. Entrai nell’ultima fase di produzione della spada. Dopo un po’, la spada fu completa.






[Spada della Trascendenza]






Classificazione: Leggendaria


Tenuta: 365/365         Potere di Attacco: 356           Velocità di Attacco: +6%        Precisione: +10% Percentuale di Attacco e Difesa: +10%


* Farà +200 di danno aggiuntivo ad ogni attacco.


* L’abilità ‘Stato Perfetto della Trascendenza’ sarà generata.


Una spada fatta da un fabbro con grandi abilità e potenziale, ma che manca di esperienza e reputazione. Ha abbandonato tutti i pensieri e i desideri mentre si concentrava sulle proprie abilità.


Il fabbro non lo ha realizzato da solo, ma ha completato la spada che non è mai esistita prima in questo mondo.


Restrizione Utilizzatore: Livello 160 o superiore. Più di 950 in forza. Livello 2 o superiore di Padronanza Avanzata della Spada.


Peso: 400






[Un oggetto leggendario è stato fabbricato, quindi tutte le statistiche sono aumentate permanentemente di +25 e la reputazione in tutto il continente è aumentata di +1.000]






[Il titolo ‘Creatore dell’Unico Oggetto Leggendario’ è stato ottenuto.]






Il titolo che avevo ottenuto quando avevo fatto il pugnale unico era ‘Creatore del Primo Oggetto Unico’. Ma il titolo per l’oggetto leggendario aveva la parola ‘Unico’ rispetto a ‘Primo’. La creazione di un oggetto leggendario in Satisfy mi ricordò che ero l’unico Discendente di Pagma.


“….”


Mi resi conto che Khan era accovacciato in un angolo della fucina. Mi ero arrabbiato con Khan ogni volta che non ero riuscito a creare l’oggetto che desideravo nella settimana appena passata. Nonostante il mio freddo atteggiamento, lui continuava a darmi consigli ed incoraggiamenti.


Khan doveva provare davvero una grande sofferenza. Guardandolo, quanto sembrava solitario in quel momento? Dovevo essere stato cattivo nei suoi confronti. Magari si stava interrogando seriamente sulla sua decisione di darmi questa fucina.


Lentamente, andai da lui. Gli massaggiai le spalle, che erano tese per il duro lavoro dei giorni precedenti.


“Vecchio Khan, mi dispiace per la settimana appena passata. Non hai dovuto sopportare molti problemi per colpa mia? Non ti lascerò più solo.”


“G-Grid…?” Khan era molto confuso quando dissi quelle strane parole. “Sicuramente non stai...? Stai pianificando di saltare in un fiume dopo aver creato una spada di classificazione bassa? Huh?”


Era perché aveva già perso un figlio? Fermai le sue grida disperate, mostrandogli la spada.


“Come potrei? Guarda questa.”


“Heok!” Khan tremò. “Questa… questa è un’opera d’arte…! C-Cough!”


“H-Hey! Vecchio Khan! Vecchio Khan!”


Era troppo sorpreso! Khan cadde a terra e faticava a respirare.


“No! Non morire! Non puoi morire!”


Khan era la persona che mi aveva dato la missione di classe. Non avevo neanche cominciato la missione. Probabilmente mi ci sarebbe voluto molto tempo per completarla. Fino ad allora, Khan doveva rimanere in vita.


“Merda!”


Sollevai Khan. Poi lo portai di corsa verso la clinica. Dopo un po’, un dottore terminò la visita e rise. “Non hai bisogno di preoccuparti. È solo un sintomo di uno shock temporaneo e non avrà problemi in futuro.”


“D-Davvero?”


“Sì. Puoi stare tranquillo e smetterla di piangere.”


“Cosa? Chi sta piangendo?”


Il dottore sorrise, rimanendo in silenzio dopo aver sentito le mie parole.


“Kuk…!”


Uscii dalla clinica, vergognandomi, e corsi verso il castello.


“Dannazione! Che cose insensate stava dicendo? Stavo piangendo? Hah. Pazzo! Chi piangerebbe per un PNG!”


Ero sicuro di me perché il mio inventario era pieno di due spade epiche e una leggendaria.








<p style="text-align: center">***</p>








Castello di Winston.


I mille soldati e otto cavalieri tornarono sconfitti dal Tempio di Yatan. C’erano state circa 400 perdite. Irene non poteva crederci. “Com’è potuto accadere? Ho sentito che c’erano solo 150 nemici. I seguaci di Yatan sono forti, ma questa vittoria non ha senso, no?”


Il capitano delle guardie di Irene, Phoenix, spiegò con un’espressione triste. “Secondo i nostri rapporti, c’è una persona potente tra i seguaci di Yatan. Persino i cavalieri non sono stati in grado di competere…”


“Non dirmi…?”


Phoenix lesse la domanda negli occhi di Irene e annuì. “Sì. Forse lui… no, lei è una dei ‘Sette Servi’ di cui si vocifera.”


Si diceva che la Chiesa di Yatan avesse Sette Servi. Erano quelli che avevano ricevuto il favore del Dio Yatan ed erano esseri potenti che trascendevano l’umano.


“Come può una persona così potente trovarsi lì…?”


I nobili, all’incontro, erano spaventati e impauriti.


“Se uno dei Sette Servi fosse presente, Winston potrebbe trasformarsi in un inferno!”


“Dovremmo contattare il Conte Steim adesso…!”


Contrariamente, Irene era calma. Ignorò i nobili e parlò direttamente a Phoenix.


“Molte delle voci riguardo i Sette Servi sono esagerate. No? Se i Sette Servi fossero così forti come si dice, i templi non sarebbero stati distrutti.”


Phoenix fu d’accordo.


“Sì. I Sette Servi non sono forti come tutti pensano.”


Irene toccò l’anello blu. “Sarebbe un colpo enorme alla Chiesa di Yatan se uccidessimo uno dei Sette Servi con le nostre mani. Onorerebbe l’anima di Doran.”


“Che…?”


I nobili provarono a pretestare la decisione di Irene di combattere contro uno dei Sette Servi. In quel momento, la porta della sala della conferenza si aprì e il maggiordomo corse nella stanza.


“Amministratore! Signora! C’è qualcosa a cui entrambi dovreste dare un’occhiata!”


Quanto poteva essere urgente tanto da interrompere un incontro tra la signora e i nobili? Tutti nella stanza delle conferenze si alzarono velocemente dalle sedie. E infine seguirono il maggiordomo.


Il giardino del castello. C’era un giovane dai capelli neri in piedi di fronte alla brillante fontana. Stava fissando la fontana con un’espressione seria. Poi lui all’improvviso si tuffò dentro la fontana, come fa un gatto quanto ti salta addosso.


“…Chi è quello? Che sta facendo?”


L’Amministratore rispose alla domanda di Irene. “Quel giovane uomo è il fabbro Grid, che ha creato i migliori lavori mostrati all’asta. Comunque, non so cosa stia facendo ora. Perché sta nuotando nella fontana?”


L’Amministratore si girò verso il maggiordomo, che sembrava perplesso. “Ho provato a portarlo nella sala d’accoglienza, ma è rimasto qui perché voleva vedere di più del giardino. Questo è quello che so. Non so perché stia nuotando nella fontana.”


Poi il giovane uomo uscì dall’acqua.


“Puah! È davvero una moneta!” Aveva in mano una moneta d’oro. Baciò felicemente la moneta senza preoccuparsi del suo corpo bagnato. Poi assunse un atteggiamento lacrimevole. “Non pensavo che avrei mai raccolto soldi…! Kuuack! Questa è la mia prima esperienza fortunata in 26 anni di vita!”


Phoenix lo guardò. “Quella… Penso che sia la moneta d’oro che ho perso qualche giorno fa…”


“…”


Irene ignorò Phoenix e chiese al maggiordomo. “Perché ci hai portato qui con tanta urgenza?”


Il maggiordomo prese un profondo respiro. Poi aprì bocca con attenzione.


“Ha detto di essere venuto per consegnare tre spade all’Amministratore. Ma… il livello delle spade è incredibile, persino agli occhi di una persona insignificante come me. Mia Signora, dovreste controllare da voi. Cough, perdonatemi. Sono così entusiasta che ho interrotto maleducatamente l’incontro. Accetterò qualsiasi punizione.”


“Hmm…”


Il maggiordomo disse di essere una persona insignificante, ma aveva bisogno di essere versatile per diventare il cameriere di quel castello. I suoi occhi erano superbi. In più, egli era sempre calmo. Quanto potenti erano quelle tre spade per rendere una persona come lui così entusiasta?


Tutti si avvicinarono verso Grid con grandi aspettative. Grid guardò il gruppo e salutò l’Amministratore. “Buon pomeriggio.”


L’Amministratore salutò Grid. “È educato salutare prima la Signora.”


“Signora?” Grid guardò il gruppo e trovò Irene.


‘Ho sentito che la nuova Signora è giovane e immacolata.’


Allora Grid s’inchinò verso Irene e disse. “È un onore incontrarvi.”


“È un piacere conoscerla.”


Gli abitanti di Winston dissero che Grid lavorava duramente per il popolo. Irene aveva previsto di dare a Grid un premio. Comunque, lei lo rinviò dopo le scoperte sul Tempio di Yatan. Irene voleva concludere per bene. Di conseguenza, aveva pianificato di dargli il premio quando lo avrebbe visto quel giorno.


Ma dimenticò completamente di premiare Grid quando vide le sue spade. Era così sorpresa che non riuscì a pensare alle piccole cose. Perché era così sorpresa? Era…


“Queste sono le tre spade che ho creato.”


“…Heok!”


Tutti furono così sorpresi quando Grid estrasse le spade. Il maggiordomo era ancora sorpreso, nonostante le avesse già viste poco prima.


Le spade create da Grid erano così meravigliose. Due di quelle tre spade erano inusuali. Ma la terza era ad un livello senza paragoni.


Phoenix urlò. “Questa è una spada che compare una volta ogni 100 anni!”
                                


                                



