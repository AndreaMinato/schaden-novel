---
weight: 624
title: Capitolo 624
pubDate: 2025-03-17T08:49:02.582Z
tags:
    - overgeared
---


‘Mi sembra quasi di aver finito i compiti per la prima volta.’


Grid era fiero di sé dopo aver stabilito il sistema di produzione per il Set di Grid. Quale altro paese avrebbe potuto produrre infiniti oggetti con risorse illimitate? Era un’impresa che meritava elogi per l’eternità. Naturalmente, la produzione sarebbe stata lenta all’inizio, ma la storia sarebbe cambiata non appena avessero acquisito più fabbri avanzati e più Martelli e Incudini del Drago Folle. Era possibile far crescere la loro potenza militare più velocemente di quella dell’Impero Saharan.


‘…No, questo non è ancora possibile.’


La popolazione e le risorse del Continente Ovest appartenevano, per la maggior parte, all’impero. Probabilmente doveva avere anche minerali migliori del ferro del drago folle.


‘Avranno anche centinaia di fabbri avanzati. La maggior parte dei fabbri in classifica appartengono all’impero.’


Quando era solo un normale giocatore, Grid non aveva bisogno di pensare al potere dell’impero. Ma ora le cose erano cambiate. L’Impero Saharan era un potenziale nemico che minacciava il Regno di Overgeared anche solo con la sua esistenza. Il re del Regno di Overgeared era obbligato a tenerlo d’occhio. Il problema era che il suo morale cadeva a terra quando pensava all’impero.


‘Be’… Al momento, l’impero non è interessato a noi. Non c’è bisogno di preoccuparsi inutilmente adesso.’


Secondo le voci che circolavano tra i giocatori, l’impero percepiva il Regno di Overgeared ancora come un regno debole. Anche dopo aver saputo che il Re di Overgeared Grid aveva sopraffatto i rappresentanti di 15 regni e reso uno di loro un vassallo.


‘Forse per loro non c’è motivo di preoccuparsi di uno scontro tra sanguinerole…’


Non era un bene per il suo ego, ma era un’opportunità. Mentre l’impero lo ignorava, il Regno di Overgeared avrebbe conservato la sua forza. La premessa di base per accrescere il potere del regno era la crescita di Grid.


‘Dovrei andare a cacciare, una volta terminata la spada magica di Belial.’


Il desiderio di Grid di diventare più forte era grande. Era uno dei migliori giocatori, ma aveva ancora una base troppo debole per poter essere definito ‘il più forte’. C’erano mostri e PNG più forti di lui. Era naturale che volesse un potere maggiore.


‘I Cavalieri Rossi dell’impero sembrano fantastici.’


In particolare, i cavalieri solitari. Secondo quanto si diceva di loro, potevano fare fuori Kraugel con un solo dito.


‘Non morirei in un batter d’occhio contro uno di loro?’


<i>Tremble!</i>


Grid, tremante di paura, non l’aveva mai neanche immaginato. Reidorn, confinato nel suo dungeon, era uno dei famosi cavalieri solitari.


“Grid.”


Che tipo di spada magica avrebbe dovuto creare? Ci stava pensando su, quando un elfo venne a visitarlo. Era Sticks, che recentemente era stato messo a capo dell’Accademia di Overgeared a Reinhardt. Un saggio era stato fatto capo di una scuola? Non era un grave spreco di risorse umane? Sticks aveva contestato quella scelta, ma non aveva obiettato all’appuntamento con Grid. Grid gli aveva salvato la vita ed era stato lui la chiave per sciogliere la maledizione sull’Arcipelago di Behen. Sticks voleva seguire la sua volontà.


“Che succede?”


Chiese Grid, dopo non aver visto Sticks per molto tempo. Si sentiva apatico, ma non perché disprezzasse Sticks. Era un elfo di una bellezza ideale ed era quasi un peso stare accanto a lui.


‘Mi sento uno scorfano.’


In ogni caso, Sticks parlò senza nascondere la sua luminosa bellezza.


“Il Grande Demone Belial è stato distrutto e ho notato una cosa, osservandoti dopo il fatto. Gli oggetti che stai creando sono molto limitati.”


“…!”


Grid aveva in totale 2080 metodi di produzione. Circa 200 di questi erano metodi che aveva acquisito da sé, mentre i restanti 1880 erano stati tutti forniti dai membri di Overgeared. In altre parole, era molto difficile per un giocatore imparare 2000 metodi di produzione da solo. Eppure, Sticks diceva che Grid era carente nei metodi di produzione.


Grid non lo negò. Perché?


‘È vero che sono limitato.’


E dunque, anche se aveva 2000 metodi di produzione? Più di metà di essi erano armi e armature. I diversi ‘tipi’ di metodi di produzione che Grid possedeva erano molto limitati. Ad esempio, non sapeva come creare abiti di tessuto. Non poteva produrre gli abiti di cui aveva bisogno in grande quantità dopo essere diventato re.


‘C’è un solo metodo per creare una corona.’


L’unico modo per sapere come produrre la Corona della Luce Sacra era raggiungere una comprensione del 100%. Grid aveva ottenuto il titolo di Primo Re e aveva sentito il bisogno di avere una corona, ma non aveva l’abilità necessaria per produrne una di qualità. Naturalmente, sarebbe stata una storia diversa se avesse usato l’abilità di creazione. Tuttavia, questa aveva un numero limitato di utilizzi.


‘La ragione per cui Sticks sta parlando di metodi di produzione…’


Doveva essere una missione!


<i>Duguen!</i>


Un bagliore di anticipazione si accese negli occhi di Grid.


“Hai ragione. Come hai detto, gli oggetti che posso creare sono molto limitati. Non sono ancora paragonabile a Pagma. Tu puoi aiutarmi?”


“Mi chiamano saggio perché possiedo una vasta conoscenza. Ci sono informazioni che mi tornano alla mente quando penso alla cultura, alla storia e alle leggende del defunto Regno di Eternal.”


“Informazioni…!”


Come si aspettava, il saggio non lo deluse. Grid era sicuro che la conversazione con Sticks fosse il preludio ad una missione. Difatti, una finestra di notifica gli spuntò davanti.






[È stata creata una nuova missione di classe per il Discendente di Pagma.]


[Collezione di Nuovi Metodi di Produzione (1)]


Missione di Classe


Tu sei l’erede delle tecniche di Pagma, ma non il suo vero erede. Le tecniche che hai ottenuto le hai imparate dal libro che Pagma ha lasciato.


Possiedi le tecniche necessarie per diventare un mito, che andrà ben oltre le leggende, ma sei ancora carente nella conoscenza complessiva!


Per espandere le tue basi come fabbro, hai bisogno di imparare diversi tipi di metodi di produzione!


Segui gli indizi del Saggio Sticks e ottieni nuovi tipi di metodi di produzione.


Ricompensa per il Completamento della Missione: Livello +2. Metodo di produzione per la biancheria intima. Una successiva missione collegata.






“Oh…! Ohh!”


Era passato un bel po’ di tempo da quando aveva ottenuto una nuova missione di classe, dopo aver acquisito l’anima di Braham!


“La ricompensa consiste di due livelli e del metodo per imparare a produrre la biancheria intima? Uh?”


La delizia sul volto di Grid svanì come una bugia. Poi gridò contro il povero e innocente Sticks.


“Il metodo di produzione della biancheria intima? È uno scherzo?”


“Gli umani sono creature interessanti. Potete cambiare le vostre emozioni così improvvisamente, a differenza di noi elfi che siamo sempre calmi…”


“No, questo è ridicolo! Perché devo imparare a produrre biancheria intima?”


Naturalmente, la biancheria intima era importante. Alcune persone la evitavano per determinate ragioni, ma la maggior parte la indossava. La stabilità e la pulizia che la biancheria intima forniva non potevano essere ignorate. Ma in Satisfy, il concetto di biancheria intima era leggermente diverso dalla realtà. Si trattava semplicemente di uno schermo, che impediva ai giocatori di esibire senza motivo le loro parti intime. Il nome della biancheria intima che Grid indossava era semplicemente ‘Biancheria intima’. Era la biancheria grigia che veniva data a tutti i giocatori maschi di Satisfy e non aveva alcuna funzione.


“Guarda!”


Grid, agitato, si abbassò improvvisamente i pantaloni. Poi indicò le mutande che aveva indossato ogni giorno per nove anni in Satisfy.


“Perché dovrei farne delle altre?”


Fabbro. Era un fabbro leggendario e doveva creare delle mutande? Era così indignato da rimanere senza parole. Dopo aver saputo che la ricompensa per la missione di classe consisteva del metodo di produzione della biancheria intima, le emozioni di Grid passarono dalla delusione alla rabbia. Poi Sticks parlò.


“Sai che anche noi elfi abbiamo occupazioni come quella di fabbro o di sarto?”


“Naturalmente, sono occupazioni necessarie per tutte le specie. È così che si ottengono cibo e vestiti.”


“Esatto. La nostra maestria non è migliore di quella degli umani o dei nani, ma ci sono anche fabbri e sarti tra gli elfi. E tra i sarti degli elfi, ci fu anche un famoso sarto di biancheria intima. La biancheria che indosso ora è stata realizzata da quel sarto. La indosso da 613 anni, ed è molto efficiente. È ben ventilata e mi mantiene sempre in buone condizioni.”


“No, che sciocchezze…”


C’erano troppe parti da affrontare. Era iniziata con una missione per un fabbro mirata ad imparare a produrre biancheria intima, e adesso improvvisamente erano finiti a parlare di sarti elfici? E poi, indossava la stessa biancheria da 613 anni?


‘Disgustoso.’


Grid non si rendeva conto che il fatto che lui avesse indossato la stessa biancheria per nove anni lo fosse altrettanto. Sticks gli spiegò.


“Voglio spiegarti che la biancheria prodotta con delle tecniche ha delle funzioni inusuali. Grid, credo che la biancheria che realizzerai tu vanterà delle funzioni eccellenti.”


“Uh?”


Pensandoci, in Satisfy la biancheria era un oggetto base che andava indossato sotto l’equipaggiamento principale. E se avesse avuto opzioni specifiche?


‘Un profitto?’


Era molto meglio avere qualche tipo di difesa che nessuna funzione. Conosceva il concetto di difesa secondaria.


“Inoltre, la biancheria è fatta di tessuto. Dunque, questo cosa suggerisce? Significa che potrai imparare a maneggiare i tessuti. Grid, non sei ancora in grado di fare oggetti di tessuto, giusto?”


“Ah…! Capisco!”


Ripensò a quando aveva realizzato la Felpa con Cappuccio e Zip e il Mantello di Lantier. Come fabbro, Grid non sapeva creare oggetti in tessuto e aveva finito per consumare la sua abilità di creazione.


‘Ma una volta imparato come fare un’armatura di tessuto, in futuro non dovrò più consumare l’abilità di creazione quando produrrò oggetti di tipo mantello!’


Grid superò la rabbia che aveva provato a causa della missione di classe e rise di nuovo.


‘Posso anche realizzare della biancheria intima e donarla come regalo ad Irene…’


Irene era ancora più bella di notte. La immaginò ancora più seducente di quando già fosse con il pigiama del vampiro e poi ripensò a Yura e Jishuka.


‘Mi sono sempre chiesto che taglie portassero quelle due…’


Poteva usare la biancheria intima funzionale come scusa per sapere le loro taglie?


“Eheh.”


Grid non riusciva a smettere di sorridere. Non si trattava di un sorriso avido, ma di un sorriso puro. Sticks era in qualche modo sorpreso.


‘Sembra un bambino…’


Un umano con un’anima pura. Osservando il suo atteggiamento nei confronti dei suoi pari e delle altre persone, Sticks riconosceva che Grid era una persona corretta. Era diverso dagli umani comuni. Sentiva un maggiore apprezzamento nei suoi confronti e gli diede le informazioni dettagliate relative alla missione.


“Va’ a Nord. È il territorio governato dal Duca Steim. Lì troverai degli indizi su un produttore di biancheria.’


“Ok. Potrò anche far visita a mio suocero.’ 


Grid annuì e partì seduta stante. Avrebbe rimandato la produzione della sua spada magica. Nel corso della missione di classe, avrebbe acquisito dei nuovi metodi di produzione e la sua conoscenza riguardo la produzione degli oggetti sarebbe aumentata.


“Uhuhuhuh!”


Con la biancheria funzionale, aveva l’opportunità di incrementare i suoi oggetti e di scoprire le taglie di tutte le maggiori bellezze del mondo! Grid era così eccitato che la sua risata non si arrestò. I giocatori che passavano di lì ne erano sorpresi.


“Heok. Quello è Grid, giusto?”


“Niente affatto… Grid non se ne starebbe con i pantaloni abbassati in mezzo alla strada…”


“…Non l’ho visto.”


Era una fortuna che i giocatori non appartenenti alla Gilda Overgeared non conoscessero bene Grid. Se l’avessero visto in quel momento, si sarebbe diffusa ogni tipo di diceria su Internet.






Traduzione di Martina Procida
Editing di libusemumei
                                


                                



