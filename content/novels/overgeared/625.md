---
weight: 625
title: Capitolo 625
pubDate: 2025-03-17T08:49:02.583Z
tags:
    - overgeared
---


Cari lettori,


Mi rendo conto che in tanti ci avete chiesto il motivo della sospensione, l'ho letto anche nei vostri commenti ai capitoli precedenti. La verità è che Overgeared è una bellissima novel, ma gli impegni professionali di ciascuno di noi non sono all'altezza dell'impegno e mi dispiace avervi deluso...24 ore evidentemente non sembrano essere sufficienti. Con l'augurio che possiate riappassionarvi e perdonare la vostra editor...


Buona lettura!


“Fa freddo. Questo non è un luogo in cui far vivere le persone per bene.”


“Questa è la ragione per cui i PNG di Winston mi hanno detto di comprare dei vestiti.”


“Ecco perché si dovrebbero ascoltare i consigli dei PNG…”


Frontiera. Era la capitale del territorio del Duca Steim, situata nella zona più a nord del Regno di Overgeared. Le tempeste di neve infuriavano tutto l’anno e i visitatori che giungevano per la prima volta si sentivano frustrati per il freddo. Alcuni dei giocatori di basso livello stavano congelando.


“Come può questo luogo freddo crescere per diventare la miglior città del nord?”


“Concordo. È difficile coltivare i raccolti con il freddo e il raggio delle attività della gente sarà ridotto.”


Nei giorni del Regno di Eternal, c’era stato un enorme numero di mostri che viveva nella zona più a nord del regno. Ma l’intrepido Duca Steim aveva combattuto i mostri e aiutato il nord ad ottenere una crescita prosperosa. Come era riuscita a crescere così tanto se la coltivazione era difficile a causa del freddo?


Fu grazie al grande numero di zone di mostri che erano rimaste. Le persone del nord cacciavano i mostri, mangiavano la carne dei mostri, esportavano gli accessori di un mostro, li cavalcavano e accumulavano ricchezze. Il freddo non era nemmeno un problema. Le persone del nord erano resistenti al freddo e c’era un detto secondo cui ‘la gente del nord non conosce il freddo’. Alcune persone lo apprezzavano per la loro naturale costituzione, ma la verità?


“La gente del nord non sente il freddo grazie all’intimo. Non vorresti comprare questo intimo?”


<i>Trema, trema.</i>


Non appena un gruppo tremante di giocatori giunsi a Frontiera, i PNG accorsero verso di loro. Stringevano dell’intimo nelle loro mani. Era un intimo peloso.


“L’intimo realizzato con la pelliccia di yeti possiede un effetto eccezionale nel proteggere il corpo dal congelamento e dal gelone. Questo intimo è un must per il nord. Tutte le persone del nord lo indossano.”


‘<i>Ci sono così tanti mercanti di intimo?</i>’


In ogni città, c’erano mercanti che prendevano di mira i turisti e i viaggiatori. Ma lui non aveva mai visto un mercante che cercasse di vendere intimo ai viaggiatori.


“Sigh, va bene. Non comprerò cose così inutili.”


Quanto calore avrebbe portato indossare dell’intimo? I giocatori con i pregiudizi verso l’intimo non ascoltarono i mercanti. Alcuni giocatori controllarono i dettagli dell’intimo, ma rimasero solo delusi.






[Intimo del Nord]


Intimo realizzato con uno spesso strato di pelle di yeti.


Possiede l’effetto di proteggere il corpo dal freddo congelante, ma è troppo spesso per essere confortevole.


* Resistenza al freddo +5%


* Agilità -5%


Tutte le abilità della parte bassa del corpo diminuiranno del 10%.






Era un oggetto con troppe penalità per aumentare solo la resistenza al freddo del 5%.


‘<i>È incredibile che l’intimo abbia degli effetti.</i>’


‘<i>La diminuzione del 5% in agilità è enorme.</i>’


‘<i>Non ci sono molti mostri in zona, ma stare un po’ al freddo è meglio che essere indeboliti.</i>’


Ad un mago con un’agilità bassa non sarebbe importato, ma una diminuzione del 5% nell’agilità era fatale per la maggior parte delle classi. I giocatori delusi rifiutarono i mercanti e se ne andarono.


“Datemi quell’intimo.”


All’improvviso, apparve un uomo che controllò i dettagli dell’intimo che i mercanti stavano vendendo. Era un uomo che non provava affatto il freddo, poiché il suo corpo non stava tremando, nonostante non indossasse abiti di pelliccia. Non si riuscì a confermare il suo volto, dato che stava indossando un cappello con una falda ampia.


“Gli effetti sono tutti i uguali nonostante si tratti di intimo. Non c’è dell’intimo migliore?”


“C’è dell’intimo migliore, ma è venduto solo ai nobili.”


“Perché?”


L’uomo che aveva mostrato interesse verso l’intimo era Grid. Aveva nascosto la sua identità perché non voleva attirare l’attenzione degli altri giocatori.


“C’è solo un sarto che riesce a creare un intimo migliore a Frontiera. L’intimo che realizza è troppo costoso da vendere al pubblico generale, per la mancanza di quantità.”


‘<i>Il creatore dell’intimo è un sarto.</i>’


Grid aveva predetto che l’intimo non poteva essere creato da uno qualunque. Se tutti i sarti avessero saputo realizzare dell’intimo, sarebbe stato commercializzato e gli attuali giocatori starebbero indossando  ciascuno dell’intimo.


‘<i>Forse è grazie a questo clima che i sarti di Frontiera hanno imparato a creare l’intimo.</i>’


Le persone del nord dovevano trovare un modo per affrontare il freddo. Uno di quei metodi sarebbe la produzione di intimo caldo.


“Gli artigiani dell’intimo… No, dove posso incontrare il sarto?”


“Nessuno lo sa. È improvvisamente scomparso un giorno.”


“Il sarto è scomparso? Perché?”


“Chi lo sa? È svanito senza lasciare traccia.”


“Coff…”


Sul serio, questa missione di classe non era facile.


‘<i>Devo raccogliere degli indizi.</i>’


Doveva scoprire dove era scomparso l’artigiano dell’intimo e trovarlo per poter imparare come realizzare l’intimo. Grid bruciò di motivazione e iniziò a camminare per Frontiera. Chiese ai residenti PNG informazioni sull’artigiano dell’intimo e alla fine attirò l’attenzione delle persone.


***


“Di recente, c’è un uomo sospetto che sta chiedendo di Sir Fatima.”


Sarto avanzato Fatima. Molti nobili andarono in confusione quando il tesoro di Frontiera scomparve. Erano preoccupati che non sarebbero più riusciti ad indossare l’intimo realizzato da Fatima. Perciò, i nobili cercarono la posizione di Fatima. Ma nessuno di loro riuscì a trovare il sarto.


Era naturale che non fossero riusciti a trovarlo. Fatima era stato rapito e imprigionato da un nobile di Frontiera, Conte Bruno. chi sarebbe riuscito ad immaginare che Conte Bruno aveva rapito Fatima?


“Sir Fatima, non sei felice che ti stanno cercando così tante persone?”


“Perché… Perché state facendo questo?”


Sotto la residenza di Conte Bruno. L’incatenato Fatima era terrorizzato. Si sentiva a disagio perché era stato rapito da un nobiluomo per una ragione sconosciuta. Il Conte Bruno rise mentre si sedeva su una sedia, incrociando le gambe e pulendosi le unghie.


“Cosa voglio? Ovviamente il tuo intimo.”


“N- Non vi ho venduto l’intimo molte volte?”


“Voglio sapere come creare l’intimo. Se mi insegni a realizzare il tuo intimo di lusso, prometto di risparmiarti la vita.”


Il Conte Bruno si era interessato al business dell’intimo. I nobili e i residenti di Frontiera percepivano l’intimo solo come ‘qualcosa che riscaldasse il corpo’. Tuttavia, il Conte Bruno pensò che le possibilità dell’intimo fossero infinite. Pensò che se avesse creato diverso intimo funzionale e lo avesse venduto ai reali e ai nobili di ciascun regno, sarebbe riuscito ad accumulare un sacco di soldi.


“Duca Steim sa…?”


C’era Duca Steim dietro Conte Bruno? Fatima pensò al peggio mentre Conte Bruno rispose cinicamente.


“Non intendo condividere questa informazione di business con un traditore.”


“Traditore…?”


Conte Bruno era il braccio destro di Duca Steim. La prima cosa che Duca Steim fece non appena Re Grid lo nominò duca, fu rendere Bruno il suo conte. Duca Steim si fidava completamente di Conte Bruno. eppure, Conte Bruno aveva definito Duca Steim un voltagabbana. L’istinto omicida riempì gli occhi di Conte Bruno.


“Lui non è un traditore per aver rinunciato alla sua lealtà verso la famiglia reale e per aver aiutato la ribellione di suo genero?”


Il volto di Fatima impallidì.


“Tu fai… parte dell’Alleanza Anti Grid?”


Alleanza Anti Grid. Era costituita dai nobili di Eternal. Non riuscivano ad accettare Grid come re e volevano farlo scendere dal trono. Nel giorno della cerimonia della fondazione del Regno di Overgeared, si venne a sapere che l’alleanza era stata sconfitta da Duca Steim e da Duca Chris. Ma erano ancora rimasti dei rimasugli e con sorpresa, Conte Bruno era uno di questi.


“Ad oggi, più del 10% dei nobili del Regno di Overgeared appartengono all’Alleanza Anti Grid. ovviamente, in apparenza sono leali a Grid, ma è solo una recita.”


Conte Bruno aveva bisogno di molti soldi. I soldi sarebbero stati usati per assumere soldati e preparare le armi!


“L’Alleanza Anti Grid eliminerà prima il Duca Steim, inghiottirà il nord e poi si confronterà con Grid. Ma per farlo, è richiesta una gran quantità di soldi. Per questo, ho bisogno del tuo metodo di produzione dell’intimo. Ora, Sir Fatima. Non sei anche tu una persona di Eternal? Dovresti collaborare con noi.”


‘<i>È pazzo.</i>’


Il regno si stava stabilizzando dopo la fine della guerra e ora voleva iniziare un’altra guerra? Alla fine, solo le persone avrebbero sofferto. I ragazzi sarebbero stati costretti a farsi reclutare in guerra e molte persone avrebbero perso la vita e la famiglia. Fatima era furioso.


“Che cosa divertente. Conte Bruno, state solo mascherando le vostre ambizioni dietro alla lealtà. Non vi importa affatto dell’agiatezza del vostro popolo.”


“Che cosa ne sa un semplice sarto?” Il volto di Conte Bruno si fece rosso e iniziò ad agitare la sua frusta. “Se non vuoi morire, dimmi come creare il tuo intimo!”


“Ugh!”


Fatima era ferito e aveva paura. Fu sufficiente per fargli versare le lacrime. Ma non si arrese. Il suo orgoglio di sarto non era a buon mercato. Ma per quanto sarebbe riuscito a resistere? La violenza di Conte Bruno e l’intimidazione continuarono nei giorni seguenti e la volontà di Fatima si indebolì gradualmente.


Conte Bruno ne era convinto.


“Non ha senso resistere. Nessuno nel mondo ti salverà. Alla fine, soccomberai a me.”


“Ugh… Ugh!”


Le frustate di Conte Bruno si fecero più dure e la forza di volontà di Fatima era come una fiamma di fronte al vento.


***


“L’ultima volta è stato visto vicino la residenza di Conte Bruno.”


Negli ultimi quattro giorni. Grid aveva attraversato Frontiera e raccolto informazioni dai residenti. Come risultato, aveva appreso che il nome del creatore dell’intimo era Fatima e l’ultimo luogo in cui era stato visto.


“Conte Bruno… È l’assistente di mio suocero?”


Grid non aveva speso un solo euro nel periodo trascorso a Frontiera. Ogni volta che aveva fame o era stanco, andava nel castello di Duca Steim.


“Esatto, Vostra Altezza.”


Non c’era tempo di visitare il castello oggi, perciò gli era stato preparato il pranzo. In risposta alla domanda di Grid, Duca Steim aveva inviato personalmente il pranzo a sacco e risposto con educazione.


“Conte Bruno è la persona di cui mi fido di più. È di vecchio stampo, ma possiede un forte senso di lealtà. Vostra Altezza, godetevi il pasto yeti. Fa bene alla vostra energia.”


“Bene, bene, gulp. Hmm, dovrei fare visita a Conte Bruno. Forse ha visto Fatima.”


“Prendete del tè. Vostra Altezza, perché state cercando Fatima?”


“Per imparare come creare l’intimo.”


“…?”


Aveva sentito male? Duca Steim dubitò delle sue orecchie, Grid, che era diventato il re di una nazione, stava cercando di imparare come realizzare l’intimo?


“N- No, Vostra Altezza. Perché dovete imparare a creare l’intimo?”


“… È il mio lavoro.”


“… ???”


“Ad ogni modo, ho mangiato bene, Padre.”


Grid recuperò la sua stamina al massimo e restituì il porta pranzo a Duca Steim. Poi, rise e indossò di nuovo il suo cappello.


‘<i>Non vedo l’ora di incontrare il braccio destro di mio suocero.</i>’






Traduzione di Blakriss


Editing di Libusemumei
                                


                                



