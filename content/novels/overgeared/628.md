---
weight: 6280
title: Capitolo 628
pubDate: 2025-03-17T08:49:02.584Z
tags:
    - overgeared
---


“Vostra Maeeestà!! Mai avrei immaginato che sarei stato salvato da Sua Maestà! Una persona che ha a cuore il benessere di ogni persona. Siete la personificazione di un re!”


“S- Sì…”


“Il qui presente Fatima ripagherà la grazia di Vostra Maestà fino alle generazioni successive! Mi toglierei via l’intimo e camminerei nudo per le strade per voi!”


“Ah… Umm…”


Grid si grattò una guancia per l’imbarazzo quando incontrò Fatima. Fu una pura coincidenza il fatto che Grid aveva salvato Fatima.


‘<i>Non sapevo che Fatima era stato imprigionato nella villa da Conte Bruno.</i>’


Conte Bruno. Non si era aspettato che l’assistente di Duca Steim fosse a capo di un gruppo ribelle…


Grid lanciò un’occhiata a Duca Steim, che stava ancora inchinando il capo come un peccatore. Grid sospirò e lo incoraggiò.


“Padre, non sei tu e soltanto tu che al momento sta soffrendo la pena maggiore? Io sto bene. Ti prego di calmarti e di consolidare la tua terra.”


“… Capisco. In futuro, sarò più scrupoloso in modo che questa terribile situazione non accada più.”


Duca Steim fece questa promessa e se ne andò con i suoi soldati. Conte Bruno era a capo dell’Alleanza Anti Grid e Grid era giunto a Frontiera e lo aveva punito. Se le voci si fossero diffuse, Frontiera sarebbe diventata il centro del caos. Duca Steim aveva l’obbligo di ristabilire l’opinione della gente ansiosa.


“Fatima.”


“Sì, Vostra Maestà.”


Fatima rispose con rispetto nonostante il corpo ferito. Era la dimostrazione che era stata sferrata violenza unilaterale al potente contro il debole.


‘<i>Succede lo stesso ovunque.</i>’


A Grid tornò in mente il duro passato e tirò fuori una pozione. Esitò prima di consegnarla a Fatima.


“Questa è una medicina preziosa. Prima bevi questo. Poi, spero che mi mostrerai il metodo di produzione dell’intimo.”


“V- Vostra Maestà mi sta dando una pozione…!”


In realtà, Grid aveva dato a Fatima una pozione scadente di basso livello. serviva per i giocatori nuovi di livello 50 o inferiore. Ma era una pozione preziosa per Fatima.


“L- La terrò come un cimelio.”


“…”


Urlò Fatima  mentre abbracciava la pozione. Non sembrava intenzionato a berla. Grid tremò.


‘<i>Quel bastardo sta cercando di prendere la mia bottiglia con la pozione…</i>’


Ma cosa avrebbe potuto fare? Si mosse immediatamente. Grid tirò fuori un’altra pozione con mani tremanti e sollecitò Fatima.


“Non rientra come cimelio perciò bevila. Poi mettimi a conoscenza del tuo metodo di produzione dell’intimo.”


“Segui le parole di Vostra Maestà!”


“Sarto Fatima, cosa stai facendo a non seguire l’ordine?”


I cavalieri erano furisi. I 28 cavalieri avevano lasciato Conte Bruno. fissarono Fatima, che non seguì subito gli ordini di Grid. Impaurito, Fatima bevve immediatamente la pozione. Grid guardò i cavalieri con un caldo sorriso.


‘<i>Sono forti.</i>’


Aveva già osservato la loro forza con la Spada del Grande Signore. I 28 cavalieri, liberati grazie a Conte Bruno, avevano raggiunto il livello 250. Il livello delle abilità che avevano acquisito era ben al di sotto rispetto agli otto cavalieri addestrati da Piaro e Asmophel.


‘<i>Non è un problema dato che quegli otto cavalieri sono eccezionali.</i>’


Grid era intenzionato a orientare gli otto cavalieri alla conduzione di questi 28 cavalieri. Sarebbe stato più facile per Grid, che voleva talenti giovani per sviluppare le capacità di un capo. Questo era un investimento per il futuro del Regno di Overgeared.


***


‘<i>Questo è il laboratorio del sarto.</i>’


Grid si spostò nella residenza di Fatima e guardò con interesse in giro per lo studio. Lo studio del sarto era completamente diverso dalla fucina. Era calmo, senza il fastidioso rumore di martellamento, e non c’era calore. L’odore di pelle, invece del ferro, riempiva l’aria. Era un luogo tranquillo e rilassante. Il fattore più importante quando si lavorava con il tessuto e la pelle era la concentrazione.


‘<i>Beh, a me non manca la concentrazione.</i>’


Non era una cosa insolita che una fucina fosse occupata e caotica. Lavorare lì richiedeva una concentrazione elevata, perciò Grid possedeva naturalmente una concentrazione alta in quanto fabbro leggendario. Chi era Grid? Le altre persone avevano un pulsante per la produzione mentre lui doveva creare ogni singolo oggetto a mano. Perciò, lui era… un dio. Un dio del lavoro. Alla sua concentrazione non mancava nulla in confronto a quella degli altri.


‘<i>Ora, andiamo.</i>’


I sarti di Frontiera avevano appreso come creare l’intimo a causa di fattori ambientali. La difficoltà nell’apprendimento sarebbe stata alta. Tuttavia, Grid aveva circa 3,500 punti destrezza e una tenacia infinita. Per quanto potesse essere difficile l’intimo, era probabile che l’avrebbe padroneggiato velocemente. Fatima era preoccupato e guardò Grid.


‘<i>È chiaro che il re possiede un grande orgoglio in quanto fabbro leggendario. Probabilmente pensa che creare l’intimo sia facile.</i>’


In realtà, non c’erano tecniche che fossero facili. La sartoria era difficile come il lavoro da fabbro e non era un’abilità facile da apprendere. Tra l’altro, il metodo di produzione dell’intimo richiedeva una destrezza elevata e abilità di sartoria di livello intermedio.


‘<i>Non voglio che Vostra Altezza rimanga deluso se non riesce ad imparare come creare l’intimo.</i>’


Fatima era addolorato al pensiero che il suo re potesse soffrire a causa del cuore spezzato. Grid lo incitò mentre lui stava facendo un’espressione triste.


“Perché non mi stai insegnando il tuo metodo di produzione dell’intimo?”


“… Per favore, preparate il vostro cuore.”


Fatima non poteva più ritardare la cosa. Sperava che Grid non si sentisse frustrato mentre gli passava il metodo di produzione dell’intimo che aveva inventato.






[Fatima ti ha dato il Metodo di Produzione dell’Intimo Intermedio!]


[Poiché hai creato centinaia di assetti da guerra, la difficoltà del Metodo di Produzione dell’Intimo Intermedio non è elevata. L’hai compreso facilmente.]


[Sono richiesti 2,000 punti destrezza per ottenere il Metodo di Produzione dell’Intimo Intermedio. La tua destrezza attuale è di 3,487.]


[Hai ottenuto il Metodo di Produzione dell’Intimo Intermedio.]


[La missione Collezione di Nuovi Metodi di Produzione (1) è stata completata!]


[Hai ottenuto due livelli come ricompensa della missione.]


[A causa dell’effetto della seconda classe ‘Grande Mago Leggendario’ e al titolo ‘Primo Re’, hai ottenuto un totale di 28 punti statistica!]


[12 punti sono stati investiti forzatamente sull’intelligenza per l’influenza della seconda classe, Grande Mago Leggendario.]


[Collezione di Nuovi Metodi di Produzione (1) sarà collegata alla missione Collezione di Nuovi Metodi di Produzione (2)!]






[Collezione di Nuovi Metodi di Produzione (2)] 


Missione di Classe.


Finalmente hai compreso come creare l’intimo. Allora, hai realizzato che hai bisogno di abilità da sarto elevate per creare l’intimo. Devi ottenere le abilità da sarto per poter usare il Metodo di Produzione dell’Intimo.


Ricompensa per il completamento della missione: +2 livelli. Sarà acquisita l’abilità di sarto. Una missione collegata successiva.


[Hai compreso a pieno il Metodo di Produzione dell’Intimo Intermedio e hai naturalmente ottenuto la Tecnica di Sartoria Intermedia Lv. 8!]


[La missione Collezione di Nuovi Metodi di Produzione (2) è stata completata!]


[Hai ottenuto due livelli come ricompensa della missione.]


[A causa dell’effetto della seconda classe ‘Grande Mago Leggendario’ e al titolo ‘Primo Re’, hai ottenuto un totale di 28 punti statistica!]


[12 punti sono stati investiti forzatamente sull’intelligenza per l’influenza della seconda classe, Grande Mago Leggendario.]


[Collezione di Nuovi Metodi di Produzione (2) sarà collegata alla missione Allenamento della Tecnica di Sartoria!]






[Allenamento della Tecnica di Sartoria]


Missione di Classe


Le possibilità per il tuo miglioramento sono diventate maggiori dopo aver appreso la Tecnica di Sartoria.


Se arrivi al punto in cui riuscirai a combinare la lavorazione dei metalli con la sartoria, la tua base da fabbro si espanderà esponenzialmente.


Ma resta difficile usare la tecnica di sartoria.


Il divario tra l’abilità di sartoria intermedia e l’abilità di fabbro leggendario è troppo grande.


La tecnica di sartoria intermedia probabilmente degraderà la qualità del lavoro del fabbro leggendario.


Aumenta il livello della tua abilità di sarto al punto da combinarla con la lavorazione dei metalli.


Condizioni per il completamento della missione: Padroneggia la Tecnica di Sartoria Avanzata.


Ricompensa per il completamento della missione: +6 livelli. L’apertura della Tecnica di Sartoria di livello artigiano.






“Ah, XX.”


Aveva accidentalmente sottomesso il capo dei ribelli e ottenuto facilmente il metodo di produzione dell’intimo, solo per completare automaticamente la missione successiva. Questa fortuna era troppo buona.


‘<i>Ha senso chiedere ad un fabbro di padroneggiare l’abilità di sarto? Sono pazzi?</i>’


Quanti abiti di tessuto avrebbe dovuto creare per padroneggiare l’abilità di sartoria? Non era quantificabile. Esatto. Questa missione di classe stava obbligando Grid a superare il livello del lavoro. Era naturale per Grid imprecare.


‘<i>Quando finirà questa missione di classe?</i>’


“%$(#!!”


Grid sputò fuori le imprecazioni. Fatima sembrava una carpa vicino a lui. Gli altri sarti di Frontiera non erano riusciti ad imparare come realizzare l’intimo, nonostante il loro impegno, eppure il fabbro Grid ce l’aveva fatta in un batter d’occhio.


‘<i>Questa è l’abilità di una vera leggenda…! Non è diverso da un dio!</i>’


Fu il momento in cui nacque un altro fedele di Grid.


***


“Hao, sono felice di incontrarti.”


“Se non ti dispiace, puoi lasciarmi una firma?”


Edificio Youngwoo 1F cafe. I vivaci impiegati del cafe mostrarono una reazione appassionata verso Hao. Questa era la posizione di un giocatore alto in classifica di Satisfy. Le persone con obiettivi impressionanti su Satisfy erano popolari nella realtà, nonostante il loro carattere. Anche il pelato Vantner era circondato da fan quando andava al centro della città. Ah, nel caso di Vantner, la quantità di fan maschi era sorprendentemente elevata.


“Ordinerl del latte alla patata dolce.”


Ad Hao non importava curare la sua immagine. Non mostrava un sorriso d’affare quando incontrava un fan entusiasta. Si comportava in base alla sua personalità e quella freddezza provocava un aumento nelle fan donne. Gli impiegati rimasero sorpresi quando ricevettero l’ordine di Hao in un coreano approssimativo.


“Oddio, che strano.”


“Non è la stessa bevanda che Grid ordina ogni mattina?”


“Ai ranker piace il latte alla patata dolce?”


“…!!”


Le orecchie di Hao si drizzarono a quelle parole. Le sue pupille divennero più grandi. Chiese ai dipendenti.


“Grid ha il latte alla patata dolce ogni giorno?”


“Sì, gli piace molto. Beve latte alla patata dolce sia quando c’è il sole che quando piove.”


“Non ho mai visto Grid bere il caffè. Non gli piace?”


“Non è carino? Eheh.”


“…”


Gli impiegati dimenticarono i loro compiti e iniziarono a spettegolare su Grid. Hao li fissò e iniziò a parlare.


“Due latte alla patata dolce. No, ne ordino tre.”


Hao era un genio definito ‘miracolo’ in Cina, che vantava la popolazione più grande del mondo. Era sufficiente per riconoscerlo come una persona in cima all’umanità. Ma questo era solo fino a quando non aveva incontrato Grid e Kraugel. Hao fermamente a conoscenza che si trovava sotto a Grid e a Kraugel e li invidiava.


Sognava di poter crescere per stare fianco a fianco con Kraugel e Grid. per questo, in quel momento, decise di bere il latte alla patata dolce. Pensava che sarebbe cresciuto di più se avesse seguito il cibo di Grid e le sue preferenze sulle bevande.


‘<i>Berrò latte alla patata dolce ogni mattina in futuro. La chiave della concentrazione di Grid nel gioco è il latte alla patata dolce.</i>’


Hao era in visibilio per essere giunto in Sud Corea. 










Traduzione di Blakriss


Editing di Libusemumei
                                


                                



