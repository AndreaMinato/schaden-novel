---
weight: 633
title: Capitolo 633
pubDate: 2025-03-17T08:49:02.585Z
tags:
    - overgeared
---


[Salva Han Seokbong e sua Figlia]


★ Missione Nascosta ★


Han Seokbong è sempre stato leale al Regno di Cho, per poi essere bollato come traditore.


Ciò è successo perché si è rifiutato di rivelare la tua posizione al re.


Salva Han Seokbong e sua figlia, che hanno scelto di essere leali a te piuttosto che al loro paese.


Condizioni di Completamento Missione: Incontra il Re di Cho. O salva il padre Han Seokbong e sua figlia con la forza.


Ricompensa per il Completamento della Missione di Classe: Sconosciuta.


Fallimento della Missione: Morte di Han Seokbong e di sua figlia.






Come il nome suggeriva, si trattava di una missione nascosta. Non era assolutamente facile. Per ottenerne una, bisognava soddisfare un maggior numero di requisiti rispetto alle missioni generali. Aveva partecipato alla gara dei fabbri grazie al suo legame con White, era riuscito a creare l’Arco della Fenice Rossa, era entrato nel dungeon del castello, aveva ucciso Arube e salvato Pangea da una crisi, ecc. Senza le sue scelte e le sue azioni, quella missione nascosta non gli si sarebbe mai presentata.


‘Le ricompense delle missioni nascoste sono molto ricche, di solito.’


Era un bene aver ricevuto una missione nascosta. Avrebbe dovuto mettersi a saltare di gioia. Ma il cuore di Grid portava un peso. Si sentiva in colpa per il pericolo che stavano correndo Han Seokbong e Sua.


‘Moriranno se non riesco a salvarli.’


C’erano in gioco le vite di altri. Ciò aggiungeva un’ulteriore pressione su di lui.


‘In particolare, quella pervertita di Sua… Eh?’


Grid rimase sovrappensiero per un momento, prima di rendersi conto, in ritardo e arrossendo, che teneva ancora Yang Fei tra le braccia. 


“G-Grid…”


Yang Fei era come un piccolo scoiattolo, con la faccia sepolta nel petto di Grid. Piccola, soffice e carina. Grid arrossì e si affrettò a staccarsi da lei.


‘Incredibile.’


Da quanto si sentiva così a suo agio a stare a contatto con le donne?


‘S-Straordinario…’


Forse le sue qualità nascoste di Casanova erano improvvisamente sbocciate?


‘Se continuo così, potrei anche sfuggire al mio destino da single nella realtà?’


Grid si sentì pieno d’aspettative.


‘Ora non è il momento di pensare a queste cose.’


Era una faccenda urgente. Fortuitamente, Grid non aveva molto tempo a disposizione per rimanere nel Continente Est.


‘Devo salvare Han Seokbong e sua figlia il prima possibile e renderli miei alleati.’


Grid prese una decisione e si diresse al ristorante di Idan con Yang Fei.’


***


“Cosa? Vuoi che sia il tuo chef personale?”


Un ristorante che non aveva neanche un cliente, nonostante fosse ora di pranzo. Idan non credeva alle sue orecchie e mise la cosa in dubbio. Grid era scomparso e riapparso improvvisamente, chiedendo a Idan di diventare il suo chef personale.


“Mmm… Tu sei quello che ha ritrovato la mia padella per friggere e uno dei pochi intenditori che apprezza la mia cucina. Provo molto affetto per te. Ma non posso essere il tuo chef.”


“Perché?”


“Perché dovrei? Non conosco la tua vera identità. Come posso diventare il tuo chef personale se non so neanche da che paese vieni? Cosa credi?”


“Questo significa che diventerai il mio chef personale se ti rivelo la mia identità?”


“No, non è solo quello. Ho il mio orgoglio e i miei obiettivi come chef. La ragione per cui gestisco un ristorante è che voglio proporre i miei piatti a più persone. Voglio poter vedere centinaia e migliaia di clienti che si godono i miei piatti ogni giorno. Mi dispiace, ma non posso cucinare per una sola persona.”


“Desideri centinaia e migliaia di clienti al giorno, quando hai avuto solo due ospiti? E persino quei due erano viaggiatori e hanno chiesto un rimborso…”


Persino Yang Fei lo negò, ma Idan la ignorò.


“Um, um, be’, ad ogni modo, non posso essere il tuo chef.”


Nel momento in cui Idan rifiutò…


“Capisco. Allora, diventeresti uno chef del mio regno invece che mio chef personale?”


Improvvisamente il tono di Grid cambiò.


“Uh?”


Uno chef in un regno? E aveva detto “il mio regno”?


“Cosa… Eh? Ehh?”


Idan si sentiva confuso e sbalordito. Anche Yang Fei era sorpresa. Grid aveva appena tirato fuori una corona d’argento.


“T-Tu?”


L’atmosfera cambiò. L’aspetto e il tono di Grid erano completamente diversi. Idan e Yang Fei avvertirono una sensazione di disagio ed esitarono. Grid si rivolse loro.


“Sono un governatore del Continente Ovest, il Re di Overgeared, Grid. Idan, migliore chef del Continente Est, voglio che sia tu a nutrire le mie decine di migliaia di soldati. Soddisferesti il mio desiderio?”


“Sì!”


Idan aveva fatto la sua scelta nel momento in cui Grid lo aveva definito “migliore chef del Continente Est”. Era così eccitato che cominciò a fare i bagagli immediatamente. Possedeva solo alcuni vestiti e la sua padella per friggere. 


“Andiamo nel Continente Ovest!”


Gridò Idan non appena ebbe terminato. A differenza di Idan, che era eccitato dal fatto che la sua abilità culinaria fosse stata riconosciuta, Yang Fei era silenziosa. Era triste perché si era resa conto che non avrebbe mai potuto avere l’uomo che le stava davanti.


‘Appartiene a un mondo completamente diverso.’


Fin dall’inizio, non avrebbe mai potuto stare con lui. Adesso si sarebbero separati. Yang Fei chinò il capo, cercando di trattenere le lacrime. In quel momento…


“Alza la testa.”


La grossa mano di Grid sfiorò il viso esile di Yang Fei. La ragazza tremò a quel tocco e riuscì a sorridere gentilmente a Grid.


“Voglio anche Yang Fei accanto a me. Non hai una famiglia da sostenere? Se mi impegnerò a provvedere per la tua famiglia, verrai anche tu nel mio regno?”


“H-Hik. Ne sarei lieta…”


Il cibo di Idan aveva una certa probabilità di donare punti statistica. Inoltre, Yang Fei era eccellente nel lavoro, nell’assumersi le responsabilità e nel localizzare le persone. In futuro, i soldati di Overgeared avrebbero sperimentato l’intossicazione da cibo… No, sarebbe meglio dire che il maestro di veleni Idan avrebbe provveduto a riempire gli stomaci vuoti dei soldati di Overgeared… No, quel giorno nacque il misterioso maestro, la ‘Domestica Demoniaca Yang Fei’.


***


Il Labirinto di Yakumo.


La difficoltà del dungeon era tremenda, dato che non era possibile entrarvi come party. La struttura del labirinto e i pattern dei boss cambiavano ogni volta che qualcuno entrava. Il tasso di successo del labirinto era dell’11,6% per le classi di terzo avanzamento. Ciò significava che 9 sfidanti su 10 fallivano.


Tuttavia.






[Sei riuscito a superare il Labirinto di Yakumo!]


[Il tempo impiegato per completare il Labirinto è stato di 39 ore, 32 minuti e 27 secondi!]


[Il record è stato aggiornato! Come ricompensa hai ottenuto l’Anello di Yakumo (6)!]






“Non è il quarto anello.”


Il Maestro di Spada Kraugel. Non aveva raggiunto il livello 300, ma aveva stabilito un nuovo record nel Labirinto di Yakumo. La cosa sorprendente era che aveva già ottenuto il quinto anello. Ogni volta che si stabiliva un nuovo record si riceveva un anello. Ce n’erano otto tipi in totale e le opzioni erano diverse per ciascun tipo.


‘Secondo le informazioni, l’opzione di cui ho più bisogno sono collegate al quarto anello. Devo provarci ancora.’


“Kraugel.”


Qualcuno lo chiamò, mentre si apprestava ad entrare di nuovo nel labirinto. Kraugel rise.


“Mi dispiace, ma la mia mente è determinata ormai. Non importa quanto tu ti opponga, alla fine mi trasferirò negli Stati Uniti.”


Il governo degli Stati Uniti gli aveva offerto una visione di sua madre felice e in salute. Tutta un’altra storia rispetto agli altri paesi, che discutevano solo di denaro e onore. Quell’approccio aveva catturato il cuore di Kraugel.


“Non posso soddisfare il tuo desiderio e trasferirmi in Corea del Sud o in Cina.”


Hao annuì davanti alla ferma risposta si Kraugel. “Non discuterò più. Rispetterò e festeggerò la tua scelta. Sono venuto a dirti questo.”


“…?”


Kraugel conosceva la natura di Hao. Non era facile da piegare. Il suo atteggiamento era cambiato nel giro di una notte, ora?


Hao cercò di spiegare, vedendo la confusione di Kraugel. “Sono andato in Corea del Sud ad incontrare Grid.”


“Grid?”


“Sì, volevo chiedergli di fermarti prima che ti trasferissi negli Stati Uniti. Ha rifiutato. Ha detto che non dovrei oppormi a una scelta che ti rende felice.”


“…”


“Onestamente, non riuscivo a capire. Ero convinto che saresti stato più felice in Corea del Sud o in Cina. Poi Grid mi ha portato in un ristorante cinese.”


“…Un ristorante cinese?”


“Già, non è buffo? Ero sinceramente contrariato di mangiare del cibo cinese in Corea del Sud. Ma nel momento in cui ho assaggiato il piatto chiamato ‘Jjamppong<b>1</b>’, mi sono reso conto che…”, c’era un sorriso caldo sul viso di Hao mentre ricordava. “Il fascino della cucina cinese viene reinterpretato in altri paesi… È una cosa straordinaria.”


“…?”


“Ho pensato che i piatti Jajangmyeon<b>2</b> e Jjampong sono felici in Corea del Sud. E…”


“…?”


“Be’, come il cibo, le persone non dovrebbero essere costrette dalla nazionalità. Dovresti seguire la felicità in un luogo in cui tu possa sentirti riconosciuto e amato.”


“…”


“Kraugel, adesso comprendo perfettamente la tua scelta e la rispetto. È stato tutto grazie a Grid, che, col cibo, mi ha condotto ad una grande intuizione.”


“…”


Grid aveva voluto stimolare una tale riflessione offrendo del Jjampong ad Hao? Kraugel conosceva la natura di Grid e riuscì solo a ridere. Nessuno lo sapeva: Grid era stato la ragione decisiva per cui non si era trasferito in Corea del Sud.


‘Grid, sogno il giorno in cui potremo batterci ancora.’


Fino ad allora, il totale ammontava ad 1 a 1. Che ne sarebbe stato del terzo round?


***


La capitale del Regno di Cho, Kars. La Prigione Lava, in cui venivano confinati i traditori, era molto affollata quel giorno. Le guardie soffrivano a causa di una visita da parte del Re di Cho.


“Perché Sua Maestà vuole visitare questa sudicia prigione?”


“Be’, per via di Han Seokbong e di sua figlia, no? Han Seokbong era famoso perché aveva il favore del re.”


Centinaia di anni prima un vulcano, eruttando, aveva dato origine a quella prigione di lava. Era virtualmente impossibile pulirla, in quanto i loro corpi si sarebbero sciolti se avessero commesso un errore. Tuttavia, le guardie dovevano pulire il più possibile dato che il re stava arrivando. Fecero del loro meglio per spazzare il pavimento con delle scope, strofinare via il sangue secco dalla stanza delle torture e sistemare delle ventole per cercare di attenuare il calore della lava.


Dopo un momento.


“Entra Sua Maestà!”


Una prigione sorta dai resti di un’eruzione vulcanica. L’annuncio dell’entrata del re echeggiò dappertutto nell’immensa prigione creata dalla natura. Il Re di Cho affrontò il calore e si avvicinò ad Han Seokbong.


“Seokbong, sei ancora deciso a non dirmi dove si trova Grid?”


“Voi… Non posso dirvelo… Non so dove si trova…”


“Scegli di negare fino alla fine… Questo mi rende ancora più triste, Seokbong. C’è sempre stata lealtà tra te e me. Siamo stati amici nell’infanzia, prima che re e servitore.”


“Non è quello. Non so davvero dove sia…”


“Sì, Seokbong. Capisco le tue intenzioni. Ma onestamente, credo che sia troppo. Sto cercando il fabbro semplicemente per il futuro del Regno di Cho. Eppure, tu scegli la rettitudine invece che il tuo regno in crisi. Il tuo nobile cuore è diventato freddo.”


“No, Vostra Maestà. Non so dove si trova…”


“Non c’è bisogno che tu dica altro. Mi arrendo. Conosco bene la tua natura. Sigh… Questo è il tuo fascino, suppongo. Insieme, assisteremo alla distruzione del Regno di Cho.”


“…Non lo so.”


Era abbastanza per far impazzire Han Seokbong. All’inizio, non aveva rivelato dove Grid si trovasse per proteggere la sua incolumità. Ma adesso Han Seokbong sapeva perché il re stava cercando Grid e voleva dirgli dove trovarlo. Ma come poteva rispondere se non conosceva l’ubicazione di Grid? Come poteva rivelare qualcosa che non sapeva?


‘Il cielo sta abbandonando me e il Regno di Cho al nostro destino? Ho voglia di piangere.”


Han Seokbong si sciolse in lacrime mentre gemeva. 




Jjamppong: zuppa di noodle coreana con frutti di mare piccanti o con un brodo di maiale insaporito con peperoncino in polvere.


Jajangmyeon: piatto di noodle cinese preparato in stile coreano, ricoperto con una densa salsa fatta di pasta di fagioli neri, maiale a dadini e verdure.




Traduzione di Martina Procida


Editing di Libusemumei
                                


                                



