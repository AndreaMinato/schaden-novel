---
weight: 6390
title: Capitolo 639
pubDate: 2025-03-17T08:49:02.586Z
tags:
    - overgeared
---


“Han Seok… Cosa?”


Le guardie, che stavano trascinando Han Seokbong, si fermarono sul posto e guardarono Grid.


Puahahahah!


Poi, comparve un boss dal terreno che bloccò la strada.


[È comparso il capo della Prigione di Lava.]


‘Cosa?’


Grid rimase confuso alla vista della figura pallida e allampanata del boss jiangshi. Su Satisfy, l’aspetto di un boss era sufficiente per far sì che l’ambiente intorno esplodesse per la pressione del potere. Anche un boss di livello basso avrebbe indotto un’alterazione di status con la sua comparsa.


Tuttavia, il capo della Prigione di Lava non aveva causato alcuna alterazione di stato. Non era come un mostro normale, che faceva sentire a disagio Grid. Grid percepì una presenza schiacciante provenire dal boss.


‘<i>Il fatt che non causi alcuna alterazione di stato significa che…</i>’


Non suggeriva che le specifiche basi del capo delle guardie fossero eccezionali? Considerando che le abilità fisiche dei precedenti jiangshi erano sorprendenti, era molto probabile che il boss jiangshi avesse raggiunto il massimo delle sue capacità fisiche.


‘<i>Ho il mal di testa.</i>’


Le guardie normali non vantavano grandissime abilità fisiche. Aveva perso la sua spada quando si era occupato dei tre jiangshi allo stesso momento. Se l’abilità del boss jiangshi fosse stata tre volte di quella di un normale jiangshi, sarebbe stato difficile per Grid da gestire. La battaglia sarebbe diventata complicata se non fosse stato in grado di difendersi dall’attacco con la sua spada.


‘<i>No, sto saltando alle conclusioni?</i>’


Grid scosse la testa e sorrise in modo strano. Poi, udì la voce di Sua.


“J- Jiangshi cavallo nero…!”


“…?”


Perché era così sorpresa da questa forma? L’ansia di Grid crebbe mentre guardava il capo delle guardie dare un calcio a Sua. Questo non era un calcio normale, ricordava l’artista marziale primo classificato Regas. No, era di molte spanne più veloce e tagliente del calcio di Regas.


<i>Kuwaaang!</i>


Fu sufficiente per provocare un batticuore. Sua scappò con difficoltà dal calcio del capo carceriere, usando Movimenti Rapidi. Fu un uso esemplare del Pugnale Perfetto avuto in prestito da Grid.


“Questo calcio?”


Grid si sentì sollevato nel vedere che Sua era sana e salva e non ebbe dubbi. I precedenti jiangshi avevano solo mosso le loro braccia. Non avevano usato le gambe per attaccare. Perciò, Grid aveva pensato che gli jiangshi avessero una restrizione nella parte bassa dei loro corpi. Ma il boss che era apparso aveva rotto questa convinzione.


Sua spiegò a Grid.


“Ci sono cinque tipi di jiangshi.”


Il primo, lo jiangshi di ferro. La versione più comune: usavano potenti tecniche basate sui loro corpi forti, come se indossassero un’armatura. Tuttavia, i loro movimenti erano in qualche modo tediosi dato che non potevano piegare le ginocchia.


Il secondo, lo jiangshi di veleno. Le loro abilità fisiche erano simili a quelle degli jiangshi di ferro, ma il rischio nell’affrontarli era più alta perché emanavano veleno dalle loro ferite. Per loro era facile fare un uccisione di massa.


Il terzo, lo jiangshi di sangue.


Non erano creati dagli stessi materiali degli jiangshi di ferro e di veleno, avevano sangue di vergine mischiato con ogni sorta di droga, rendendoli tre volte più veloci e più forti degli jiangshi di ferro. Avevano un’intelligenza bassa e potevano eseguire gli ordini, a differenza degli altri jiangshi.


Se un regno avesse potuto produrre un gran numero di jiangshi di sangue, ci si sarebbe aspettato che il loro esercito fosse invincibile. Tuttavia, i loro movimenti erano tediosi come per gli jiangshi di ferro.


A seguire, c’erano gli jiangshi cavallo nero e gli jiangshi cavallo volante, entrambi abbracciavano un regno di creazione completamente diverso. Lo jiangshi cavallo nero era considerato il genere ‘superiore’. Le sue abilità fisiche erano dieci volte migliori di quelle di uno jiangshi di sangue e non c’erano inconvenienti fisici. Potevano anche usare le abilità.


L’altro tipo, lo jiangshi cavallo volante, era considerato come un genere di ‘essere superiore’ creato con elisir rari e sangue di vergine. Si diceva fossero così forti che un solo jiangshi cavallo voltante potesse buttare giù un esercito. Tuttavia, la loro esistenza era quasi una voce senza alcuna prova per confermarla.


In altre parole.


“Lo jiangshi cavalo nero è la punta delle guardie.”


“… Wow.”


Grid non riuscì a fare a meno di esclamare alla spiegazione di Sua. Uno jiangshi con una forza fisica che era dieci volte maggiore di quella di uno jiangshi di sangue? Si era aspettato che sarebbe stato difficile se fosse stato tre volte più forte. Ma dieci volte?


‘<i>Non ho una possibilità in un confronto frontale.</i>’


“Grid! Non preoccuparti per me e occupati di mia figlia Sua! Scappate!”


Han Seokbong urlò da lontano mentre veniva trascinato dalle guardie al luogo dell’esecuzione. Nonostante sapesse quanto fosse grande Grid, sapeva che Grid non poteva affrontare lo jiangshi cavallo nero. Aveva rinunciato completamente alla sua vita e sperava solo che Sua e Grid fossero salvi.


Sua guardò rassegnata.


“Guadagnerò un po’ di tempo. Grid, scappa in questo lasso di tempo.”


Un cadavere. Sua stava di fronte allo jiangshi cavallo nero e si morse il labbro.


‘<i>Padre, mi dispiace. Non riesco a salvarti con la mia forza. Non sentirti solo perché presto di seguirò.</i>’


Sì, Sua era determinata a morire. Aveva rinunciato a salvare suo padre. Ora che era comparso lo jiangshi cavallo nero, il suo unico desiderio era che Grid si mettesse in salvo. Provava una gratitudine infinita per il fatto che fosse giunto a soccorrere lei e suo padre.


“Scappa!”


Sua era determinata a non lasciare che Grid venisse ferito. Restituì a Grid il Pugnale Perfetto, la sua unica arma. Poi, affrontò lo jiangshi cavallo nero a mani nude.


<i>Kiyaaaaah!</i>


Lo jiangshi cavallo nero rise di Sua, come avesse qualcosa di ridicolo. Non sarebbe riuscita ad evitarlo con la sua capacità. Guadagnare del tempo per Grid mentre lui scappava?


‘<i>Impossibile!</i>’


Grid era giunto nel Continente Est per salvare le persone. Voleva fare amicizia a qualunque costo con Han Seokbong padre e figlia, che erano stati abbandonati dal Regno di Cho.


‘<i>Ti proteggerò sicuramente e renderò Pangea un territorio di Overgeared.</i>’


Grid lo giurò mentre invocava le Mani di Dio senza trasformarle nella Lancia di Lifael.


‘<i>La Lancia di Lifael trasformata è molto debole in confronto al potere dell’originale.</i>’


Era impossibile riprodurre il capello morbido della dea che era il materiale principale della Lancia di Lifael. Era improbabile che la lancia potesse sferrare una ferita fatale allo jiangshi cavallo nero. Sarebbe stato solo uno spreco dell’abilità di Trasformazione dell’Oggetto.


‘<i>Le Mani di Dio devono solo concentrarsi sulla difesa in questa battaglia!</i>’


<i>Pa pa pa pat!</i>


Non appena ricevettero la volontà di Grid, le Mani di Dio volarono verso Sua per proteggerla. Vennero prese a calci dallo jiangshi cavallo nero al posto di Sua.


<i>Jjejeong!</i>


<i>Jjeejeeeong!</i>


Il punto forte del pavranium era la sua resistenza infinita. Non vennero distrutte nonostante fossero state colpite dai potenti attacchi dello jiangshi cavallo nero. Tuttavia, la funzione di difesa non poteva essere mantenuta per un lungo tempo, perché si irrigidivano per pochi secondi ogni volta che venivano attaccate. Ma fu sufficiente per guadagnare tempo.


“Noe!”






[La migliore bestia demoniaca dell’inferno è stata evocata!]






Il motivo per cui Grid non aveva evocato Noe nonostante la missione di attacco a tempo, era per tenerlo in caso di emergenza. Se si fosse trovato in un punto morto come ora, Grid avrebbe avuto bisogno che la forza  e la stamina di Noe fossero piene.


“Miao! Farò un bel pasto!”


Noe apparve e aprì ampiamente la bocca per poter divorare lo jiangshi cavallo nero in un morso. Ma lo jiangshi cavallo nero era molto agile. Evitò la bocca di Noe.


“Eh?”


“Miao?”


Noe non era riuscito a mangiarlo? I confusi Grid e Noe per un momento rimasero sbalorditi.


<i>Peeok!</i>


“Kiyang!”


Gli occhi di Noe divennero due X quando venne colpito dallo jiangshi. La lingua fuoriuscì mentre collassava, rendendo Noe molto patetico.


“C- Creatura sacra…!”


Durante il periodo dell’attacco degli aghi rinforzati, Sua aveva scambiato Noe per una creatura sacra. Si sentì nervosa dopo aver visto Noe venire contrastato così facilmente.


“Grid, per favore scappa!”


Vide lo jiangshi cavallo nero come un mostro che nemmeno una creatura sacra poteva gestire. Grid non poteva avere a che fare con questo mostro, per quanto potesse essere forte. Doveva scappare e proteggere la propria vita. Sua desiderava questo ma Grid non rispose al suo desiderio. Andò avanti e affrontò la guardia.


“Sua, sembra che ti stia sbagliando su una cosa. Non sono venuto qui per sbaglio. Sono giunto per salvare te e tuo padre. Vi proteggerò, anche a costo della mia vita.”


“… Perché?”


Perché doveva sacrificarsi per loro? Innanzitutto, Grid era il benefattore che aveva fatto loro un grande favore. Non c’era alcuna giustificazione perché lui si sacrificasse così tanto per loro.


“Ah…”


Stava guardando Grid con occhi tremanti quando improvvisamente esclamò. Venne colpita dalla bellezza della nuova spada che Grid tirò fuori. Iyarugt. L’effetto ‘Freddezza’ faceva sembrare la spada di rosso traslucido ancora più bella. Un bagliore di un rosso brillante iniziò a scendere nel buio dungeon.


Era il precursore. Il precursore dell’arrivo dello spadaccino più forte nell’inferno.


“Invoco Iyarugt.”






[Invocazione del Demone Spada Iyarugt!]






<i>Kurururung!</i>


Nel momento in cui Grid usò l’abilità, Iyarugt fece uscire un ruggito che sembrava un tuono. Una luce rosso sangue si diffuse in tutta la zona, mentre la spada si allontanava dalla mano di Grid.


“Ah…!”


Un brivido scese lungo la spina dorsale di Sua. L’energia di luce sanguigna di Iyarugt. Per essere precisi, la luce emessa dall’anima di Iyarugt era sufficiente per eccitare la sua anima. Era più bella di qualsiasi altra gemma del mondo e stimolò il senso di bellezza di Sua.


<i>Kuooooh!</i>


“… Dolce.”


L’anima furente si concentrò in un posto e prese la forma di un vecchio. Un vecchio piegato dal dolore. La luce sanguigna illuminò il contorno del corpo di Iyarugt, come un fuoco ardente. Era il potere magico dello ‘spadaccino infernale’ che competeva con i grandi demoni nonostante fosse un essere demoniaco di basso livello.


<i>Paat!</i>


Iyarugt si godette l’aria fresca che entrava nei suoi polmoni e brandì la sua spada. Lo jiangshi cavallo nero non poteva evitare questo colpo. La spada di Iyarugt era così veloce? Non proprio. Le capacità fisiche dello jiangshi cavallo nero erano abbastanza eccezionali da schiacciare le capacità fisiche di Iyarugt.


Il motivo per cui lo jiangshi cavallo nero non riuscì ad evitare la spada di Iyarugt fu perché il livello della maestria di spada del demone era semplicemente troppo alta. Non riuscì ad evitare il colpo nonostante l’avesse visto con i propri occhi.


<i>Chukakakakak!</i>


La luce sanguinaria si muoveva costantemente intorno allo jiangshi cavallo nero, guadagnando tempo.


“Apertura della Runa dell’Oscurità.”


Grid rilasciò il sigillo del potere.


“Potere di Belial.”


Il potere di un grande demone!


***


“Chi è?”


Sam Dasoo lasciò la prigione mentre legava i piedi dell’intruso. Non poteva fare altro che sentirsi assurdo e chiese ancora a Han Seokbong.


“C’è un pazzo che non è scappato nel momento in cui ha visto lo jiangshi cavallo nero. Qual è l’identità di questa persona stravagante?”


Han Seokbong fissò Sam Dasoo dal punto in cui era stato catturato dalle guardie.


“Attento a come parli. Non è qualcuno di cui può parlare una persona sporca come te.”


“Kuku! Sei arrabbiato che una persona che morirà presto venga umiliata. Che cosa divertente.”


Lo jiangshi nero era l’arma del Regno di Cho. C’erano solo cinque jiangshi cavallo nero in tutto il Regno di Cho. L’intruso non identificato che era apparso per salvare Han Seokbong? Sarebbe morto prima di poter raggiungere Han Seokbong.


‘<i>Anche Sua che si trova con lui morirà.</i>’


Era un peccato. Sam Dasoo era preoccupato di essere in ritardo e mise di fretta le guardie. Han Seokbong era preoccupato per Sua e Grid e continuava a guardare indietro verso la prigione.


In quel momento.


<i>Kurururung!</i>


Si udì un suono fragoroso dalla cima della Prigione di Lava.


“Cosa?”


Sam Dasoo guardò verso la prigione con sconcerto. Questo perché parte della Prigione di Lava venne colpita da un bombardamento magico.


“Che significa?”


L’intruso era davvero abbastanza forte per rompere la prigione mente affrontava lo jiangshi cavallo nero? Confuso, Sam Dasoo deglutì con nervosismo.


<i>Duk!</i>


Qualcosa cadde come una palla dalla cima della prigione. La testa di uno jiangshi cavallo nero rotolò ai piedi di Sam Dasoo.


“H- Hik…!”


Sam Dasoo impallidì.
                                


                                



