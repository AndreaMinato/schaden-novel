---
weight: 648
title: Capitolo 648
pubDate: 2025-03-17T08:49:02.588Z
tags:
    - overgeared
---


Grid aveva comunicato alla Gilda di Overgeared tutto ciò che aveva sperimentato nel continente ad est. Lo scambio di informazioni avrebbe giovato allo sviluppo delle sue forze. I membri di Overgeared, sulla base delle informazioni ricevute, provavano a scoprire nuove nozioni.


Lo staff, guidato da Lauel, comprese la struttura del potere, politica, ideologia, cultura, economia, esercito, ecc. facendole parte del proprio bagaglio di conoscenze. Come anche Garam e gli yangban.


"Grid pensa a Garam come ad una leggenda. Lo ha sperimentato direttamente, quindi non possiamo essere in disaccordo. Ma devo dire una cosa. Può forse Garam esercitare una forza pari a quella di un grande demone?"


"Ovviamente. Grid ha detto che i suoi attacchi e tecniche difensive erano superiori di quelle di Belial. Invece la sua salute era inferiore. Tuttavia in un incontro uno contro uno sarebbe in grado di sconfiggere Belial. Dovremmo considerarlo come alla pari di un grande demone di un rango superiore."


"Io la penso diversamente. Penso che in ogni modo un grande demone sia superiore ad uno yangban. Ricordate il campo infernale che Belial aveva evocato. Noi avevamo Yura che fu in grado di disattivare quell'inferno. Ma in senso stretto, il demone era stato in grado letteralmente di evocare l'inferno."


"Anche io la penso così. Belial era molto più forte in quel campo infernale. Penso che gli yangban, a prescindere da quanto siano forti, non possano essere all'altezza di un grande demone."


"In parole povere, gli yangban sono più forti dei giocatori leggendari ma più deboli dei grandi demoni?"


"Mi sembra sia bilanciato. Pensaci bene. Gli yangban sono gli abitanti del Regno di Hwan. Ci sarebbe uno squilibrio nell'ecosistema se gli yangban fossero più forti dei grandi demoni, no?"


"Esatto. Gli yangban potrebbero fare piazza pulita dei demoni."


"Hrmmm..."


Jushuka ascoltava in silenzio il dibattito, rivolgendo lo sguardo verso Han Seokbong.


"Han Seokbong, sei consapevole della presenza dei grandi demoni nel Continente Est?"


"Ovviamente. Li riconosciamo anche come il nemico numero uno dell'umanità."


"Gli yangban del Regno di Hwan si sono scontrati mai con i grandi demoni?"


"No. Non se ne occupano direttamente. Il Regno di Hwan ha sigillato l'ingresso agli inferi piazzando il Dao del Drago Blu nel Regno di Kaya, la Lancia della Tigre Bianca nel Regno di Pa, l'Arco della Fenice Rossa nel Regno di Cho e il Gioiello della Tartaruga Nera nel Regno di Xing."


"Gli artefatti delle creature sacre che Grid ha menzionato..."


"Guarda. Perché il Regno di Hwan ha sigillato l'ingresso agli inferi? Non hanno il potere di respingere i grandi demoni. Non ha senso pensare a chi sia più forte tra gli yangban e i grandi demoni."


L'atmosfera si stava scaldando.


"No, il Regno di Hwan non lo sta facendo perché non può affrontare i grandi demoni. Lo sta facendo per preservare il valore del Regno."


Lauel entrò nella stanza.


"Valore?"


Il suo era un rimbrotto significativo. Tutti ascoltavano quando parlava. Era lo stesso per Han Seokbong.


"Non c'è forse un mito che parla di come il nemico che scenderà sulla terra verrà bloccato dal Regno di Hwan, così che la pace possa riempire il mondo?"


"Heok? Come lo sai?"


"Huhuhu, è facile capirlo."


Lauel aveva sentito che il Regno di Hwan aveva dominato sin dall'inizio del Continente Est. In altre parole, gli altri regni erano tutti al loro servizio sin dall'inizio della storia. Era un fenomeno possibile perché il Regno Hwan giocava un ruolo fondamentale nella genesi del Continente dell'Est stesso. Lauel ne era convinto.


"Probabilmente il Regno di Hwan riconosce i grandi demoni come esseri pericolosi perché sottolinea come in realtà siano necessari. Data la loro presenza, il continente crede che il Regno di Hwan sia necessario per mantenere la pace, continuando così a venerarli."


"Allora il motivo per cui il Regno di Hwan non sconfigge i grandi demoni è per mantenere la loro posizione, non perché non ne sono in grado?"


"Penso di si. E' difficile immaginare che siano più deboli dei grandi demoni quando Grid li paragona ai personaggi delle leggende. Prima di tutto, è troppo facile pensare all'inferno come al nemico definitivo."


Sconfiggi i demoni e riporta la pace nel mondo? Non era un buon obiettivo. La vera storia di Satisfy sarebbe cominciata nel momento in cui i grandi demoni fossero stati puniti. Ci sarebbe stata un enorme lotta di potere tra giocatori. Lauel era convinto che si sarebbero generate sempre nuove storie e che alla fine il Regno di Hwan diventerà una variabile.


"Il Gruppo S.A è pericoloso."


Beh, in ogni caso.


"E' un bene per noi che il Regno di Hwan non stia affrontando i grandi demoni. Saranno le nostre prede allora. Kukuku!"


"..."


Lauel aveva il vizio di coprirsi metà volto quando rideva. Era un modo per sembrare il più figo possibile. Han Seokbong non riusciva a capirne il motivo.


"Perché si copre la faccia ogni volta che ride?"


"...è meglio tu non lo sappia."


Jishuka sorrise imbarazzata alla domanda. Dopo aver sentito la risposta, Han Seokbong decise era meglio non indagare ulteriormente. Sticks entrò nella stanza mentre Lauel stava ancora ridendo. Lauel lo aveva chiamato per fargli una domanda.


"La pergamena del ritorno per il Continente Ovest. Può essere realizzata facendo in modo che possa trasportare decine di migliaia di persone?"


"Sfortunatamente è impossibile. La grande pergamena che ho dato a Grid era stata realizzata nei decenni che ho passato nell'Arcipelago di Behen."


"Decenni... si può accorciare il periodo di produzione diminuendo il numero di persone da trasportare? Inoltre, non deve trasportarle attraverso più continenti. Non potremmo utilizzarla sul territorio del Continente dell'Ovest?"


"Quello che vuoi tu è una pergamena di Teletrasporto di Massa. Ci vogliono circa 15 anni per realizzarne una. Questo ovviamente se mi dedicassi solamente alla pergamena."


"...Rinuncia allora."


Sticks aveva molti ruoli. Era troppo chiedergli di dedicare 15 anni per produrre una singola pergamena.


"Mettiamo da parte la nostra discussione sugli yangban e il Regno di Hwan per un momento. Dopotutto, siamo nel continente Ovest, non in quello dell'Est. Il nostro nemico al momento è l'Impero."


Erano passati due mesi da quando avevano iniziato a mandare offerte e tributi all'impero di Saharan. Il colpo economico subito li aveva costretti ad interrompere i finanziamenti sul loro territorio per due mesi. Il Regno di Overgeared si concentrava sull'agricoltura per fare in modo che abitanti e esercito non soffrissero la fame.


Jishuka aprì la bocca.


"Non abbiamo futuro se la situazione continua. Non abbiamo davvero altra scelta se non quella di dichiarare guerra all'impero?"


Il Regno sarebbe stato perduto se la situazione fosse continuata invariata. Tutti pensavano fosse meglio combattere e morire in guerra piuttosto che venire sconfitti da schiavi. Lauel era d'accordo.


"Ovviamente. Dobbiamo combattere. Ma senza spargere sangue."


Lauel sorrise. Era il sorriso malefico che spesso in passato anche Grid aveva usato. Allo stesso tempo era anche rassicurante. Per quale motivo sorrideva? I membri di Overgeared erano pieni di aspettative.


"Sceglierò alcune truppe di élite, compreso Grid, per marciare verso l'esercito di Ares."


"Cosa?"


"Ares?"


Il Dio della Guerra Ares. Era il giocatore più forte al di fuori delle classifiche. Si pensava che fosse più forte del rango sole e che avesse sotto di lui numerosi subordinati, anche loro piuttosto capaci. Era una notizia appresa da Kraugel non troppo tempo fa. Kraugel aveva detto di aver combattuto uno dei suoi subordinati quando era ancora il primo della classifica.


"Aspetta... non dovremmo invece tenere quell'armata sotto controllo? Perché aiutarli?"


"Lo sai che il nemico del nostro nemico è nostro amico, vero? Non ricordi che l'esercito di Ares ha perso contro l'impero due mesi fa e molte delle sue truppe sono state sconfitte? Vale davvero la pena aiutarli?


"La maggior parte delle forze perse sono state recuperate. Secondo le informazioni di Kraugel, una delle abilità più forti di Ares è Reclutamento."


"Reclutamento... Hmm, allora qual'è il nostro obiettivo?"


"Faremo di Ares un Re, formeremo un'alleanza con lui e lavoreremo insieme per tenere sotto controllo l'impero. Al momento, Ares è nel Regno di Belto, dal lato opposto dell'impero rispetto a noi."


"Divideremo l'attenzione dell'impero?"


"Esattamente. Quando la sorveglianza dell'impero si farà più leggera saremo in grado di riprenderci."


"E' una buona idea. Ma non c'è la possibilità che questo possa risultare in un danno per noi? Creeremo un altro mostro cercando di combattere un mostro."


"Cos'altro possiamo fare quando il mostro che abbiamo di fronte sta per mangiarci? Prima di tutto, l'esercito di Ares è già di per se un mostro."


Ovviamente, lo sarebbe diventato solo dopo un po' di tempo.


"Anche se potrebbe essere pericoloso in futuro, al momento possiamo utilizzarlo come strumento per evitare questa crisi. Se riuscissimo a contenere il potere dell'impero, avremo un alleato potente. In più" Il sorriso di Lauel si fece più accennato. "Sarà utile per ottenere informazioni sul nostro nemico in anticipo."


"..."


"Lo ricorderò alle persone che verranno inviate. Non mostrate alcuna abilità che non sia già nota all'esercito di Ares. Nascondete il 30% del vostro potere e spiate i loro membri. Ah, Re Grid dovrà nascondere il 60% del suo potere."


Lauel era convinto che queste persone sarebbero state in grado di crescere e ottenere ancora più informazioni. C'erano molte cose che ancora non sapevano sull'esercito di Ares.


"Credetemi. Questa operazione ci porterà molti vantaggi."
<p dir="ltr" style="text-align: center;">***
[Comandante Supremo]
Rango: SSS
L'abilità passiva più forte a parte per Comando di Dio e Dominio
Il potere di attacco fisico aumenta del 20%, mentre tutte le abilità e incantesimi sono potenziati del 10%
Con un attacco id base, c'è una possibilità del 30% di raddoppiare il danno.
Caccia una tra le prime 20 persone per ogni occupazione. Le condizioni per ottenere l'abilità passiva più forte di tutte "Comandante Supremo" erano quasi impossibili da soddisfare. Ovviamente, era invece facile per Agnus.
"Ho mangiato parecchio dopo aver ottenuto la Runa della Morte... è utile in molti sensi."
Agnus aveva confermato l'efficacia di Comandante Supremo e ne era compiaciuto. Ricevette un messaggio quando stava cercando di resistere al coltello del lice Mumud. Era un messaggio da parte di Veradin.
<em>-Hai ottenuto l'abilità Comandante Supremo proprio ora? Congratulazioni.</em>
<em>-Kikik, sei davvero come uno spettro.</em>
Veradin. Un genio che era stato paragonato spesso a Lauel. Agnus era sorpreso che Veradin volesse seguirlo. Non sapeva ci fosse qualcuno a questo mondo che volesse seguire lui in particolare.
"All'inizio, pensavo fosse un principiante che cercava di guadagnare qualcosa da me nel seguirmi.
Agnus rise ricordandosi del passato.
<em>-Si, finalmente l'ho ottenuta. Mi ci è voluto parecchio. Mi hai pregato così tante volte di non cacciare i membri di Overgeared, così ho dovuto cercare prede altrove.</em>
<em>-E' perché il potere del regno di Overgeared è ancora sconosciuto.</em>
<em>-Questo bastardo di un pappagallo dice sempre la stessa cosa. Per quanto ancora dovrò continuare. Perché devo evitare queste persone.</em>
<em>-Abbiamo finito.</em>
<em>-Kik?</em>
<em>-E' il momento di annunciare la tua esistenza al regno di Overgeared. Sentiti libero di mostrare tutte le tue abilità. Tutto ciò che hai sacrificato è stato per questo giorno.</em>
<em>-...Kikik, che cosa hai in mente questa volta?</em>
<em>-Ti assicuro, il regno di Overgeared contatterà l'esercito di Ares prima o poi. Entrambi stanno venendo spinti verso il precipizio dall'impero. Si alleeranno perché l'impero è un loro nemico comune. </em>
Veradin aveva sentito della gilda di Overgeared dai media e aveva predetto il comportamento di Lauel. Agnus sapeva che le sue predizioni si avveravano sempre.
-Tu ti schiererai con l'impero. E' un'occasione perfetta per combattere allo stesso tempo con nemici potenti.
"...Kil! Kikikiki!"
Agnus sorrise. Scosse le spalle e mormorò
"E' stato divertente giocare con Kraugel..."
Sperava si sarebbero rivelati interessanti e gli avrebbero fatto dimenticare della sua terribile vita.
I suoi occhi dorati brillarono.
Il Reclutatore Baal. Era un conflitto con un folle che sarebbe stato per sempre contro Grid.




                                


                                



