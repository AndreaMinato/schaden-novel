---
weight: 6540
title: Capitolo 654
pubDate: 2025-03-17T08:49:02.589Z
tags:
    - overgeared
---


Duplicatore.


Era raro che le persone la conoscessero, ma si trattava della prima classe nascosta apparsa in Satisfy, insieme all’Evocatore di Baal e al Guerriero di Sangue. Se l’abilità aveva una classificazione inferiore ad Epica, essa poteva essere copiata incondizionatamente e usata come fosse un’abilità propria, a seconda del bisogno.


Una volta che il Duplicatore aveva copiato un gran numero di abilità, il suo potere di combattimento e la sua efficacia diventavano i suoi punti di forza distintivi. Persino il Re di Overgeared Grid era convinto che avrebbe perso se avesse combattuto contro una Euphemina in perfetto stato. 


“Chi è quella ragazza?”


Le truppe armate d’élite del 1° Battaglione, la più forte unità del Regno di Belto, che aveva dato filo da torcere all’Impero Saharan durante la guerra. Non credettero ai loro occhi, mentre si avvicinavano alla capitale del Ducato di Ares. Sulle mura della Fortezza Parklu, che avrebbe dovuto essere vuota dopo la ritirata dei soldati, c’era una ragazza. Era carina, con i capelli biondi legati in una cosa di cavallo.


“Una civile che non è riuscita a scappare?”


Ma quella era un’ipotesi troppo ottimistica. Se ne stava in piedi sulle mura senza nessuna bandiera bianca in vista. Zen, il capo del 1° Battaglione, fece segno agli arcieri.


“Uccidetela.”


Il Duca Ares era una persona straordinaria. Con il suo addestramento anche una persona debole poteva diventare un soldato e poi un cavaliere. La ragazza sulle mura sembrava fragile, ma era probabile si trattasse di un’arma segreta addestrata da Ares in persona. Avrebbe corso il rischio di interrompere la marcia se non avesse prestato attenzione alle figure sospette. Era giusto eliminare immediatamente tutte le variabili sconosciute.


<i>Kkirik!</i>


Dopo aver udito l’ordine di Zen, gli arcieri d’élite esitarono per un momento, prima di tendere gli archi. La distanza dalle mura era di 500 metri. La direzione del vento non era buona. Tuttavia, le truppe d’élite possedevano l’abilità passiva “aumento dell’80% nell’accuratezza con le frecce”. Con Occhi di Falco non era poi troppo difficile vedere il bersaglio a 500 metri di distanza.


<i>Pak!</i>


<i>Pa pa pa pat!</i>


Dieci frecce di Jaffa volarono in aria, descrivendo una parabola. Tutte e dieci avevano la potenzialità di colpire la ragazza sulle mura. Tutti si aspettavano la sua morte. Tutti, tranne la ragazza.


“Ci sono 200 arcieri in totale… Devo difendermi.”


Euphemina usò l’abilità che aveva copiato da Jeff, il maestro della Gilda Zeraph e il primo nella classifica dei Maestri di Qi Gong<b>1</b>.


“Negazione della Ragione.”


Una delle tecniche definitive di un Maestro di Qi Gong con una classe di terzo avanzamento, Sfida all’Ordine Naturale.


<i>Paang!</i>


<i>Papapapang!</i>


Centinaia di sfere, che ricordavano delle gocce d’acqua, apparvero attorno ad Euphemina. Poi…


<i>Sururuk.</i>


Le dieci frecce, scagliate con l’obiettivo di trafiggere Euphemina, vennero inglobate dalle sfere. Era una forza che neutralizzava tutti i proiettili. Le truppe d’élite incrementarono la loro velocità.


“Una maestra di Qi Gong!”


“Gli attacchi ad ampio raggio sono inutili! Mantenete la calma e avvicinatevi!”


“I soldati con gli scudi si mettano in prima linea e gli arcieri smettano di attaccare! C’è la possibilità che quelle sfere contrattacchino!”


Gli ufficiali diedero rapidamente gli ordini e le truppe armate d’élite raggiunsero all’istante i piedi delle mura. Ma fu inutile. Non potevano minacciare Euphemina perché non potevano arrampicarsi.


“Terremoto. Tormenta. Temporale. Vulcano.”


“…?!”


“Cosa?”


Dunque era una maga, non una Maestra di Qi Gong? Era anche una maga in grado di sfoderare i principali incantesimi dei quattro attributi senza neanche formularli!


“Una grande maga!”


<i>Kururururung!</i>


La terra tremò.


<i>Jjejeok!</i>


<i>Jjejejejeok!</i>


Le truppe armate d’élite vennero indebolite dalla gelida bufera di neve.


<i>Kwajik!</i>


<i>Pajijijijijik--!</i>


Un fulmine colpì le truppe congelate, arrecando danni critici.


Poi…


<i>Kurururung!</i>


Un vulcano si sollevò frantumando la terra ed eruttò una tale quantità di magma che fu una catastrofe per le truppe d’élite.


“Kuaaaaack!”


“Come possono essere collegati, tutti questi incantesimi…?”


Pandemonio!


Le truppe furono indifese davanti a quelle magie collegate. Zen scosse il capo, alla vista dei suoi sottoposti che cercavano di scappare dall’eruzione vulcanica.


‘C’è un grande mago tra i sudditi del Duca Ares!’


Esistevano molti maghi in grado di usare tutti gli attributi. Ma, al contrario dei maghi che si concentravano su uno solo di essi, non potevano usare gli incantesimi principali specifici di ogni attributo. Esatto, un mago in grado di lanciare gli incantesimi principali di ogni attributo veniva definito un grande mago. La ragazza bionda poteva anche sembrare giovane e tenera, ma era una dei 10 migliori maghi del continente.


‘No! Anche di più!’


Un grande mago era sempre un mago. Non poteva usare le tecniche di un Maestro di Qi Gong. La ragazza aveva usato per prima cosa le tecniche di un Maestro di Qi Gong, per compensare la debolezza di un grande mago. Niente male.


‘…Una persona completa!’ esclamò tra sé Zen e deglutì.


<i>Gulp!</i>


“Scendi dalle mura! Le truppe d’assalto le butteranno giù!”


Le truppe armate d’élite vantavano una forza enorme. Alcuni erano rimasti feriti gravemente a causa della magia di Euphemina, ma non c’era stato neanche un morto. Non appena il vulcano svanì, si ripresero dal loro dolore e si risollevarono. Usarono le migliori abilità in loro possesso per colpire le mura simultaneamente. Poi…


<i>Kuooong!</i>


<i>Kururururung!</i>


Le mura su cui Euphemina era appostata cominciarono a crollare e le truppe d’élite dimostrarono la loro agilità nell’evitare le rocce.


<i>Teoook!</i>


<i>Tadak!</i>


Le truppe armate d’élite riuscirono ad evitare il crollo delle mura ed Euphemina si ritrovò circondata da 1000 di loro.


“Muori, Strega!”


Era difficile determinare l’esatta identità di Euphemina. Furono costretti a considerarla come un mostro che trascendeva ogni categoria umana. Dal cielo cominciò a sprigionarsi un calore intenso, abbastanza forte da far evaporare le nuvole. Tuttavia, Euphemina non ne fu intimidita.


“Passi di Luce Bianca.”


<i>Supaaak!</i>


“…!!”


Passi di Luce Bianca. Era un’abilità difficile da controllare e aveva il suo effetto migliore sotto l’intensa luce del sole o al chiaro di luna. Euphemina riuscì a riprodurre perfettamente il miglior gioco di passi amato da Kraugel. 


‘È sparita?’


Zen perse il suo bersaglio. Era come un fantasma.


“Aiutate il comandante del battaglione!”


I 200 arcieri del battaglione erano stati costretti a mantenersi a distanza. Non appena si accorsero della confusione del loro comandante, cominciarono a scagliare frecce a casaccio. Non credevano che Euphemina stesse ancora controllando le sfere, nonostante avesse usato diversi incantesimi di seguito. Era impossibile per loro comprendere le abilità di controllo di un utente geniale, piuttosto che di un PNG identificato.


“No!”


Percepirono qualcosa provenire da Euphemina. Zen gridò, sbalordito, mentre osservava centinaia di frecce che si sollevavano da terra. Lo sapeva. Le sfere che aleggiavano nell’aria erano ancora sotto il controllo della ragazza.


<i>Sururuk.</i>


<i>Suruk… sururuk.</i>


Nel momento in cui le frecce furono inglobate dalle sfere…


“Boom sonico.”


<i>Puaaaaaah!</i>


Era l’incantesimo definitivo di Zednos, il primo mago del vento in classifica. La magia entrò in azione sopra la testa di Zen.


“…!!!”


Era qualcosa che l’orecchio umano non poteva sopportare. Zen e le altre truppe armate d’élite crollarono a terra, sangue che colava dalle loro orecchie. La pressione del vento che seguì schiacciò carne e ossa, mentre le frecce intrappolate nelle sfere ricaddero a terra.






[Il tuo livello è salito.]


[Il tuo livello è salito.]


[Il tuo livello è salito.]


[Il tuo livello è sa…]


…


…


[Zen, il capo delle truppe armate d’élite del 1° Battaglione, è stato sconfitto!]


[Le truppe armate d’élite bruciano di desiderio di vendetta contro di te! Quando in futuro ti affronteranno di nuovo avranno maggiore potere!]


***


@ Euphemina è una maga di Overgeared che ha partecipato all’invasione dei golem a Reinhardt.


@ Ah… La ragazza che ha ucciso i golem?


L’Armata di Ares aveva studiato la Gilda Overgeared per parecchio tempo. Avevano individuato il potenziale di Grid e dei membri di Overgeared fin dall’inizio. Avevano guardato i video dell’invasione dei golem diverse volte. Non avrebbero potuto dimenticare la bellissima maga che aveva rivestito un ruolo così importante in quell’occasione.


@ Ha fatto un lavoro eccezionale per sbarazzarsi dei golem, ma non è riuscita a fare neanche un graffio alle antiche armi.


@ Non ha avuto un ruolo significativo nella guerra contro il Regno di Eternal e non era presente nell’assalto a Belial.


@ La sua popolarità non è elevata… Perché Grid l’ha mandata contro il 1° Battaglione?


@ Per guadagnare tempo. Terrà il 1° Battaglione occupato mentre Grid, Jishuka, Regas e Pon respingono gli altri battaglioni. 


@ Hai ragione… La magia ad ampio raggio di un mago rende facile guadagnare tempo.


@ Più conosco Grid, più sembra una persona leale. È disposto persino a sacrificare i suoi compagni pur di mantenere questo rapporto di alleanza.


@ A Grid importa della popolarità. Possiamo fidarci e fare affidamento su di lui finchè questa alleanza regge.


@ Già, è una persona rispettabile.


Le truppe di Ares non potevano negare le attrattive di Grid. Ammiravano la sua sfacciata determinazione, che gli consentiva di sacrificare i suoi compagni per l’alleanza. Pensavano anche che Euphemina fosse una persona straordinaria per come credeva in Grid e per aver acconsentito a sacrificarsi sotto suo ordine.


@ La Gilda Overgeared… Non può essere ignorata.


@ Il 1° Battaglione è caduto…!


@ È probabile che lei sia più forte di Kraugel e di Agnus.


@ Il 1° Battaglione è caduto!


@ Non è allo stesso livello di Agnus. Il potere di quel folle non può neanche essere misurato.


@ La situazione si è fatta ancora più disperata, a causa di tutti i negromanti che lo seguono. In futuro, l’armata guidata solo da Agnus potrà arrivare alle centinaia di migliaia.


@ Il 1° Battaglione è stato spazzato via!


“…”


I membri di Ares, presi nell’accalorato dibattito, ammutolirono simultaneamente a causa delle parole ridicole che continuavano ad apparire ripetutamente nella chat della gilda. Non poterono più ignorarle e qualcuno rispose rabbiosamente.


@ Il 1° Battaglione è stato spazzato via? Non metterti a scherzare, con l’atmosfera che c’è.


@ Abbiamo sopravvalutato la Gilda Overgeared per molto tempo.


Mentre i membri di Ares riflettevano, uno dei loro compagni appostato per spiare sul campo di battaglia del 1° Battaglione, mandò un messaggio nella chat della gilda.


@ È vero! Euphemina ha distrutto il 1° Battaglione da sola!


“…”


Era una follia senza senso. Nemmeno Jishuka poteva affrontare il 1° Battaglione da sola. C’erano 2000 truppe, cinque tipi diversi di soldati e il loro l’equilibrio era eccellente. L’armata dell’Impero Saharan era rimasta sotto scacco per un bel po’, grazie agli sforzi del 1° Battaglione. Eppure, Euphemina l’aveva spazzato via tutta da sola? Per di più…


@ In soli 12 minuti?


Il rapporto secondo cui Euphemina si era imbattuta nel 1° Battaglione era arrivato esattamente 12 minuti prima. I membri di Ares avvertirono un brivido lungo la schiena quando verificarono la durata dell’intervallo di tempo.




<ol>
         <li style="font-weight: 400;" aria-level="1">Qi Gong: si riferisce a una serie di pratiche e di esercizi collegati alla medicina tradizionale cinese e in parte alle arti marziali che prevedono la meditazione, la concentrazione mentale, il controllo della respirazione e particolari movimenti di esercizio fisico. Il qi gong si pratica generalmente per il mantenimento della buona salute e del benessere sia fisico sia psicologico, tramite la cura e l’accrescimento della propria energia interna (il Qi).</li>
</ol>
                                


                                



