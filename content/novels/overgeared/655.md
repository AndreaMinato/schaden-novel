---
weight: 6550
title: Capitolo 655
pubDate: 2025-03-17T08:49:02.589Z
tags:
    - overgeared
---


<i>-Ho finito di ripulire il 1° Battaglione.</i>


“…”


Lo disse con semplicità, come se avesse detto che aveva finito di pulire la sua stanza. Duemila truppe d’élite erano state uccise. Grid era ricoperto di sudore quando vide il bisbiglio e rispose ad Euphemina.


<i>-Stai.bene? È stato&#x2198;difficile&#x2197;? Tu. Io. Lavoro. Seccante? Ero pre.occupato. (Tonalità: la voce di Grid va su e giù)</i>


Naturalmente, Grid aveva a cuore tutti i suoi compagni. Ma tra tutti, i suoi sentimenti nei confronti di Euphemina erano speciali. Era la paura della morte. Davanti a lei Grid era sempre nervoso e cercava il più possibile di non fare errori. Si sentiva come un topo davanti ad una bestia. 


Perciò, ogni volta che parlava con Euphemina, era come se leggesse da un libro bilingue. Euphemina pensava solo che Grid fosse particolarmente gentile con lei. Doveva essere egualmente amichevole con Grid.


<i>-Perché seccante? Sono contenta di avere un ruolo attivo nel Regno di Overgeared. Dammi più opportunità in futuro.</i>


<i>-Ah, sì… S-Sì? Sono grato per le tue parole. Ah. Ah.</i>


<i>-Ma…</i>


<i>-Uh?</i>


<i>-Credo che il potere di Ares sia immenso. Dobbiamo stare all’erta.</i>


La voce di Euphemina era severa. Ad essere onesti, aveva provato un grosso shock.


<i>-Le truppe armate d’élite… Nessuno di loro è rimasto ucciso, nonostante fossero stati colpiti da quattro incantesimi di livello S di seguito. Gli attributi che Ares ha concesso alle truppe d’élite includevano resistenza magica e salute aumentata. Cosa sarebbe successo se avessero avuto nei ranghi anche uno o due guaritori?</i>


<i>-…Attributi concessi.</i>


Le informazioni ottenute dalla Gilda Overgeared in quella guerra erano di grande valore. Le truppe armate d’élite venivano addestrate direttamente da Ares. Il numero di abilità e di attributi posseduti dalle truppe d’élite era cosi variegato da essere paragonabile a quello di mostri identificati. In diverse circostanze, c’era stata l’impressione che Ares avesse l’abilità di far salire forzatamente il livello dei suoi soldati e di concedere loro abilità e attributi.


In altre parole, era una truffa.


‘Naturalmente, è probabile che ci siano delle grosse restrizioni. Ma anche considerando questo…’


Col tempo, il potere dell’Armata di Ares sarebbe aumentato drammaticamente. Sarebbe stato al culmine nel momento in cui il Regno di Belto fosse stato occupato.


‘Avendo vasti territori, sudditi e tasse, può produrre costantemente le migliori unità.’


Quel pensiero era spaventoso. L’Armata di Ares futura avrebbe potuto avere un potere militare paragonabile a quello dell’impero. Era per questo che Euphemina era preoccupata.


<i>-Le truppe armate d’élite appartengono alla famiglia reale di Belto. Non fanno strettamente parte dell’Armata di Ares. È probabile che Ares abbia addestrato delle truppe d’élite “più adeguate”. Ma in base a questo… La potenza dell’esercito di cui Ares si prende cura con tutto se stesso andrà ben oltre ogni nostra immaginazione. Non dovremmo concedergli il tempo di crescere ancora.</i>


La ragione per cui Grid e Euphemina avrebbero potuto occuparsi delle truppe armate d’élite con relativa facilità risiedeva nel loro travolgente potere d’attacco. Entrambi possedevano armi con classificazioni leggendarie e usavano abilità di alto livello in maniera “continua” e ciò avrebbe permesso loro di uccidere le truppe d’élite. Ma se fossero state più potenti? Se avessero avuto dei guaritori, come aveva detto Euphemina, era probabile che anche loro sarebbero stati battuti. Neanche loro sarebbero stati in grado di gestire l’esercito che Ares avrebbe creato in futuro.


<i>-Non sembra una buona cosa mantenere questa alleanza a lungo. Se continuiamo a tenergli la mano per paura dell’impero, Ares ci divorerà.</i>


<i>-…Lo so.</i>


<i>-Ma cosa possiamo fare?</i>


<i>-Un’alleanza con Ares è necessaria se vogliamo sopravvivere all’impero.</i>


<i>-Hai ragione. </i>


Come aveva detto Euphemina, era pericoloso mantenere un’alleanza a lungo termine con l’Armata di Ares. Ma…


Grid parlò nel modo più calmo possibile, con l’intenzione di rassicurare Euphemina.


<i>-Non devi dimenticarti del nostro potenziale, mentre ti preoccupi del potenziale del nemico. Non dimenticarlo. Io sono il Re di Overgeared. I soldati di Overgeared portano i miei oggetti e sono molto forti anche loro.</i>


Già, non c’era bisogno di preoccuparsi senza motivo. Aver paura della futura Armata di Ares? Perché? Il Regno di Overgeared sarebbe diventato molto più forte in futuro!


<i>-L’esercito del Regno di Overgeared è altrettanto capace dell’Armata di Ares. No, possono diventare persino più forti di Ares. Perciò non aver paura.</i>


<i>-…Hai ragione. Sono stata troppo avventata.</i>


Euphemina si rilassò, sentendo la fiducia nella voce di Grid. Lui non se ne rendeva conto, ma Euphemina si affidava a Grid più di tutti.


***


“La Gilda Overgeared? Mmm, non male.”


Come ci si aspettava, Jishuka aveva spazzato via il 6° Battaglione. Grid aveva mantenuto la sua promessa di occuparsi dei quattro battaglioni di truppe armate d’élite in due giorni. Ares era sorprendentemente calmo dopo aver sentito la notizia.


‘È solo un risultato naturale, dato che i comandanti di battaglione non sono bravi con le strategie e le tattiche.’


La vera forza dell’esercito si vedeva quando era guidato da un comandante superiore. Non importava quanto fosse potente l’esercito, con un comandante incompetente non sarebbe stato in grado di scatenare il suo vero potere. In un certo senso, era quello il limite delle truppe armate d’élite.


I comandanti di battaglione non avevano una strategia adeguata a risvegliare la vera forza delle truppe d’élite e alla fine si erano ridotti a combattere i membri di Overgeared frontalmente. Inevitabilmente erano stati obliterati dalla loro forza. Era un prezzo basso da pagare.


‘È la capacità del comandante che determina il valore dell’esercito.’


Ecco perché Ares stava molto attento quando reclutava membri della gilda. A differenza dei primi in classifica di ogni classe, i sottoposti di Ares erano capaci di comandare un esercito, anche se il loro potere di combattimento era basso. Ares sceglieva membri della gilda che funzionavano bene con le sue abilità.


“Portami i dati di combattimento delle truppe d’élite contro i membri di Overgeared. Addestrerò un nuovo esercito che elimini i difetti e le debolezze delle truppe armate d’élite.”


Il cuore di Ares cominciò a battere selvaggiamente. Era felice, pensando all’immenso esercito che avrebbe potuto creare sfruttando le risorse del Regno di Belto, che presto sarebbero finite nelle sue mani.


***


“Ne hai passate tante.”


Scott salutò Grid, che era tornato dopo aver sistemato le truppe armate d’élite. Il suo sguardo era focalizzato su Euphemina. Era all’erta, nonostante il suo aspetto grazioso. Grid non poté fare a meno di sentirsi orgoglioso.


‘È naturale aver paura di lei.’


Ne era lieto, dato che Euphemina spaventava anche lui. Grid sorrise, avvertendo un senso di empatia per Scott. Poi questi cominciò a parlare.


“Pianifichiamo di guidare l’esercito tra quattro giorni. I membri di Overgeared saranno in grado di sostenerci per allora?”


L’obiettivo era, naturalmente, la capitale del Regno di Belto. La richiesta di Scott era ragionevole. Avrebbero aiutato l’Armata di Ares a conquistare il Regno di Belto. Era stata questa la condizione proposta quando la Gilda Overgeared aveva offerto un’alleanza. Grid annuì con disinvoltura.


“I membri attuali rimarranno a dare sostegno per la guerra.”


“Anche tu…?”


Scott sussultò. Era un grande onore che il re di un altro regno agisse per loro nei pochi giorni successivi.


‘Ha un po’ di coscienza.’


Ares era stato costretto ad allearsi con la Gilda Overgeared. Erano loro la ragione per cui l’Armata di Ares era stata bollata dalla famiglia reale come una banda di traditori. Scott non aveva altra scelta che disprezzare Grid e la Gilda Overgeared. Ma si sentiva confuso, perché più Scott scopriva su di lui, più Grid diventava affascinante.


***


“Cosa?! Le truppe armate d’élite sono state spazzate via?”


La famiglia reale di Belto cadde in un gran caos. Avevano creduto che le truppe d’élite sarebbero tornate con la notizia che l’Armata di Ares era stata distrutta.


“Il Duca Ares le ha sconfitte, nonostante la perdita di tutte quelle truppe nella guerra contro l’impero…?”


“È chiaro che Ares ha trattenuto il suo vero potere nella guerra contro l’impero! Pianificava di ingannare la famiglia reale da molto tempo!”


“Ares è colui che ha addestrato le truppe armate d’élite. Non sarebbe inusuale per lui avere un altro asso nella manica.”


I principi, agitati, tremarono. Avevano paura. Non c’era certezza che la famiglia reale di Belto potesse difendersi contro il contrattacco di Ares, dopo essere stata indebolita dalla perdita delle truppe armate d’élite.


“La fine… Questa è la fine…”


“Quel serpente si è preso tutto…!”


I principi si sentirono frustrati. Il re incompetente rimase in silenzio. In quel momento…


“Devo guardare? Sì-?”


La porta della sala delle riunioni, dove solo la famiglia reale poteva entrare, fu aperta senza permesso e un uomo entrò. Era un uomo dall’aspetto impressionante, con un corpo sottile e una pallida pelle bianca.


“C-Chi siete?”


Quegli occhi dorati fermavano il cuore anche solo a guardarli. La follia che traspariva dallo sguardo di quell’uomo era intrisa di violenza. Il re e i principi avvertirono istintivamente un’immensa paura e cercarono aiuto.


‘Heeeeok?’


Udirono i cavalieri di guardia nel corridoio gemere tutti nello stesso istante: erano stati uccisi.


“C-Chi siete?”


Era abbastanza violento da fare irruzione nell’abitazione della famiglia reale? Sembrava un eretico. Ma sorprendentemente, l’uomo esibiva la bandiera dell’impero.


“Sono stato inviato dall’Impero Saharan. Umm, sì. È marcio. Kuk! Kukukuk!”


L’uomo rise come se fosse divertente. Leccò la spada imbrattata di sangue e afferrò la mascella del re di Belto con la mano.


“Leccami i piedi. Supplicami di salvarti la vita. Solo allora sconfiggerò Ares.”


“H-Hik!”


Il re di Belto impallidì quando vide due cavalieri morti in piedi alla sinistra e alla destra di Agnus. Era un incubo. Voleva essere indipendente dall’impero, ma era disperato per aver perso le truppe armate d’élite. Adesso doveva aggrapparsi all’impero.


“Kik! Kikikikik!”


<i>Shake shake!</i>


Agnus guardò il re di Belto leccargli le scarpe pieno di vergogna, di affronto e di paura e scoppiò in una risata folle. Proteggi il Regno di Belto, conquista i cuori della famiglia reale e metti al sicuro le retrovie dell’impero sistemando una volta per tutte il pericoloso elemento di nome Ares. 


Agnus aveva da tempo dimenticato gli ordini dell’impero. Si stava semplicemente godendo quel momento di immenso piacere.


Grid e Agnus. Il primo incontro tra il meschino e il malvagio si stava avvicinando.
                                


                                



