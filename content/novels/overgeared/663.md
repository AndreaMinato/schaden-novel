---
weight: 663
title: Capitolo 663
pubDate: 2025-03-17T08:49:02.590Z
tags:
    - overgeared
---


[Scudo di Mana Lv.6]


Quando viene attaccato, consuma Mana invece di salute. Tuttavia, solo il 68% della tua difesa e della tua resistenza magica è disponibile.


Quando lanci un incantesimo, la funzione dello Scudo di Mana è incompleta. Durante il lancio di un incantesimo, lo Scudo di Mana verrà penetrato se ti viene un inflitto un danno superiore a 30.000.


*Può essere impostato su ON/OFF senza un tempo di ricarica.






Queste erano le specifiche dello Scudo di Mana di Mumud di livello 400. Per di più, Mumud era un lich con un potere magico quasi infinito, dunque il suo Mana aveva un valore di 500.000. C’era anche un’altra cosa.






[Conoscenza di Mumud]


Incrementa la velocità di lancio di un incantesimo del 15% e la rigenerazione del Mana del 30%.






Mumud aveva anche abilità di base come questa. Abbastanza per convincere Agnus a lasciare che Mumud lanciasse incantesimi di alto livello fin dall’inizio dello scontro. Sì, Agnus vedeva Mumud come un essere invincibile. Gli ci sarebbero voluti dai 5 ai 7 secondi per lanciare un incantesimo di alto livello e Agnus pensava che sarebbe riuscito a sopportare qualunque attacco durante quell’intervallo.


Ma il risultato? La velocità di lancio di un incantesimo di basso livello di Grid era tre volte più alta di quella di Mumud ed era abbastanza potente da riuscire a penetrare lo Scudo di Mana.






[Il Lich Mumud ha subito 37.300 punti di danno!]


[Il Lich Mumud ha perso 30.000 punti di Mana!]


[Il Lich Mumud ha subito 7.300 punti di danno!]






‘Mumud ha davvero ricevuto un danno del genere a causa di Palla di Fuoco e di Lama Oscura?’


L’intelligenza attuale di Mumud aveva un valore di 10.000. La sua resistenza magica era abbastanza alta da poter assorbire la maggior parte dei danni ricevuti persino dal 1° mago in classifica. Ma davanti alla magia di Grid, la sua resistenza era inutile. Agnus strizzò gli occhi prima di mettersi a ridere.


‘Questa è la forza di Braham… Devo riconoscerla!’


Finalmente Agnus aveva alzato la sua considerazione di Grid. Era stato il primo giocatore ad acquisire la classe leggendaria del Discendente di Pagma e poi il potere di Braham. Agnus capì che ‘l’avanzamento della missione’ di Grid sarebbe stato unico.


‘Se Kraugel è un genio nel combattimento, Grid ha il talento di riuscire a comprendere e sfruttare la visione del mondo del gioco e la sua storia.’


La verità era diversa, ma Agnus fu costretto a sopravvalutare Grid perché riusciva ad interpretare l’esistenza di una persona in grado di sfruttare il potere di due leggende solo come un bug del gioco. Agnus tremò di eccitazione. Il suo sorriso si allargò da un orecchio all’altro quando Grid parlò.


“Questo è un oggetto con classificazione mitica, bastardo.”


“Un… oggetto!”


<i>Kwaaaaang!</i>


Grid lanciò di nuovo Palla di Fuoco. Prima che il Lich Mumud avesse finito di formulare la sua magia unica di grado S, Grid aveva già lanciato il suo terzo incantesimo. Naturalmente, da una prospettiva di buon senso, un incantesimo di basso livello come Palla di Fuoco non avrebbe dovuto essere affatto una minaccia per Mumud. Era impossibile penetrare lo Scudo di Mana del lich con una magia così scarsa. Ma il potere distruttivo della Palla di Fuoco di Grid era così fuori dal comune che Agnus era nervoso.


‘Un’altra Palla di Fuoco che può infliggere fino a 20.000 punti di danno?’


Il danno subito quando Palla di Fuoco e Lama Oscura avevano colpito insieme andava oltre i 37.000 punti. Agnus pensò che avrebbe subito un danno di almeno 20.000 punti con la sola Palla di Fuoco.


<i>Peeeeeeong!</i>






[Il Lich Mumud ha subito 8.800 punti di danno!]


[Il Lich Mumud ha perso 8.800 punti di Mana!]






‘Uh?’


La Palla di Fuoco era molto più debole rispetto a prima?


‘Il primo incantesimo era un colpo critico?’


Agnus si riprese d’animo e si mise davanti a Mumud. Voleva proteggerlo mentre terminava la formulazione dell’incantesimo. Dall’altro lato, Grid soffriva.






[Il doppio lancio di Palla di Fuoco e Lama Oscura è fallito.]






‘Che iella!’


Il Bastone di Belial aveva un’opzione tremenda che rendeva possibile il Triplo Lancio. Ma poteva essere usata solo se supportata da un’adeguata competenza. Per Grid, era assolutamente impossibile riuscire a sferrare un Triplo Lancio.


‘Doppio lancio…’


Doveva invocare la Palla di Fuoco con la voce e la Lama Oscura con la mente, il che era piuttosto difficile per lui. La prima volta ci era riuscito… per pura coincidenza.


‘Dovrei trovare 100 passanti e farlo provare a loro.’


Probabilmente 100 su 100 avrebbero fallito. La difficoltà di doppio lancio era molto elevata.


‘Dovrei usare una magia di alto livello?’


Al momento Grid indossava quasi tutti i suoi oggetti overgeared. C’era il Bracciale di Neberiu che aumentava l’intelligenza di chi lo indossava di 30 punti e riduceva il tempo di lancio degli incantesimi del 20%. Gli Orecchini di Quarzo Nero incrementavano l’intelligenza del 15%. L’Anello dell’Assurdità faceva aumentare il tasso di rigenerazione del Mana di due volte e riduceva il numero di risorse consumate dagli incantesimi e dalle abilità di metà. Il Mantello di Malacus faceva salire l’intelligenza di 200 punti ed emanava un odore di sangue. La Corona della Luce Sacra faceva aumentare l’intelligenza di 300 punti e la dignità di 200. C’era anche il Bastone di Belial.


Per poter sfruttare al massimo il potere di un mago, Grid aveva tirato fuori tutti gli oggetti più efficaci. Per di più, c’erano dozzine di incantesimi che poteva usare al livello 400. Le abilità attuali del mago Grid non erano carenti rispetto a quelle del Lich Mumud. Forse poteva persino considerarsi superiore. La ragione per cui Grid aveva usato solo incantesimi di basso livello era l’efficienza. Magie di base come Missile Magico, Palla di Fuoco e Lama Oscura richiedevano solo uno o due secondi, mentre per incantesimi più complessi il tempo di lancio aumentava.


‘È troppo rischioso lanciare incantesimi lunghi, dato che non sono molto esperto con la magia.’


Ogni incantesimo aveva un attributo antagonista. Non esistevano semplici incantesimi d’attacco, ma ognuno aveva un diverso tipo di funzione. La probabilità di essere contrastato era estremamente alta, dato che l’utilizzo era illimitato. Ciò significava che una battaglia con la magia era una vera e propria guerra psicologica. Gli unici incantesimi che Grid avesse mai usato erano Missile Magico, Volo e Allarme.


Grid, che non era poi così intelligente, poteva davvero lottare in modo efficiente usando diversi incantesimi in tempo reale? Era impossibile. Il suo avversario era Agnus. Possedeva un lich esperto nell’uso della magia. Era altamente probabile che sarebbe stato sconfitto in una guerra psicologica contro di lui.


‘Quindi…’


Aveva pianificato di sfruttare il vantaggio dell’opzione del Bastone di Belial, con cui avrebbe potuto infliggere un danno addizionale usando al tempo stesso magia di fuoco e magia oscura. Voleva evitare un conflitto psicologico usando solo magie di basso livello, ma che erano anche immediate, in modo da mettere sotto pressione Mumud. Tuttavia, la realtà non era così semplice.


“Palla di Fuoco!”


‘Lama Oscu… Palla!’


“Di Fuoco…! Oscuro!”


‘Maledizione!’


Era estremamente difficile lanciare Palla di Fuoco e Lama Oscura allo stesso tempo. Era convinto che il doppio lancio non fosse qualcosa alla portata di un giocatore.


‘Ecco perché… Il titolo di grande mago è una proprietà esclusiva dei PNG.’


<i>Pepeng!</i>


<i>Peng!</i>


Palla di Fuoco e Lama Oscura furono lanciate separatamente per attaccare Mumud. Il loro potere era così debole che non poteva essere minimamente paragonato a quando venivano lanciate insieme. Ciò significava che non poteva penetrare lo Scudo di Mana. La tensione di Grid raggiunse il culmine.


<i>Kiyaaaaaaah!</i>


Dietro la protezione di Agnus e dello Scudo di Mana, il Lich Mumud terminò la formula del suo incantesimo. Il potere magico esplose puntando su Grid.


“Mani di Dio!”


Esclamò Grid, ma ora era diventato un grande mago grazie ad Assimilazione. Le Mani di Dio erano devote al Discendente di Pagma e non risposero alla sua chiamata. Alla fine, fu costretto ad incassare l’attacco di Mumud con la sua sola forza.


‘Che cosa dovrei fermare?’


Mumud lanciava incantesimi che Grid non aveva mai visto prima. Il loro potere e i loro effetti non potevano essere anticipati. Ma si trattava chiaramente di magia di estremo livello se necessitava di otto secondi per arrivare a completamento.


‘Devo fermarlo a tutti i costi.’


Grid estrasse rapidamente qualcosa dalla lista magica che aveva consultato poco prima. La lista delle magie difensive. Tra esse, c’era un incantesimo in grado di esercitare una resistenza magica estrema.


“Scudo Anti-Magia!”






[Incrementa la resistenza magica del 50% per 10 secondi.]


[Ti difende da un solo attacco magico.]






<i>Chwaaaaaak!</i>


Una coltre rosa trasparente si avvolse attorno al corpo di Grid.


<i>Jjeejeeeong!</i>


Come una cometa, un lampo di luce scintillante colpì il manto rosa. Poi…


La coltre rosa si strappò. Il lampo prismatico che prima aveva rifratto sette colori, ora ne aveva solo sei. Un brivido scese lungo la spina dorsale di Grid.


‘Una magia che va a segno ripetutamente…!’


Un prisma che rifrangeva la luce. Sembrava un unico incantesimo, ma in realtà si trattava di sette tipi d’incantesimo con sette attributi diversi.


<i>Kwa kwa kwa kwang!</i>


La magia di Mumud attraversò lo scudo anti-magia ed esplose quando si schiantò sul petto di Grid. L’esplosione fu talmente potente che il terreno sotto i piedi di Grid svanì, come fosse stato colpito da un meteorite.


“…”


“G-Grid…”


In mezzo alla polvere sollevata dall’esplosione, riuscivano ancora a vedere la sua sagoma. L’incantesimo lo aveva bruciato, congelato, coperto di terra, sferzato con raffiche di vento e trafitto con un fulmine. Aveva ricevuto diversi di danno in un colpo solo. Era una scena da brividi.


Il Lich Mumud. Quelli che già conoscevano il suo potere e quelli che vi avevano assistito per la prima volta quel giorno… tutti erano sotto shock. Quella era la magia di Mumud. Abbastanza spaventosa da ridurre il caos del campo di battaglia al totale silenzio.


“Kukuk…!”


Quanto tempo era passato? Sia gli spettatori sia le persone sul campo di battaglia prevedevano la morte di Grid, mentre quell’immobilità si prolungava ancora per un momento o forse per l’eternità. La sgradevole risata di qualcuno infranse il silenzio. Era la risata di Agnus.


“Kuahahahah! Ok! Molto bene! Ahahahahah!”


Agnus si godette quel piacere momentaneo. Voleva dimenticare la terribile realtà distraendosi con nuovi stimoli. Ad esempio, l’incontro di quel giorno con Grid era stato perfetto.


“Tu con l’anima di Braham… Sarai un trampolino per la crescita di Mumud! Kuk! Kukuk! Griddddd! Di più! Osa di più! Dammi di più!”


<i>Peeng!</i>


<i>Pepepepeng!</i>


Il Lich Mumud lanciò un incantesimo contro l’ombra di Grid che si intravedeva tra la polvere. La maggior parte degli spettatori interpretò quell’azione come il colpo di grazia. Il potere che Mumud aveva scatenato poco prima era troppo perché Grid potesse recuperare così in fretta. In quel momento…


“…Perché non ci ho pensato prima?”


La tempesta causata dalla magia di Mumud. Grid si rivelò, ferito. Sulla sua spalla sinistra, aveva accumulato 10 palle di fuoco mentre sulla sua spalla destra c’erano 10 lame nere. Erano come ali di fuoco e di oscurità.


“…?”


All’apparizione di Grid, gli spettatori, i membri dell’Armata di Ares, i membri di Overgeared e Agnus non compresero cosa stesse per succedere. Ma il Lich Mumud…


<i>Flinch.</i>


Lui cominciava a capire. Tra le magie avanzate che Braham aveva ridefinito, stava per arrivargli addosso la magia di Allarme al massimo della sua efficienza.   
                                


                                



