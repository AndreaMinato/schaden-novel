---
weight: 6640
title: Capitolo 664
pubDate: 2025-03-17T08:49:02.591Z
tags:
    - overgeared
---


Satisfy vantava una grafica più colorata di qualunque altro gioco o film. Gli effetti che produceva ogni volta che venivano usate delle abilità o delle magie erano eccitanti e bellissimi. I giocatori che usavano abilità e incantesimi sfavillanti diventavano oggetto d’invidia.


“Ali…?”


Il lato sinistro era fatto di fiamme ardenti, quello destro era un’ala nera. Gli spettatori e tutti quelli sul campo di battaglia guardarono verso Grid, che esibiva un paio d’ali e dei capelli bianchi. La vista di un giocatore con ali diverse aveva catturato l’ammirazione di tutti.


“Kik…”


Agnus manteneva ancora la concentrazione, in un momento in cui tutti gli altri erano presi dalla fascinazione per Grid. Rapidamente, comprese la situazione e prese provvedimenti per affrontarla.


“Una magia di volo collegata ad una capacità di bombardamento… Non è così?”


Agnus pensava che Grid avrebbe spiccato il volo. Non era una conclusione affrettata, solo razionale, dato che le ali servivano esattamente a quello, a volare.


“Impermeabile.”


<i>Chwarururuk!</i>


Agnus usò un’abilità collegata alla Runa della Morte e, sopra di lui, si formarono dozzine di scudi magici. Era la più potente magia anti-aria. Agnus era pronto a qualunque attacco dal cielo. Ma fu un errore. 


<i>Kwa kwa kwa kwa kwa kwa kwa kwa!</i>


“…!”


Grid non volò.


Agitò fermamente le ali, restando saldo a terra. Nello stesso momento, lanciò un attacco di fuoco e di magia oscura contro il Lich Mumud.


‘Palla di Fuoco e Taglio Oscuro.’


Non immaginava che quella magia, che aveva l’aspetto di un paio d’ali, fosse in realtà un multi-dispiegamento di Palla di Fuoco e di Taglio Oscuro. Agnus si rese conto troppo tardi del suo errore, si affrettò a disattivare la difesa anti-aria e fece alzare dei corpi attorno a sé. Era un tentativo di creare uno scudo corporeo.


Ma…


<i>Pepepepepeng!</i>


“Kuk…!”


Era troppo tardi. A causa dell’intervallo per il rilascio della difesa magica anti-aria, il dispiegamento dello scudo corporeo era stato ritardato!


‘Merda!’


Agnus imprecò mentre dieci paia di Palle di Fuoco e Tagli Oscuri oltrepassavano i corpi. Per un momento perse il suo autocontrollo a causa di una forte esplosione.


<i>Kwa kwa kwa kwa kwa kwa kwa!</i>






[Il Lich Mumud ha subito un danno di 38.100 punti!]


[Il Lich Mumud ha subito un danno di 36.860 punti!]


[Il Lich Mumud ha subito un danno di 37.500 punti!]


[Il Lich Mumud…]


…


…


“…”


Il lich era il più potente tra i non-morti. Ma ciò valeva quando esisteva come essere indipendente. Nel momento in cui diventava proprietà di un giocatore, il suo potere diventava estremamente limitato. Il problema non era l’indebolimento delle statistiche, ma i limiti del sistema di comando. Durante un combattimento in tempo reale, era molto difficile per un giocatore dare istruzioni dettagliate ad una creatura affinché eseguisse certe azioni e ciò portava ad un potenziale estremamente basso.


Naturalmente, giocatori con eccezionale concentrazione e buon senso erano in grado di dare ordini complessi alla creatura, ma solo in situazione adeguate. Era virtualmente impossibile dare ordini complessi durante un combattimento con un avversario imprevedibile. Era difficile rispondere a variabili in costante cambiamento e si finiva per esporre un’apertura all’avversario. 


Esattamente ciò che accadde ad Agnus in quel momento.


‘Sono stato troppo impaziente. Avrei dovuto ordinare a Mumud di difendere.’


Era stato troppo presto per giudicare che l’attacco di Grid sarebbe arrivato dal cielo. No, era stato un errore convincersi che avrebbe potuto proteggere Mumud dagli attacchi di Grid. Agnus gli aveva ordinato di lanciare una magia offensiva e, come risultato, era rimasto esposto alla magia di Grid e aveva sofferto un grave danno. 


Le dieci paia di Palle di Fuoco e Tagli Oscuri avevano fatto perdere a Mumud 30.000 punti di Mana e 70.000 di Salute per ogni colpo. Ora gli rimanevano 50.000 punti Salute e 170.000 punti di Mana.


‘Una magia di livello così basso è stata in grado di sprigionare un tale potere…’


Non si trattava solo di un elevato potere d’attacco. Era necessaria un’incredibile abilità di calcolo per usare 20 incantesimi simultaneamente, anche se di basso livello.


‘È forse la caratteristica unica di Braham?’


Come Mumud, Braham aveva un suo proprio stile magico. Non era strano che avesse aumentato la velocità di lancio degli incantesimi e il recupero di Mana. Agnus arrivò ad una conclusione.


‘La situazione si è messa male per me.’


La magia di Mumud era classificata come magia di ‘alto livello’. Era un mago di distruzione di massa. Dall’altro lato, Braham era più completo: poteva usare magie di basso livello infondendovi un potere incredibile e per lui non c’era alcun ritardo tra un incantesimo e l’altro. Ciò indicava che era un mago specializzato. Negli scontri uno contro uno, Braham era superiore a Mumud.


‘Il mio ruolo è importante.’ 


In quel momento Agnus era focalizzato solo sulla battaglia davanti ai suoi occhi. Era riuscito a mettere da parte completamente la realtà che lo aveva afflitto nella mente e nell’anima.


<i>Sururuk.</i>


Nel momento in cui Agnus riuscì a calmarsi…


“Dovresti restare concentrato.”


Un uomo affascinante dai capelli neri stava guardando la TV ed esultando per Grid. Era Kraugel.


***


‘Mmm.’


Agnus ordinò a Mumud di annullare il lancio della magia offensiva e di entrare invece nella modalità di “difesa” ed “elusione”. Evitò le Palle di Fuoco e i Tagli Oscuri che Grid stava lanciando, mentre continuava a guardare da tutt’altra parte, in direzione della battaglia tra White, Regas ed Euphemina. In quel momento…


<i>Peeng!</i>


Agnus tremò quando venne colpito sul braccio da una palla di fuoco.


‘…È scaltro.’


Palla di Fuoco e Taglio Oscuro avevano percorsi semplici, in quanto magie del livello più basso. Era relativamente facile evitare tali attacchi se non si aveva intenzione di contrattaccare. Tuttavia, improvvisamente Grid aveva usato dieci paia di Palle di Fuoco e di Tagli Oscuri allo stesso tempo. Ciò significava che occasionalmente Agnus veniva colpito.


Dall’altro lato, Mumud si stava difendendo perfettamente con gli incantesimi di difesa. Agnus si sentì sollevato a quella vista e guardò di nuovo in direzione di White. Stava sopraffacendo Regas, ma non riusciva ad assestare il colpo finale, in quanto la maga Euphemina continuava a interferire con le azioni di White nei momenti cruciali. Sembrava impossibile che riuscisse a sconfiggerli da sola in breve tempo.


‘Non è inutile.’


Agnus estrasse la spada e la leccò. Poi accadde qualcosa di straordinario.


<i>Pisisik.</i>


La lingua di Agnus cominciò a corrodere la spada.


‘Cosa?’


Lo sguardo di Grid tremò, incerto, mentre continuava ad usare Palla di Fuoco e Taglio Oscuro per attaccare Mumud. Era stupefatto dalla tossicità del corpo di Agnus, che riusciva a corrodere una lama solo con una leccata.


In quel momento…


<i>Teong!</i>


Agnus scappò nelle retrovie. Lasciò Mumud ad occuparsi di Grid da solo e si diresse verso White.


“È pericoloso!”


Gridò Grid precipitosamente. Pensava che Agnus stesse cercando di attaccare Regas e Euphemina. Ma non puntava a loro.


<i>Puok!</i>


“Kuock!”


La spada di Agnus trafisse l’addome di una donna. Era White.


“Eh?”


Attaccava la sua stessa parte? Tutti osservarono scioccati mentre il volto di White si contorceva. Era lei quella più confusa.


“Che stai facendo?”


Agnus sussurrò a White.


“Accetta il tuo destino.”


<i>Shaaaaah!</i>


Un’energia demoniaca viola si sprigionò dalla spada corrosa e cominciò a scorrere nelle vene e nei muscoli di White. Era l’inizio della Trasformazione in Cavaliere della Morte.






[Hai temporaneamente trasformato il bersaglio in un cavaliere della morte.]


[Se il bersaglio accetta l’incantesimo, diventerà un cavaliere della morte e la sua specie cambierà in non-morto. A quel punto, tutte le statistiche aumenteranno del 23% e il bersaglio svilupperà l’abilità ‘Aura di Morte’. Tuttavia, saranno estremamente vulnerabili alla magia divina e non godranno degli effetti curativi.]






Trasformazione in Cavaliere della Morte. Trasformava una persona viva in un cavaliere della morte, donandole le sue abilità fatali. Era un’abilità che Agnus aveva ottenuto completando una missione nascosta. Era un potere truffaldino, ma era anche rischioso. Il rovescio della medaglia era…






[‘Agnus’ vuole trasformarti in un cavaliere della morte! Quando la durata di Trasformazione in Cavaliere della Morte sarà terminata, morirai e perderai esperienza!]






‘Merda!’


La persona che diventava un cavaliere della morte riceveva una grossa penalità. Nessuno avrebbe accettato la trasformazione, a meno che non provasse un’immensa lealtà nei confronti di Agnus. Agnus sussurrò a White, che ancora esitava.


“Se rifiuti, ti ucciderò io. Accettalo senza opporti. Sì? Kukuk!”


La Trasformazione in Cavaliere della Morte poteva essere usata anche su un cadavere. Tuttavia, in quel caso, le abilità non sarebbero state applicate completamente e Agnus avrebbe dovuto controllare il corpo direttamente. Era la sua seconda migliore mossa.


“Bastardo… Vedi di ricompensarmi come si deve, dopo!”


White era in trappola e non poteva rifiutarsi. Accettò con riluttanza la Trasformazione. Poi…


<i>Kiyaaaaaah!</i>


<i>Peeeeeeong!</i>


Il pugno di White emise un’aura violacea e mirò contro Regas ed Euphemina.


“Regas! Euphemina!”


Jishuka e Pon furono colti di sorpresa, mentre fronteggiavano Black. Il potere di White era travolgente dopo la trasformazione in cavaliere della morte. Anche Grid sembrava in pericolo. Agnus sorrise di soddisfazione.


“Kikik, questo è il potere di un negromante. Che ve ne pare?”


La Trasformazione in Cavaliere della Morte era un’abilità che poteva essere usata una singola volta, con un limite di tempo, ma non consumava la statistica del Predominio. Agnus era fiducioso. Avrebbe tenuto Grid occupato con White e nel frattempo Mumud avrebbe lanciato l’incantesimo definitivo, distruggendo Grid in un istante.


Non lo pensava solo Agnus. Tutti gli spettatori pensavano che fosse arrivata la disfatta di Grid.


“Presto sarà finita.”


Veradin sospirò mentre fronteggiava Scott. Tutti i negromanti, incluso lui stesso, avevano consumato una quantità di potere eccessiva per bloccare l’Armata di Ares. L’Armata era forte ed era probabile che avrebbe contrattaccato se avessero perso altro tempo. Veradin voleva che Agnus ponesse fine allo scontro il prima possibile.


‘Non mi aspettavo che Agnus sprecasse così tanto tempo con Grid… Cosa?’


Il campo di battaglia, che era rimasto equilibrato per parecchi minuti, stava per subire un capovolgimento. Gli occhi di Veradin si spalancarono. Un’ombra apparve sul campo, dove decine di migliaia di truppe stavano ancora combattendo.


“Cosa…?”


Veradin e gli altri di Immortal e tutti i membri dell’Armata di Ares non credettero ai loro occhi. Non riuscivano a comprendere la natura di un massiccio pilastro che stava precipitando dal cielo.


“Picco dello Stile di Coltivazione Libera, Colpo del Mortaio.”


“…?”


Una strana voce giunse alle orecchie di tutti i presenti, ancora in preda alla confusione.


<i>Kuwaaaaang!</i>


Un pilastro cadde dal cielo. Schiacciò a terra White con la sua forza enorme, mentre questa si precipitava contro Grid.


“…Eh?”


Un pilastro che tutto d’un tratto cadeva dal cielo? White, il Cavaliere della Morte, era stata uccisa in un colpo solo? Agnus non riusciva a chiudere la bocca. La sua testa pareva svuotata, a causa di quella situazione che non riusciva a spiegarsi.


“Tu sei quello che ha chiamato un amico. Sì?”


“…”


Grid aveva scatenato centinaia di incantesimi in una sola volta e aveva perso molto Mana. Un uomo di mezza età con un aratro a mano e una falce era apparso accanto allo stanco Grid. Il suo nome era Piaro. Ora era un famoso contadino leggendario.


“Tu osi…! Chi oserebbe mettersi contro il Re di Overgeared?”


<i>Kuoooooh!</i>


Il fiero Piaro! Tutti i chicchi di grano del mondo reagivano alla sua rabbia. Piaro attivò Stato Naturale e ridusse la distanza che lo separava da Agnus in un istante.


“Destinato a Morire.”


“…?!”


<i>Puk!</i>


Una voce risuonò sul silenzioso campo di battaglia.


“N-No…”


“…”


Grid ed Euphemina osservavano pieni di frustrazione.
                                


                                



