---
weight: 670
title: Volume 1 - Capitolo 67
pubDate: 2025-03-10T08:59:29.204Z
tags:
    - overgeared
---


Dieci giorni prima che Grid partisse per il Kesan Canyon.


“Kesan Canyon… Kesan Canyon… Hmm…”


Kesan Canyon!


Si trattava di una delle cinque zone proibite del Regno di Eternal, un luogo dove i mostri erano terribili e spaventosi. Aveva una pessima fama anche tra i giocatori di alto livello perché potevano perdere le loro vite senza neanche rendersene conto.


Il guerriero di livello 80, che aveva esplorato il Kesan Canyon per poter completare la missione del Conte Ashur, era consapevole più di chiunque altro dei pericoli del Kesan Canyon.


“Andare al Kesan Canyon col mio livello attuale è un suicidio. Tuttavia, occorrerebbe troppo tempo perché riesca ad aumentare di livello solo con la caccia.”


A Grid mancava il divertimento di cacciare i mostri e ottenere oggetti e punti esperienza. Ma doveva guadagnare soldi per la sua famiglia indebitata. Poteva vendere un oggetto in più nel tempo che cacciava.


‘Dovrei posticipare la missione? Non sarebbe meglio fare soldi piuttosto che missioni? No, non posso farlo. Questa non è una normale missione che posso rimandare… Se la posticipassi, continuerei a rimandarla, perciò è meglio farla quando sono determinato. Hmm, qual è il modo migliore per completare la missione nel più breve tempo possibile?’


Grid ebbe un’idea.


‘Creare un oggetto!’


Un sorriso apparve sul viso di Grid.


“Questo è il momento giusto per usare l’abilità Creazione del Fabbro Leggendario!”


Creazione del Fabbro Leggendario era un’abilità che permetteva al Discendente di Pagma di progettare oggetti esclusivi. Significava che Grid poteva creare un oggetto nuovo, che ancora non esisteva su Satisfy.


“Quale oggetto potrebbe tornarmi utile nel Kesan Canyon? Non posso andare in giro col mio attuale livello.”


Grid richiamò alla mente i dettagli di Kesan Canyon.


Prima di tutto, si trattava di un canyon profondo, con violente raffiche di vento ed una ripida salita che consumava velocemente la stamina del viaggiatore. In quanto guerriero, Grid non era riuscito a muoversi a lungo ed era precipitato in uno stato critico per la fatica.


Ma per Grid, questa parte non era la peggiore.


Il Grid fabbro di livello 45 di adesso possedeva una quantità ben più alta di stamina del Grid guerriero di livello 80.


‘Con le mie attuali forza e stamina, non mi stancherò facilmente nell’ambiente del Kesan Canyon. Il problema sono i mostri.’


I mostri di Kesan Canyon partivano con un livello minimo di 160. Quelli con livelli terrificanti si nascondevano nelle caverne sparse per il canyon e si mostravano immediatamente quanto individuavano i viaggiatori.


Anche se Grid possedeva statistiche più alte rispetto il suo livello, non poteva salvarsi dai mostri.


“Non avrei scampo di fronte ai mostri del canyon, neanche con il mio Pugnale Perfetto. Ho bisogno di armi e armature migliori. Sì, per lo meno, mi serve qualcosa come la Spada della Trascendenza.”


Se avesse equipaggiato un’arma come la Spada della Trascendenza e l’armatura, avrebbe potuto affrontare i mostri del canyon, anche a livello 45. Ma sarebbe stato facile creare qualcosa come la Spada della Trascendenza?


‘No, aspetta.’


Grid cambiò idea.


“Cosa? Se ci penso, li devo proprio combattere i mostri del canyon?”


Esatto. Grid si stava dirigendo al Kesan Canyon per scoprire l’arte della spada di Pagma, non per cacciare i mostri. Piuttosto, sarebbe stato più saggio minimizzare i suoi incontri con i mostri.


“Sì! Devo creare un oggetto che mi aiuti a scappare dai mostri, non a combatterli! Qualcosa come un mantello invisibile!”


Il mantello dell’invisibilità era un tipico oggetto di furtività che poteva essere trovato nei giochi, cartoni e film. Ovvio, i mantelli dell’invisibilità esistevano su Satisfy.


Circa 200 anni prima, il leggendario sarto Kruger realizzò cinque mantelli dell’invisibilità, due dei quali si diceva esistessero ancora. La persona che avesse indossato il mantello avrebbe completamente nascosto la propria presenza, perciò il valore era ovviamente astronomico.


“Questa è un’idea davvero incredibile! Se riuscissi a creare un mantello dell’invisibilità, Kesan Canyon non sarebbe un problema e io potrei guadagnare una montagna di soldi!”


Terrazza al secondo piano della fucina. Grid si stava riposando lì da un po’ e improvvisamente si alzò. Poi si precipitò da Khan che stava duramente lavorando al primo piano.


“Ci sono materiali adatti per creare un oggetto furtivo?”


Khan smise di battere il ferro, si asciugò il sudore e pensò un momento prima di rispondere. “Un materiale adatto per creare un oggetto furtivo... Riesco solo a pensare alle scaglie del drago d’argento.”


“Drago d’argento?”


“A differenza degli altri draghi, i draghi d’argento si muovono in modo cauto e furtivo. Le scaglie d’argento sono caratterizzate da una colorazione protettiva e sono famose per essere invisibili all’occhio umano. Se crei un oggetto con quelle scaglie, realizzerai un magnifico oggetto furtivo.”


“Ma come si fanno a trovare le scaglie se non possono essere viste da occhio umano? No, prima di tutto, i draghi non sono gli essere più forti del mondo? Non è praticamente impossibile ottenere le scaglie di drago?”


“Esatto. È improbabile che un umano riesca a trovare le scaglie di drago. Ma non è una cosa possibile per il Discendente di Pagma? Ahah.”


Grid ci pensò un attimo prima di cambiare discorso. “Che tipo di materiali utilizzò il sarto Kruger per creare i mantelli dell’invisibilità in passato?”


“Non lo so per certo, ma penso che probabilmente abbia usato le squame di silfide.”


“Silfide?”


“Le silfidi sono piccole fate del vento. Le loro squame sono adatte per creare oggetti furtivi, proprio come le scaglie del drago d’argento. Tuttavia, le scaglie di drago sono più dure di qualsiasi altra cosa al mondo, perciò non è strano classificarle come un minerale. Mentre le squame di silfide sono fini e più simili al tessuto. In altre parole, le squame di silfide dovrebbero essere più adatte ad un sarto che ad un fabbro.”


“Tessuto…”


Ovviamente, un fabbro era specializzato nella fusione dei minerali o nella creazione di oggetti di pelle, non di tessuto. Ma Grid era il Discendente di Pagma, non un normale fabbro.


‘Non è possibile per me? Facciamo un controllo. Creazione del Fabbro Leggendario!’






[Abilità Creazione del Fabbro Leggendario]


Puoi creare tre metodi di produzione per gli oggetti di equipaggiamento ogni volta che il livello di ‘Abilità Maestria del Fabbro Leggendario’ aumenta.


Numero di oggetti che possono essere creati al momento: 5/6.


* Quando vengono creati oggetti usando questa abilità, viene automaticamente posto su di loro il nome del creatore.






[Quale oggetto vuoi creare?]






Grid aveva accantonato per un po’ Creazione del Fabbro Leggendario dopo aver prodotto ‘Failure’. Grid fece un respiro profondo prima di rispondere alla domanda della finestra di notifica.


“Un mantello.”






[Hai deciso?]






“Sì.”






[Quali materiali vorresti utilizzare?]






“Squame di silfide.”


Se il Discendente di Pagma non fosse stato in grado di creare oggetti fatti di tessuto, sarebbe apparsa una finestra di notifica che avrebbe detto qualcosa come ‘Non puoi creare un oggetto usando le squame di silfide come materiale’. Fortunatamente, non apparvero messaggi di attenzione.






[Hai deciso?]






Grid replicò entusiasta.


“Ok!”






[Prego, disegnare l’oggetto.]






“Bene!”


Apparve uno schema bianco davanti a lui. Grid aveva già sperimentato una volta questa cosa, perciò disegnò con calma la figura.


‘Non mi piace un mantello semplice perché risulterebbe troppo blando. Dovrei aggiungere un cappuccio? Ugh, no. Un mantello con un cappuccio mi ricorda lo stile arcaico dei preti. Hmm, e se non fosse un mantello ma una felpa col cappuccio? Non sarebbe più comodo e bello? Preferirei una felpa con la zip.’


Passarono alcuni istanti.


Un’immagine della felpa col cappuccio e la zip, tipica dei ragazzi della società moderna, venne completata. Grazie all’effetto di correzione, il disegno aveva così stile che gli ricordava il tipo di felpe realizzate dai famosi stilisti di moda.


“Sarebbe grandioso se la indossassi! Per una volta non verrei visto dalle donne? No, no. Non è un mantello dell’invisibilità? Le persone non riusciranno a vederla quando la indosserò.”


Grid si lamentò un po’ ma premette il tasto ‘Fine’ alla base dello schema.






[Hai deciso? Una volta completato lo schema, il numero delle creazioni disponibili diminuirà di uno.]






“Continua.”


Una volta che ebbe risposto, i numeri e le lettere velocemente ricoprirono lo schema. Il sistema stava calcolando e completando i dettagli mancanti nel disegno di Grid. Dopo un po’, apparve un disegno completo e migliorato.






[Per favore, descrivere le caratteristiche dell’oggetto.]






Finalmente, ero alla conclusione della creazione dell’oggetto. A differenza di quando fece con ‘Fallimento’, Grid spiegò con calma e chiaramente le caratteristiche.


“L’indossatore potrà celare completare la propria presenza. Nessuno potrà vedermi se la indosso!”






[Prego dare un nome all’oggetto.]






“Felpa Trasparente col Cappuccio e la Zip… umm, troppo confusionario. Proviamo con Zip Alta Chiara e Incappucciata.”






[Hai deciso per ‘Felpa Trasparente col Cappuccio e la Zip… umm, troppo confusionario. Proviamo con Zip Alta Chiara e Incappucciata?]






“… Chiamala solo Felpa con Cappuccio e Zip.”


Grid non rispose al senso dell’umorismo del creatore del gioco e il sistema rispose normalmente.






[Hai deciso per ‘Felpa con Cappuccio e Zip’?]






“Sì.”


Apparve l’immagine di una felpa bianca col cappuccio e la zip, sottoforma di ologramma e l’elenco delle caratteristiche dell’oggetto era il seguente.






[Felpa con Cappuccio e Zip]


Classificazione: Unico


Tenuta: 61/61   Difesa: 10


* La velocità di movimento aumenta del 30%.


* La resistenza al vento aumenta del 20%.


Un mantello progettato dal fabbro leggendario. Tuttavia, l’aspetto è diverso da quello di un normale mantello.


Grazie all’utilizzo delle squame di silfide, l’affinità col vento e la velocità di movimento aumentano. Puoi nasconderti mentre lo indossi, ma verrai scoperto se un nemico viene attaccato.


Condizioni per l’utilizzo: Nessuna.


Peso: 5


“Keok…”


Grid voleva semplicemente creare un oggetto furtivo. In aggiunta alla funzione di invisibilità, non si sarebbe mai aspettato delle opzioni meravigliose come la velocità di movimento e la resistenza al vento.














Tradotto da Blackriss
                                


                                



