---
weight: 672
title: Capitolo 672
pubDate: 2025-03-17T08:49:02.592Z
tags:
    - overgeared
---


“Irene!”


“Re Grid!”


“Ahahahahah!”


“Ohohohohoh!”


“…”


Un potere d’attacco del valore di un miliardo, la possibilità di attivare Meteora senza condizioni, ecc. Non era l’oggetto che aveva sognato, ma Grid era riuscito a creare l’oggetto migliore possibile. Aveva realizzato quell’impresa tre anni dopo aver iniziato Satisfy. La gioia che Grid provava era talmente grande da essere difficile da misurare. Era naturale che gioisse dopo aver ritrovato Irene.


“Sei diventata persino più bella dall’ultima volta che ti ho vista!”


Grid sorrise di gioia mentre accarezzava i soffici capelli di Irene. La sua mano si spostò, scoprendo la graziosa fronte. Era una fronte davvero deliziosa, perciò Grid la baciò. Non gli importava dei cavalieri o delle cameriere che guardavano. La bianca pelle di latte di Irene si fece rosea mentre lei arrossiva.


“Sono felice. Mi sono mancati i tuoi baci gentili.”


Difatti, negli ultimi tempi Irene era stata molto preoccupata. Yura, Jishuka, Euphemina, Laella, ecc. Grid aveva sempre donne bellissime attorno a sé. Ma recentemente, era apparsa una donna di nome Sua e Irene si era resa contro che Grid non avrebbe più potuto resistere ai suoi desideri e avrebbe avuto numerose concubine. Ne aveva il diritto, in quanto re. Ma al contrario di ciò che pensava Irene, Grid non aveva preso nessuna concubina.


Naturalmente, Irene lo sapeva. La ragione per cui Grid non aveva delle concubine non era perché amava solo lei, ma perché era molto occupato.


‘Un giorno, avrà delle concubine.’


Irene si sentiva afflitta. Era triste all’idea di condividere con altre donne il tocco delicato e il respiro caldo di Grid. Ma non aveva intenzione di monopolizzarlo. Sapeva di non poterlo fare. Un nobile doveva avere molti figli. Per il bene del regno, Grid aveva bisogno di molti eredi.


‘Per di più…’


Grid era benedetto dagli dei. Era una figura che trascendeva persino lo scorrere del tempo. Erano passati cinque anni da quando si erano sposati. Irene aveva venticinque anni, mentre Grid sembrava sempre lo stesso. Adesso sembrava avessero ancora l’età giusta l’uno per l’altra, ma di lì a dieci anni sarebbe stato diverso.


‘Il mio posto non è accanto a lui.’


Yura e Jishuka sarebbero state bene con Grid. Gli occhi di Irene si fecero rossi, mentre sbatteva di nuovo contro la dura realtà. 


“Irene?”


Grid fu sorpreso quando vide che la regina, prima sorridente e felice, improvvisamente era sul punto di scoppiare a piangere. Credette di aver fatto qualcosa di sbagliato. Irene era profondamente imbarazzata.


“Sono troppo felice. Sono lieta di poter passare del tempo con Vostra Maestà.”


“…”


Grid non aveva alcuna percezione degli altri. Non sapeva che Yura e Jishuka avevano segretamente una cotta per lui. Ma non era uno sciocco. Irene era la donna con cui condivideva la sua vita e il suo cuore. Perciò intuì ciò che stava pensando in quel momento.


‘Irene… Khan… Lord…’


Giungere alla fine di una vita era una cosa naturale. Il tempo di Satisfy scorreva in modo diverso rispetto alla realtà. Grid si sentì depresso al pensiero che alcune delle persone più preziose che aveva un giorno sarebbero scomparse. Ma non lo disse. Voleva che Irene fosse felice, senza alcuna traccia di tristezza. Lui era felice grazie a lei, dunque voleva ripagare quel debito donandole la stessa felicità. 


“Irene!”


“Vostra Maestà… Huo…um.”


“…Hup.”


Le cameriere e i cavalieri che facevano la guardia accanto ad Irene e a Grid arrossirono e volsero lo sguardo verso il muro. Le labbra di Grid travolsero le piccole labbra di Irene con un bacio vorace. Si baciarono con passione, come fossero gli unici esseri al mondo.






[L’amore tra il Re di Overgeared Grid e la Regina Irene è un esempio per i sudditi.]


[I tassi di matrimoni e nascite nel Regno di Overgeared sono aumentati del 20%.]


[Il tasso di crescita della popolazione del Regno di Overgeared è aumentato.]






“Uh? Non è un ottimo bottino?”


Lauel era deliziato, nel suo ufficio.


“…Merda.”


Vantner era in lacrime. Provò angoscia all’idea di essere stato solo fin da quando aveva lasciato il ventre di sua madre e Pon rise di lui.


***


“Fantastico…”


Piaro provò grande ammirazione quando vide le tracce della battaglia rimaste sul terreno di allenamento. Il suo shock fu persino più intenso del normale, dato che aveva personalmente addestrato Damian nei campi. 


“Contadino temporaneo numero due… No, Sua Maestà è diventata abbastanza forte da riuscire a respingere Sua Santità?”


Asmophel annuì alla domanda di Piaro.


“Esatto. Diventerà più forte di me nei prossimi due, tre anni.”


“Ahah…”


Asmophel era il tipo di persona che non esagerava mai. Dunque, le sue parole dovevano essere vere. Piaro ricordò la prima volta che aveva incontrato Grid. Un bambinetto noioso, che non riusciva neanche a gestire adeguatamente le sue abilità.


“Ma adesso è in grado di sopraffare un genio.”


Tale era il potere dell’impegno e dello scorrere del tempo. Un sorriso oscuro affiorò sul volto rugoso di Piaro. Grid e Kraugel. Era fiero e grato che l’era della nuova generazione fosse finalmente arrivata. Pensava che nemmeno l’Impero Saharan, che al momento teneva sotto scacco il Regno di Overgeared, sarebbe durato per sempre.


‘C’è un problema.’


Quel tipo chiamato Evocatore di Baal. Una figura sinistra apparsa all’inizio della nuova era. Col tempo avrebbe sicuramente interferito con Grid e Piaro si sentì a disagio.


‘…Il mio ruolo è quello di punirlo.’


La presenza di Agnus era così minacciosa che Piaro fece un vero e proprio giuramento.


***


Valhalla. Era un regno fondato dal Dio della Guerra Ares e che al momento attirava l’interesse di molti. Numerosi giocatori speravano di trasferirsi a Valhalla e di unirsi all’armata di Ares. Così come il Regno di Overgeared aveva il potere degli oggetti, Valhalla aveva la possibilità di espandersi in un’organizzazione sistematica detta armata.


Ora i giocatori avevano una gamma più ampia di regni tra cui scegliere e la popolazione dell’Impero Saharan era diminuita di conseguenza. Non ad un livello catastrofico, ma a lungo andare l’impero avrebbe senza dubbio subito grosse perdite. Era un fenomeno molto spiacevole dalla prospettiva della famiglia reale imperiale.


“Il Regno di Overgeared non si è ancora autodistrutto?”


I leader dell’Impero Saharan si erano riuniti a Titan, la capitale. La maggior parte insisteva che i nuovi regni di Overgeared e di Valhalla dovessero essere puniti e distrutti immediatamente. Ma non era facile. L’impero seguiva da decenni la stessa politica di eradicazione degli immigrati ed era in perenne conflitto.


I soldati e le persone erano stanchi. L’impero di oggi non aveva il potere di invadere sia Overgeared sia Valhalla. Ecco perché volevano che il Regno di Overgeared si autodistruggesse. Avevano chiesto un pesante tributo ad Overgeared, forzandolo in questo modo a seguire un cammino di inevitabile sconfitta. Tuttavia, il Regno di Overgeared era sorprendentemente resistente.


“È molto strano. Come fanno a continuare a produrre equipaggiamenti da guerra e a sfamare la gente se non ci sono più soldi?”


“Ci stanno imbrogliando con le tasse e si stanno tenendo un po’ del denaro?”


“No. Li stiamo monitorando accuratamente, è impossibile.”


“Allora come spieghi la situazione? Non si può, a meno che non abbiano minerali e cibo che si moltiplicano all’infinito.”


“Minerali e cibo che si moltiplicano all’infinito… Divertente.”


“È probabile che altri regni li stiano aiutando. Credo che sia una buona idea bloccare tutti i loro canali diplomatici.”


“Con quale giustificazione? Sarebbe più comodo scatenare una guerra.”


“Il problema è Valhalla. È stato fondato solo grazie all’aiuto del Re di Overgeared. Il Regno di Overgeared non ha altri alleati all’infuori di loro. Dovrebbe essere tutto più facile se isolassimo Overgeared da Valhalla.”


“Non sarebbe ancora più semplice se invadessimo Overgeared e Valhalla allo stesso tempo?”


“E dov’è che possiamo fare a meno dell’esercito? In questo momento, a causa degli immigrati è impossibile per l’impero mettere in atto un’azione militare su larga scala.”


“Mentre la guerra continua, le tribù stanno morendo di fame. È impossibile che ricevano aiuto dai loro tributari per sostenere la guerra e saranno costretti a spremere anche il sangue alla loro stessa gente e questo causerà un problema interno. Per i prossimi anni non possono permettersi di scatenare una guerra.”


“L’ambasciatore si sta dirigendo verso l’Impero Saharan per discutere di povertà… Tutto questo è dovuto alla tenacia di quella feccia.”


“Prima di tutto, gli immigrati devono essere eliminati. Poi toccherà a Overgeared e Valhalla.”


Una tale confusione era stata generata dal fatto che il Regno di Overgeared era sopravvissuto, nonostante tutti si fossero convinti che avrebbe ceduto nel giro di pochi mesi. Perché Overgeared non soffriva la fame? Per l’impero era difficile capire.


***


“Anche in questo quarto c’è un buon raccolto. Congratulazioni, Vostra Maestà.”


“È tutto merito di Piaro.”


L’agricoltura del Regno di Overgeared era fenomenale. Primavera, estate, autunno, inverno: ogni stagione aveva buoni raccolti, grazie alle abilità passive del contadino leggendario Piaro. L’esistenza stessa di Piaro era un imbroglio. 


“Sono fortunato che, nonostante l’impero mi abbia tolto la maggior parte dei possedimenti, né la mia gente né i miei soldati stiano morendo di fame.”


Rabbit scosse il capo davanti al sollievo di Grid.


“C’è pace solo in superficie. In realtà lo stato in cui si trova il Regno di Overgeared è molto pericoloso. Non ci sono più soldi da investire e lo sviluppo si è interrotto. A lungo andare, ci consumeremo.”


“Alla fine, dobbiamo riuscire a sfuggire al pagamento dei tributi all’impero, no?”


“Naturalmente.”


Rabbit annuì. Ma non offrì alcuna soluzione. La presenza di Valhalla poteva anche aver impedito l’invasione da parte dell’impero, ma il Regno di Overgeared non era ancora in grado di dichiarare la sua indipendenza. Non c’era modo di fermare l’avanzata dell’impero.


“Mmm…”


In quel momento Grid era immerso nei suoi pensieri.


<i>-Re di Overgeared, cosa state facendo?</i>


Un bisbiglio arrivò dal Re di Valhalla, Ares. 


<i>-Cos’è successo?</i>


Un giorno sarebbero diventati nemici forse, ma al momento Ares era l’alleato più affidabile per Grid. Per rispondere alla domanda l’altro spiegò.


<i>-L’impero ha inviato un emissario. Mi hanno detto di offrire loro un tributo come segno di lealtà.</i>


<i>-Quindi anche Valhalla…</i>


Grid pensava che Ares avesse naturalmente accettato le richieste dell’impero. Ma Ares era un uomo formidabile, come aveva detto Lauel.


<i>-Gli ho detto di sparire.</i>


<i>-Eh?</i>


<i>-Come posso giurare loro fedeltà se hanno mandato Agnus ad intralciarmi? Quella maledetta feccia, li farò scoppiare come popcorn e li manderò giù come un bicchiere di Coca Cola.</i>


<i>-…Così non darete all’impero l’opportunità di invadervi?</i>


<i>-Non ci invaderanno subito. Hanno paura di Overgeared. Be’, una volta che avranno sistemato alcune delle tribù di immigrati, si muoveranno contro Valhalla.</i>


<i>-Che cosa farete?</i>


<i>-Vediamo… Re di Overgeared, dovreste prendervi cura di me.</i>


<i>-Volete che mandi dei rinforzi?</i>


<i>-No, basterebbe mandarmi degli oggetti.</i>


<i>-…?</i>


<i>-Vorrei armare i miei soldati con i vostri oggetti. Naturalmente, li acquisterò ad un prezzo onesto e non lo dimenticherò per il resto della mia vita.</i>


Ares credeva che se l’armata più potente al mondo fosse stata equipaggiata con i migliori oggetti, non ci sarebbe stato alcun motivo di temere l’invasione dell’impero. Ma per Grid era ancora difficile fidarsi di Ares. Non poteva escludere la possibilità che la sua armata overgeared diventasse un futuro nemico. Ares sembrò leggergli nella mente e aggiunse.


<i>-A futura memoria, vi apprezzo davvero. Non voglio essere vostro nemico.</i>


<i>-…A pensarci, voi siete uno zio.</i>


<i>-Uh?</i>


<i>-No, niente. Devo discuterne con Lauel.</i>


Perché lo amavano solo gli uomini? Grid era seriamente preoccupato, mentre comunicava ad Ares che ci avrebbe pensato su. Poi si consultò con Lauel, che gli parlò onestamente.


“Se Ares ci avesse fatto questa proposta ieri, l’avrei rifiutata. Ma…”


“Ma?”


“Ora è diverso. Accettate le richieste di Ares. Vendetegli gli oggetti e guadagnate un po’ di denaro.”


“Perché?”


“Anche se Ares cercasse di pugnalarvi alle spalle, quale sarebbe il problema? Userete la scintilla di oscurità sigillata nella vostra spada fiammeggiante. Kuk! Kukukuk!”


“…”


Lauel aveva appena dichiarato che Grid aveva ormai il potere di un’intera nazione.


“Lasciate a me le trattative con Valhalla e partite adesso. Conquistate l’Arcipelago di Behen e poi tornate da noi, ve ne prego.”
                                


                                



