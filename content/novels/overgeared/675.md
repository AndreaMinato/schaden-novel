---
weight: 6750
title: Capitolo 675
pubDate: 2025-03-17T08:49:02.592Z
tags:
    - overgeared
---


[Sei arrivato sulla 61° isola.]


[L’isola è già purificata.]






Subito dopo aver attraversato il cancello, Grid si trovò davanti la situazione che si aspettava.


‘In effetti, i boss delle isole di livello 60 non si rigenerano.’


Era facile dedurlo, dato che Bini aveva detto che la 61° isola era stata completata. Innanzitutto, quelli erano i contenuti finali dell’Arcipelago di Behen. Per lo sviluppo della storia, i boss delle isole di livello 60 dovevano essere in numero limitato. Se i boss si fossero rigenerati all’infinito, la storia dell’Arcipelago di Behen non si sarebbe mai conclusa.


‘Questo significa che la persona che completa per prima le isole di livello 60…’


Il diritto di prelazione era importante. Dal punto di vista di Grid, aveva perso la sua occasione con Lantier.


‘È probabile che Agnus abbia ottenuto il mantello e il pugnale di Lantier…’


Sarebbe stata una vera fortuna se avesse ottenuto solo degli oggetti. Considerando la personalità di Agnus, c’era la possibilità che si fosse assicurato anche il Cavaliere della Morte Lantier.


‘No, non è una conclusione troppo azzardata? Se avesse ottenuto Lantier, non l’avrebbe usato contro di me quando abbiamo lottato nel Regno di Belto?’


Lo scenario che si dispiegò davanti a Grid mentre era sovrappensiero, era straordinario. Una brezza fresca soffiava sugli ampi pascoli, spargendo ovunque semi di tarassaco. L’orizzonte che si stagliava oltre i pascoli sembrava un gioiello. Era una vista spettacolare, rispetto alle terre desolate che Grid aveva visitato precedentemente.


<i>Step, step.</i>


Grid affrettò il passo. Non aveva tempo per godersi il paesaggio. Qualcuno avrebbe potuto sfidare l’Arcipelago di Behen in quello stesso momento. Il pensiero che potessero raggiungere le isole di livello 60 lo rendeva nervoso.


‘I boss rimasti sono tutti miei.’


L’avidità di Grid bruciava! Si diresse al cancello della 62° isola senza esitazione. Nello stesso momento…






[Sei arrivato sulla 62° isola.]






<i>Tang! Tang tang!</i>


Il paesaggio cambiò. Nel momento in cui la visione notturna di Grid fu ripristinata e si trovò davanti la finestra di notifica, quattro proiettili di luce di giada volarono verso di lui. Era l’attacco a sorpresa del guardiano della 62° isola, il Cacciatore di Demoni Alex. In effetti, anche Agnus aveva subito quello stesso attacco a sorpresa non appena era arrivato sulla 62° isola e aveva continuato a combattere in condizioni sfavorevoli. Non solo Agnus, ma neanche la maggior parte dei giocatori sarebbe riuscita ad evitare quell’attacco a sorpresa.


La velocità d’attacco di Alex era 0,25. Significava che era in grado di sparare quattro proiettili al secondo e quindi di attaccare quattro volte al secondo. Era impossibile, per un giocatore comune, resistere all’attacco a sorpresa di Alex, dato che la pistola aveva la precisione più elevata di tutte le altre armi.


Ma chi era Grid? Era al di sopra di tutti gli overgeared. Grid era diverso.


<i>Tatatatang!</i>


Pronto alla battaglia, Grid aveva evocato le Mani di Dio e il loro effetto era stato incredibile. Le Mani si mossero attorno a Grid, proteggendolo dai proiettili di Alex.


“Non conosci affatto le buone maniere.”


Dopo aver lasciato che i battiti del suo cuore spaventato rallentassero, Grid accusò Alex e corse in avanti. Alex usava delle pistole, quindi la priorità di Grid era quella di accorciare la distanza tra loro. Era un’azione da manuale, troppo ovvia.


<i>Clink!</i>


Cavalieri della morte. Forse le loro abilità intellettive erano perdute per sempre, ma le loro abilità di combattimento si erano preservate perfettamente. Alex era molto abile. Non appena Grid ridusse la distanza tra loro, Alex diede alla pistola magica la forma di una spada e rispose all’attacco.


<i>Chaeeeeeeng!</i>


“…!”


Grid agitò la Spada dell’Illuminazione montata sulla Spada Fantasma. Fu colto di sorpresa mentre si difendeva dal contrattacco di Alex.


‘Perché è così veloce?’


Grid pensava si fosse trattato di una caratteristica dell’arma o di un’abilità, quando Alex aveva sparato quattro colpi di seguito. Ma ora riusciva ad assestare quattro colpi di spada al secondo. Era un attacco di base. Non si trattava di un potenziamento o di un’abilità.


I giocatori “umani” e i PNG avevano una velocità d’attacco di base di valore 1 (un attacco al secondo; naturalmente, tale cifra poteva aumentare a seconda dell’arma utilizzata). Dato che il riposo dopo ogni attacco era di 0.25, l’agilità di Alex doveva essere almeno 8000.


‘No, è impossibile.’


Basandosi su quello che sapeva di Yura, le statistiche principali di un Cacciatore di Demoni erano forza e intelligenza. Per sopravvivere doveva investire punti anche in stamina. La classe del Cacciatore di Demoni non aveva abbastanza punti da investire anche in agilità.


‘La mancanza di agilità è compensata dalla pistola?’


Grazie alla loro struttura, le pistole avevano numerose opzioni capaci di aumentare la velocità d’attacco. Tuttavia, per una spada era una storia diversa. Era altamente probabile che l’opzione della velocità d’attacco non fosse disponibile quando la pistola magica era in modalità spada.


Alex doveva avere una qualche abilità passiva o un attributo che gli permetteva di agitare la spada quattro volte al secondo.


‘Come gli assassini o gli spadaccini; un Cacciatore di Demoni ha un’abilità passiva che aumenta la sua velocità d’attacco?’


Ad esempio, la velocità d’attacco di un assassino veniva incrementata grazie alle caratteristiche di classe e alle abilità passive. Per di più, gli assassini miglioravano regolarmente la propria agilità, per cui avevano la più elevata velocità d’attacco tra tutte le classi. Come semplice esempio, Faker colpiva in media due volte al secondo, talvolta tre.


‘Invece il suo potere d’attacco è debole!’


<i>Jeeeeong!</i>


Non solo Faker. La maggior parte degli assassini dovevano compensare lo scarso danno inflitto, dovuto al basso valore della forza, con abilità attive. Quando usava delle abilità attive, il potere d’attacco di un assassino era estremamente alto. Ma Alex?


<i>Jjejeong!</i>


<i>Jjeejeeeong!</i>


Ogni colpo base che indirizzava contro Grid era forte quanto quello di un assassino. Alex combinava la velocità d’attacco di un assassino e il potere d’attacco di uno spadaccino!


‘Che!’


Fortunatamente, il potere d’attacco di Alex non era abbastanza alto da irrigidire le Mani di Dio. Grazie a loro Grid fu in grado di resistere e, di tanto in tanto, di contrattaccare. Ma…


<i>Kuaaaaaang!</i>


Alex non usava solo attacchi di base. Nel momento in cui sparava quattro proiettili contro Grid, la singolare luce di giada del Cacciatore di Demoni scatenava un’esplosione. Tale fenomeno si verificava solo quando Grid coglieva l’occasione per contrattaccare.


‘Il suo controllo non è niente male…’


Grid cominciò ad irritarsi, man mano che accumulava sempre più danni con ogni nuova esplosione. Sentiva disperatamente la potenza di Alex. Non era chiaro quanto fosse stato potente quando era in vita.


<i>Chaeng!</i>


<i>Chaeeeeeeng</i>!


Ma c’era ancora speranza, dato che Grid non si era lasciato colpire da nessun attacco critico. Aveva le quattro Mani di Dio, che bloccavano la maggior parte dei quattro attacchi che Alex scatenava in un unico secondo. Ancora una volta Grid provò immensa ammirazione per le Mani di Dio.


‘Questo gioco si basa davvero sugli oggetti.’


Nel mezzo della crisi gli si presentò un’opportunità. Le Mani di Dio stavano accumulando regolarmente esperienza mentre bloccavano i colpi di Alex. Ora la loro esperienza era al 70%. Se avesse combattuto per un mese intero contro Alex, la classificazione delle Mani di Dio sarebbe salita a Leggendaria. Ma…


“Resterò indietro se aspetto un mese…! Arte della Spada di Pagma!”


Grid ignorò le esplosioni intermittenti di Alex e diede inizio alla sua danza della spada.


<i>Hwaruruk!</i>


La Lama dell’Illuminazione emise delle fiamme scintillanti che seguirono i movimenti di Grid, assumendo la forma di una lingua nera di drago.


“Collegamento!”


Quattro attacchi base al secondo?


Quella era la più potente abilità mai vista, che attaccava 20 volte al secondo!


<i>Jjang! Jjeejeeeong!</i>


<i>Pit!</i>


<i>Pipipipipipipit!</i>


“…!”


Alex, sempre all’erta, era pronto a difendersi, ma fu inutile. Riuscì a difendersi solo contro i primi quattro attacchi di Grid. Poi fu colpito da uno dei Mjolnir branditi dalle Mani di Dio e il suo corpo fu bombardato di colpi di spada. Il Collegamento originale aveva lo svantaggio di non avere abbastanza potere d’attacco per intimidire un boss.






[Hai inflitto 240.555 punti di danno al bersaglio!]


[Hai inflitto 235.900 punti…]


…


…


[L’effetto opzionale della Spada Nata da Illuminazione e Forti Desideri ha inflitto un danno ulteriore di 5000 punti!]


[L’effetto opzionale della Spada Nata da Illuminazione e Forti Desideri ha inflitto un danno ulteriore di 5000…]


…


…


[È stato attivato l’effetto opzionale ‘Fiamme Nere’ della Spada Nata da Illuminazione e Forti Desideri!]


[Hai inflitto 3.673.800 punti di danno al bersaglio.]


[È stato attivato l’effetto opzionale ‘Fiamme Nere’ della Spada Nata da Illuminazione e Forti…]


[Hai inflitto 4.392.220 punti di danno al bersaglio.]


[È stato attivato l’effetto opzionale ‘Fiamme Nere’… 


[Colpo critico!]


[Hai inflitto 9.215.090 punti di danno al bersaglio.]


<i>Kwa kwa kwa kwang!</i>


<i>Kwa kwa kwa kwang!</i>






La possibilità di attivare le fiamme nere ad ogni attacco veniva dimostrata quando esse erano combinate con quell’abilità. Le continue esplosioni delle fiamme nere erano abbastanza per compensare lo scarso potere d’attacco di Collegamento, rendendolo un’abilità alla pari con la più potente abilità offensiva, Cuspide Assassina.


“…Fantastico.”


Quando Grid aveva usato per la prima volta Failure, il ricordo del travolgente potere d’attacco dei guanti della Luce Sacra combinati con Assassinio era ancora intatto nella sua mente. L’eccitazione che aveva provato quando aveva usato Failure per sconfiggere il boss del campo era stata enorme. In quel momento, quel ricordo svanì completamente dalla mente di Grid. Ora, con la Spada dell’Illuminazione, avrebbe potuto sperimentare un nuovo livello di eccitazione che Failure non avrebbe mai potuto dargli!


<i>Duk.</i>


Alex subì ripetuti danni da esplosione. Perse un terzo della sua salute e l’osso del suo braccio sinistro si spezzò. Ciò dimostrava che anche i non-morti erano vulnerabili alle esplosioni. Adesso Alex aveva una sola mano.


“…”


Cadde il silenzio sulla desolata 62° isola. L’unico in grado di parlare, Grid, era ammutolito. Era in trance mentre ancora ammirava il potere di Collegamento e della Lama dell’Illuminazione.


‘…Tutto questo è vero?’


Si sentiva invincibile! Sentiva di poter vincere anche contro Piaro… No, quella era un’illusione.


<i>Clink! </i>


Alex sentiva forse un senso di disperazione dopo aver perso un braccio? Mentre Grid era perso tra i suoi pensieri, Alex trasformò di nuovo la spada in una pistola.


<i>Tang!</i>


<i>Tatatatatang!</i>


Alex sparava quattro proiettili ogni volta che faceva un passo indietro. Occasionalmente usava l’abilità Fuoco Continuo e le Mani di Dio non riuscivano a stare dietro a tutto. Una fitta pioggia di proiettili infranse la difesa delle Mani di Dio e ferì Grid. 


“Kuk!”


Grid ritornò in sé all’istante quando cominciò a perdere sangue. Si rese contro che non era il momento per l’ammirazione. Si trovava nell’Arcipelago di Behen. Era un dungeon istantaneo della cui difficoltà Grid si era lamentato già parecchi mesi prima. Ricordò a se stesso che non era il momento di pensare agli oggetti. Estrasse il Pugnale Perfetto, usò Movimenti Rapidi e raggiunse Alex.






[Hai subito 5200 punti di danno.]


[Hai subito 4880 punti di danno.]


[Hai subito 5150 punti di danno.]


…


…


Nonostante avesse abbandonato i Guanti della Luce Sacra e si fosse armato con Triplo Strato, i proiettili di Alex erano molto potenti. Alex continuò a sparare anche mentre Grid si avvicinava, facendogli accumulare danni considerevoli.


La barra della salute di Grid, che era ancora inferiore a 100.000, si ridusse rapidamente mentre accorciava la distanza con Alex. L’obiettivo di Grid era sconfiggere Alex prima che l’immortalità passiva si attivasse. Credeva fosse possibile con il potere d’attacco della Spada dell’Illuminazione.


Ma Alex non ripeté lo stesso errore. Dopo aver compreso che l’avvicinamento di Grid avrebbe potuto minacciarlo seriamente, non lasciò che si avvicinasse.


<i>Peng!</i>


<i>Pepepepeng!</i>






[Hai subito 15.900 punti di danno.]






“Kuaaaaak!”


Improvvisamente… No, era stata piazzata in anticipo? Grid stava correndo verso Alex, quando pestò una mina e fu sbalzato in aria dall’esplosione. La forza esplosiva fu tale che il corpo di Grid fu spinto indietro di quasi un metro. Era una mina che conteneva il potere magico unico di un Cacciatore di Demoni. Nonostante Grid indossasse Triplo Strato, la mina era dotata di un tale potere d’attacco che sarebbe stato fatale se avesse usato Oscuramento.


“Merda…”


Grid, a terra, si rialzò rapidamente. 


<i>Clink!</i>


Alex cambiò la pistola magica in fucile da cecchino. Si trattava della modalità cecchino che Yura non era ancora in grado di usare.


<i>Peeeeeeong!</i>


Ci fu un’esplosione proprio mentre Alex mirava verso Grid. Era la testa di Alex!
                                
                                






                                                



