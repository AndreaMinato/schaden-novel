---
weight: 688
title: Capitolo 688
pubDate: 2025-03-17T08:49:02.595Z
tags:
    - overgeared
---


“È stato ucciso dal suo stesso figlio…”


Era ridicolo. Una tragedia del genere non era concepibile. Purtroppo però, quella era la realtà in cui vivevano, anche se tentavano di negarla a tutti i costi. Episodi in cui dei consanguinei finivano per fare del male gli uni agli altri erano abbastanza comuni nella storia e nella società moderna.


‘Persino un anziano uomo di potere…’


Non era un fatto da dimenticare. Grid cercava di impegnarsi il più possibile da tanto tempo. La ragione per cui a scuola era sempre riuscito a mantenere dei voti nella media era perché studiava molto più degli altri. In particolare, era forte nelle materie in cui era richiesto di memorizzare nozioni più che di capire, come la storia. Dopo aver sentito di Madra, ucciso dal suo stesso figlio, giurò:


“Farò in modo che queste tristi vicende non si verifichino più, almeno nel Regno di Overgeared…”


Grid non conosceva i dettagli, ma questo non gli procurava nessuna incertezza. Da marito e da padre, credeva che se una persona rispettava e si occupava della sua famiglia non si sarebbe mai trovato ad affrontare un episodio di discordia.


‘Così come i miei genitori e Sehee si sono occupati di me…’


Grid sorrise con affetto a quel pensiero. Poi Sticks gli disse:


“La ragione per cui il Principe Rajandra ha ucciso Madra non derivava da sentimenti negativi. Nei suoi ricordi, possiamo vedere quanto amasse e ammirasse Madra.”


“…?”


Amore e ammirazione? Nessun sentimento negativo? Allora perché aveva ucciso il suo stesso padre? Grid lo trovava assurdo. Non riusciva a concepire una ragione per cui Rajandra volesse uccidere Madra. La spiegazione di Sticks fu la seguente.


“Madra credeva di poter proteggere Lubana per sempre. Tuttavia, il Principe Rajandra sapeva che Madra era umano e che un giorno sarebbe morto di vecchiaia.”


“Allora?”


“Il Principe Rajandra era preoccupato per cosa sarebbe potuto accadere dopo la morte di Madra. A quel tempo, anche solo l’esistenza di Madra aveva causato ripetute invasioni da parte dell’impero e Lubana vi era stata coinvolta. Più la guerra infuriava, più la reputazione di Madra aumentava. Tuttavia, il popolo di Lubana era a pezzi.”


“…”


“Il Principe Rajandra supplicò suo padre ripetutamente. Per amore del popolo di Lubana, per il futuro di Lubana, facciamo pace con l’impero. Ma quella richiesta era stata ignorata ogni volta. Madra era disgustato da Rajandra e l’aveva bollato come codardo. Il tempo passò e Madra divenne un vecchio dai capelli bianchi.”


“Quando Madra giunse alla fine della sua vita, l’impazienza di Rajandra raggiunse il culmine…”


“Già. All’infuori del Principe Rajandra, tutti i nobili, i cavalieri, i soldati e i sudditi erano nervosi e spaventati. Credevano che Lubana sarebbe stata distrutta quando Madra fosse morto e supplicarono il Principe Rajandra di agire. La testa di Madra fu consegnata all’impero.”


“…”


Nel corso di quel processo, il Regno di Lubana era diventato di proprietà dell’impero. Il Principe Rajandra aveva chiesto all’impero la salvezza per la famiglia reale e per il popolo di Lubana, in cambio della testa di suo padre. Aveva perso il suo regno, ma era vivo. Dopo quegli eventi, si disse che la testa di Madra rimase appesa per un anno sulla porta di Titan, la capitale dell’impero.


“…Patetico.”


Grid si sentì a disagio pensando ai viaggiatori che sputavano sulla testa di Madra ogni volta che attraversavano la porta. Era una fine pessima per un uomo che aveva protetto il suo regno per tutta la vita e che si era guadagnato il titolo di Re Imbattuto. Ma allo stesso tempo, poteva capire la posizione del Principe Rajandra e della gente di Lubana. Naturalmente, non poteva difendere ciò che avevano fatto. Ma Madra non si era messo nei panni dei più deboli e aveva confidato troppo nella sua forza.


‘Se Madra non avesse avuto una tale personalità, tutto ciò non sarebbe accaduto… Mmm.’


Non era altro che storia. Era già accaduta e il risultato era davanti ai suoi occhi. Le persone vivevano nel presente, ma potevano imparare dalla storia.


‘Non posso lasciarmi prendere troppo dalla mia forza. Devo imparare dall’esempio di Madra.’


Grid si alzò. Il suo sguardo era fisso sul cancello della 66° isola.


“…Andrò e infliggerò a quel povero spirito la sua prima sconfitta.”


Tra i giocatori si diceva che il Maestro di Spada Muller fosse stato l’individuo più forte degli ultimi decenni. Naturalmente, anche Grid lo sapeva. Inoltre, secondo Sticks l’Arcipelago di Behen era il luogo che metteva in contatto le leggende del passato con quelle del presente. In altre parole, le leggende erano esistite ancor prima delle leggende della generazione precedente, che tutti i giocatori conoscevano. 


Le leggende classificate come maestri di spada, maghi, arcieri, assassini, fabbri, sarti e minatori avevano maggiori probabilità di trasmettere le loro eredità alle generazioni successive. Ma che ne era del Cacciatore di Demoni e del Re Imbattuto? Alex serbava rancore contro i grandi demoni e aveva lottato per la distruzione dell’inferno, mentre Madra era una leggenda perché non era mai stato sconfitto. Erano pionieri che avevano aperto un nuovo cammino, come Piaro.


Grid non poteva escludere la possibilità che fossero migliori delle altre leggende. Il Cacciatore di Demoni Alex possedeva il potere della ‘restrizione dell’inferno’ e poteva anche sembrare debole lì sull’Arcipelago di Behen. Ma era impossibile che lo stesso valesse per Madra.


‘L’ultimo boss è sempre il più forte.’


<i>Duguen! Duguen!</i>


Il cuore di Grid cominciò a battere forte mentre si avviava verso la 66° isola. Non vedeva l’ora di diventare il primo giocatore ad aver sconfitto qualcuno che non era mai stato sconfitto.


***


Mangia Jokbal<b>1</b> Piccante, provincia del Jeolla Meridionale, filiale di Haenam<b>2</b>.


“Benvenuto!”


Il Creatore di Dungeon, che un tempo era stato capo del Carnevale di Sangue, quel giorno si stava diligentemente occupando di affari. L’atto di godersi del Jokbal caldo e croccante e di gustarselo un pezzo alla volta lo rendeva felice.


“Mmm, non hai clienti oggi.”


“…Il mio locale fa molte consegne.”


L’espressione di Mangia Jokbal Piccante s’indurì quando accertò l’identità del suo cliente notturno: era Peak Sword, un ranker di Satisfy, che rappresentava la Corea del Sud ed era Presidente dell’Associazione Patriottica e un marchese del Regno di Overgeared. Veniva alla filiale di Haenam di Mangia Jokbal Piccante una volta alla settimana.


Naturalmente il suo scopo era di ottenere Mangia Jokbal Piccante. Dopo diverse analisi, a Overgeared erano arrivati alla conclusione che combinando la sua abilità di creare dungeon con le abilità di Overgeared, il loro potere sarebbe cresciuto significativamente. Era naturale che desiderassero Mangia Jokbal Piccante.


“Un piatto di mak-guksu<b>3</b>.”


Mangia Jokbal Piccante guardò Peak Sword con freddezza.


“Come mai vieni qui e ordini ogni volta mak-guksu?”


Mangia Jokbal Piccante aveva aperto un ristorante di jokbal e aveva usato Mangia Jokbal Piccante come ID del gioco perché adorava il jokbal. Non gli piaceva che Peak Sword venisse da un posto tanto lontano come Seoul solo per mangiare mak-guksu. Sembrava che odiasse il jokbal. Peal Sword rispose con espressione seria. 


“Non mi piace il jokbal.”


“Non… Non ti piace?”


La faccia di Mangia Jokbal Piccante si contorse come quella di un demone. Peak Sword aveva ancora un’espressione seria. Quasi nobile. Ricordava quella di un guerriero indipendente durante il periodo di occupazione giapponese.


“Mmm… Sarebbe meglio mentire e dire che apprezzo il jokbal per guadagnarmi il tuo favore. Ma non voglio mentirti. Voglio essere un compagno vero. Ecco perché sarò onesto.”


“…”


Che uomo, era onesto al punto di essere anche stupido. E Peak Sword lo voleva sinceramente. Mangia Jokbal Piccante si sentì piuttosto eccitato quando se ne rese conto. Quel gigante sudcoreano conosceva il suo brutto passato, eppure lo desiderava comunque. Ma non lo dava a vedere. Mangia Jokbal Piccante continuò a fissare Peak Sword.


“Perché non ti piace il jokbal?”


Dal punto di vista di Mangia Jokbal Piccante, che amava il jokbal, i commenti di Peak Sword erano inaccettabili. Peak Sword rispose onestamente.


“È troppo caro.”


“Cosa…?”


“Il prezzo del jokbal di solito è di 30.000 won. Ma che mi dici della quantità? È così piccola che un uomo adulto può mangiarsela tutta da solo, non credi?”


“…Di solito riesci a mangiarlo tutto da solo?”


“Una persona come me, con un metabolismo di base veloce, può mangiarlo anche da solo. Ma il prezzo del jokbal può facilmente andare oltre i 35.000 won. Non posso permettermi un prezzo del genere. Pensa al costo del jokbal. Non sarebbe meglio andare in una macelleria e comprare due jokbal a 10.000 won? I prezzi che vedo per il jokbal sono assurdamente alti.”


Naturalmente, Peak Sword era ricco. Ma non era nato ricco. Nei periodi più difficili della sua vita, c’erano stati momenti in cui non avrebbe potuto mangiare jokbal neanche se avesse voluto. Lo facevano ancora tremare. Mangia Jokbal Piccante gli chiese.


“E se… E se il jokbal fosse fatto di handon?”


“Cosa? Han… Don?”


Lo sguardo di Peak Sword tremò.


Handon! Intendeva maiale domestico? Peak Sword tremò di nuovo.


Un sorriso di soddisfazione affiorò sul volto di Mangia Jokbal Piccante. 


“Il mio locale usa jokbal di maiale. Il migliore. Adesso pensi ancora che 30.000 won siano troppo cari?”


“Kuk…! Non mi stai prendendo in giro sull’origine?”


Corea del Sud del 22° secolo. Gran parte della carne era importata da altri paesi. Il valore del maiale era enorme. Il presidente dell’Associazione Patriottica, Peak Sword, alla fine si arrese. 


“Ok! Aggiungi un piatto di jokbal al mio ordine!”


“Sì…!”


Peak Sword e Mangia Jokbal Piccante. Grazie ai numerosi incontri, cominciavano ad avere una certa confidenza l’uno con l’altro. Questa storia dimostrava che il Regno di Overgeared poteva cavarsela anche senza Grid. Nel frattempo, arrivavano delle notizie dalla TV appesa alla parete del ristorante.


『 È stato confermato che una finestra di notifica è apparsa davanti a tutti i giocatori di Satisfy. Il contenuto di questa finestra di notifica… 』






[Un nuovo eroe ha donato la pace agli spettri degli eroi del passato ed ha aperto il cancello finale dell’Arcipelago di Behen.]






Tale messaggio era apparso ad ogni giocatore connesso a Satisfy. Chi era il nuovo eroe e chi erano gli spettri degli eroi del passato? Innanzitutto, l’Arcipelago di Behen non era un luogo molto conosciuto. Solo alcuni dei migliori ranker custodivano gelosamente le informazioni a riguardo e le sfruttavano per sfidare l’arcipelago. La maggior parte dei giocatori, che non ne sapeva nulla, in quel momento cominciò a provare curiosità per l’Arcipelago di Behen.


***


Accumula forza contro i cinque pilastri dell’impero.


Questa era la missione che l’Imperatrice Marie aveva affidato ad Agnus. Egli era una risorsa potente per Marie, che aveva l’ambizione di far diventare suo figlio imperatore. Aveva investito molto su Agnus e lui stava per accettare il suo sostegno, quando esitò.


“…L’ultimo cancello dell’Arcipelago di Behen è stato aperto?”


Ciò significava che qualcuno aveva completato la 62° isola su cui lui aveva fallito. Ma chi aveva raggiunto l’ultimo portale? Le preoccupazioni di Agnus non durarono a lungo.


“Kik… Kikik, naturalmente devi essere tu? Kraugel…!”


Agnus aveva dovuto abbandonare l’Arcipelago di Behen a causa del Cacciatore di Demoni Alex. I suoi attacchi erano stati fatali per Agnus, che aveva il potere di un grande demone. Alex era la perfetta controparte di Agnus e ciò gli aveva reso impossibile lui completare la 62° isola. Ma Kraugel era diverso. Una controparte non esisteva neanche nella teoria per lui, che possedeva la più potente classe di combattimento.


“Kikikik, sì! Sono disposto a concedertelo se si tratta di te!”


Se solo avesse potuto possedere tutti i cavalieri della morte delle leggende del passato. Agnus era dispiaciuto, ma non rimase troppo ancorato a quella sensazione. Il valore della missione che aveva ricevuto dall’Imperatrice Marie era paragonabile a quello dell’Arcipelago di Behen.


***


“Chi diavolo è che ha raggiunto la 66° isola?”


“…Non riesco ad immaginarlo.”


Hao e Alexander. Erano con Kraugel e rimasero senza parole quando videro il messaggio trasmesso ai giocatori di tutto il mondo. Non riuscivano ad immaginare che qualcuno all’infuori di Kraugel fosse riuscito a completare l’Arcipelago di Behen.


‘Chi…?’


Chi era che aveva quasi battuto l’Arcipelago di Behen, che loro erano convinti esistesse solo per Kraugel? Kraugel rise davanti allo sconvolgimento di Hao e di Alexander.


“È Grid.”


“Grid…”


Hao e Alexander non lo negarono. Il ricordo della forza di Grid durante lo scontro con Kraugel nella 2° Competizione Nazionale e durante l’assalto al Grande Demone Belial era ancora molto intenso nelle loro menti.


“Sbrighiamoci. Kirinus è un PNG che appare solo una volta ogni tre anni. Se lo manco oggi, non so quanto a lungo dovrò aspettare.”


“Sì…!”


Nessuno si lasciava sfuggire un’opportunità, niente doveva essere lasciato intentato. Da quel momento in poi, sarebbe stata una questione di talento e di tenacia.




Jokbal: piatto coreano composto di zampone cotto con salsa di soia e spezie.


La contea di Haenam è una delle suddivisioni della provincia sudcoreana del Jeolla Meridionale.


Mak-guksu: piatto coreano a base di noodles di grano saraceno serviti in un brodo freddo condito con zucchero, senape, olio di sesamo o aceto.
                                


                                



