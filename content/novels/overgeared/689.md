---
weight: 689
title: Capitolo 689
pubDate: 2025-03-17T08:49:02.595Z
tags:
    - overgeared
---


Il Maestro di Spada era la più potente classe specializzata in combattimento. La storia lo dimostrava e difatti anche Kraugel lo sentiva. Il Maestro di Spada Kraugel era al livello 259. Erano 100 livelli in meno rispetto a quando era stato uno spadaccino bianco, eppure ora era molto più forte.


La cosa straordinaria era che aveva ancora molto da imparare. Come Grid e Yura, Kraugel non aveva ancora completato la sua missione di classe. In particolare, una delle missioni consisteva nel trovare l’arte della spada di Muller ed ereditarla. Se avesse acquisito quella tecnica, il suo potere sarebbe cresciuto esponenzialmente.


Ma Kraugel si era rifiutato. Non aveva mai avuto contatti con Muller, che era diventato Maestro di Spada per conto suo. Non voleva che la sua reputazione rimanesse all’ombra di quella dell’ex Maestro di Spada. Voleva costruirsi da solo il suo cammino.


“Per questo, ti ho cercato.”


“…”


Kirinus, il miglior lanciere sul continente. Non risiedeva da nessuna parte, ma visitava un certo luogo una volta ogni tre anni: il palazzo dell’Imperatrice Aria nell’Impero Saharan. Tuttavia, l’Imperatrice era morta da cinque anni. Adesso Kirinus fissava un cimitero, non un meraviglioso palazzo che rispecchiava la bellezza di Aria.


“Ho pensato che ti avrei incontrato se ti avessi aspettato qui.”


Kraugel salutò Kirinus cortesemente. Lui lo guardò, con occhi impressionanti.


“Circondato dall’energia della spada definitiva… Tu sei quello che è andato oltre le vette dell’arte della spada.”


“Come tu hai raggiunto le vette del combattimento con la lancia. Vorrei chiederti di insegnarmi.”


“Il miglior spadaccino al mondo mi sta chiedendo di insegnargli… Questo significa che ammetti che la spada è inferiore alla lancia.”


“No. Che sia con la spada o con la lancia, io sono inferiore a te. Per adesso.”


“Per adesso… In futuro sarà diverso.”


Kraugel conosceva due metodi per il cambio della classe. Il primo era di ottenere l’arte della spada di Muller già menzionata. Il secondo era di combattere e sconfiggere i migliori guerrieri di ogni campo. Naturalmente, era improbabile che Kraugel, che non aveva ancora raggiunto il livello 300, potesse vincere contro guerrieri forti come Kirinus. No, aveva una probabilità vicina allo zero. Perciò Kraugel aveva giurato che entro tre anni le cose sarebbero cambiate.


“In cambio dei tuoi insegnamenti di oggi, tra tre anni sarò io ad insegnare a te.”


“Ah!”


Kirinus scoppiò a ridere. Il migliore spadaccino al mondo, che non era ancora neanche giunto a maturazione, le sparava grosse. Ma non c’era ostilità. Piuttosto, c’era dell’apprezzamento.


“Tu insegnerai a me… Interessante. Allora dovrei insegnarti la mia arte con tre anni di anticipo?”


-----!


Non si udì alcun suono. La lancia blu di Kirinus fu visibile solo come una macchia, come un segno lasciato da un pennello su carta bianca. Ma l’impatto su Kraugel fu potente. Nonostante si fosse difeso, il suo corpo volò a 10 metri di distanza.  






[L’impatto era troppo forte! La tua difesa perfetta ha fallito!]


[Hai subito 8.130 punti di danno.]






‘Non sono riuscito ad evitarlo?’


Kraugel si pulì il sangue che gli colava dalla bocca e si convinse.


‘È vero allora, i più forti guerrieri di ogni campo possiedono la super sensibilità.’


Non era noto se tale abilità venisse applicata passivamente come per i Maestri di Spada, o attivamente come per i grandi spadaccini. In ogni caso, coloro che possedevano la super sensibilità emanavano una tremenda autorevolezza.


‘Grid, quale nemico stai affrontando in questo momento?’


Quel giorno, Kraugel scorse un mondo un po’ più grande e la sua passione crebbe. Lo stesso valse per Hao e Alexander, che osservavano in disparte. Quella breve esperienza ebbe un immenso valore per loro.


***


Cos’era l’Arcipelago di Behen?


Non appena apparve il messaggio, diversi organi di stampa cominciarono a raccogliere informazioni su di esso. Dovevano ottenerle rapidamente, così da poter fare uno scoop. Di conseguenza, il pubblico poté comprendere la natura dell’arcipelago abbastanza in fretta. Si trattava di una Hall of Fame e di un luogo di successione per le leggende.


Ma adesso era cambiato, per qualche ragione. Era diventato di una difficoltà micidiale anche per i 100 migliori ranker e costituiva uno dei pochi modi per arrivare nel Continente Est. Si diceva che anche i primi ranker in classifica e Papa Damian avessero fallito nell’affrontare l’arcipelago.


E allora chi era? Chi aveva raggiunto l’ultimo cancello dell’Arcipelago di Behen? Era un grande argomento di discussione. I media di tutto il mondo cercarono di indovinare il protagonista del messaggio. E il candidato più probabile era Kraugel.


Anche Grid, Agnus e Ares, che avevano dimostrato di possedere abilità che andavano oltre ogni immaginazione nella guerra del Regno di Belto, erano considerati dei buoni candidati, ma Il cielo al di sopra del cielo Kraugel li sovrastava tutti. Era naturale che lo pensassero. Kraugel aveva vinto contro Grid quando aveva solo una classe normale. Adesso che era un Maestro di Spada, si stimava che fosse ancora più forte degli altri tre giocatori.


‘Non riescono ad immaginarselo.’


Guardando i notiziari, i membri di Overgeared potevano solo ridere. Kraugel aveva già fallito una volta nell’Arcipelago di Behen; in realtà era Grid il protagonista del messaggio inviato ai giocatori di tutto il mondo. Erano eccitati per l’isteria che si sarebbe scatenata una volta che la notizia fosse venuta fuori.


Ma neanche i membri di Overgeared sapevano che la sconfitta dell’Arcipelago di Behen avrebbe avuto un impatto inimmaginabile.


***


[Sei arrivato sulla 66° isola.]


[Meriti un elogio per aver raggiunto questo luogo.]


[Dona il riposo all’ultimo eroe…]






“Le finestre di notifica sono molto interessanti.”


Il guardiano della 66° isola era l’ultimo eroe rimasto. Era un’interpretazione corretta credere che una leggenda trasformatasi in un cavaliere della morte si trovasse in una posizione di sofferenza.


“Umm…?”


Grid fu un po’ confuso quando vide la 66° isola. Era solo terra piatta. Uno spazio senza pietre né cespugli. Non c’era nessun posto per nascondersi e non c’era modo di sfruttare il terreno a proprio vantaggio contro un nemico.


<i>-Un luogo dove non puoi usare sporchi trucchetti.</i>


Grid comprese dopo aver sentito il commento di Braham.


“Uno spazio dove il puro combattimento ha la priorità… Il proprietario di questo luogo è Madra, giusto?”


Braham concordò.


<i>-Giusto. Era un guerriero eccezionale prima che uno stratega geniale. Un luogo per uno scontro uno contro uno, senza altre variabili, è il meglio che ci sia per uno come lui. Dopotutto, potrebbe ottenere la vittoria perfetta su qualunque terreno.</i>


‘Geniale? Eccezionale? Perfetto? Braham lo sta elogiando molto…?’


La valutazione che Braham faceva di Madra era simile a quelle di Muller e di Mumud.


“…Sigh.”


Grid sentì il cuore battere forte. Era per la paura? Sì. Voleva scappare? No. Era contento di essere abbastanza forte da avere l’occasione di lottare contro un avversario che gli generava paura. Non voleva scappare.


Sticks si sarebbe meravigliato se l’avesse saputo, ma da quando aveva ottenuto il titolo di Primo Re ed era diventato più potente molto in fretta, Grid non aveva più avuto l’occasione di combattere con tutta la sua forza. Non aveva incontrato l’avversario giusto. Lo stesso era accaduto nell’Arcipelago di Behen.


‘In questo senso, vorrei combattere contro il primo cavaliere. Anche se dovessi perdere.”


Ma non poteva combattere contro Mercedes. Se l’avesse fatto, sarebbe stata la fine del Regno di Overgeared. Tuttavia, in quel frangente le cose erano diverse. Non c’erano di mezzo fattori esterni. Doveva solo lottare con tutte le sue forze per ottenere le ricompense.


‘Se qui riesco a sfruttare bene le mie abilità, mi sarà di grande aiuto nella Competizione Nazionale.”


La 3° Competizione Nazionale era stata programmata più tardi del solito. Uno degli obiettivi di Grid era di vincere contro Kraugel nella Competizione Nazionale che si sarebbe tenuta di lì a tre mesi. Per affrontare quel giorno in condizioni perfette, Grid era più che lieto di combattere contro degli avversari potenti.


<i>Step.</i>


<i>Step, step.</i>


Un cavaliere della morte con una maestosa armatura si stava lentamente avvicinando. Dal suo passo si evinceva un impressionante senso di potere, nonostante si trattasse di un corpo fatto di sole ossa.


‘Una spada… Pensavo potesse usare una varietà di armi, dato che si tratta del guerriero finale.’


Sulla testa del cavaliere della morte si vedeva chiaramente il nome ‘Madra’ in oro. Reggeva una comune spada lunga di circa un metro e guardava Grid dall’alto in basso con una luce viola.


“Sono passati 100 anni dall’ultima volta che ho avuto un ospite umano. Un giorno Pagma morì, la mia forza si ridusse e l’invasione dei grandi demoni si concluse.”


“…!”


Grid era stupefatto. Sapeva che c’era una buona probabilità che Madra avesse conservato la sua intelligenza, ma non si era aspettato che avrebbe parlato chiaramente come un umano. Madra chiese a Grid, che era in preda alla confusione:


“Hai battuto tu i mezzuomini a guardia delle isole precedenti?”


“…?”


I mezzuomini a guardia delle isole precedenti? Chi erano i mezzuomini? Grid inclinò il capo e rispose con fermezza.


“Tutti tranne Lantier.”


“Capisco…”


Dunque, i mezzuomini di cui parlava Madra erano i cavalieri della morte delle leggende del passato. Definiva mezzuomini delle leggende! Quanto era potente Madra?


‘Sarà più difficile di quanto credessi?’


Grid, seppur teso, sorrise. Madra, che ancora lo fissava, annuì come se capisse.


“Be’, è colpa di Pagma. I loro nomi sono leggenda, ma sono caduti dopo essere diventati cavalieri della morte. Quando Pagma è morto e la fonte di potere si è esaurita, non sono più riusciti ad usare a pieno i loro poteri. Ma tu non sei male. Un umano che sconfigge quei mezzuomini… Sei anche una leggenda del presente… Mmm?”


Madra inclinò il capo. Non riusciva a determinare l’identità di Grid.


“Nonostante tu sia armato con una spada, non sei il migliore spadaccino. Porti con te l’anima di un vampiro ibrido, ma hai solo quel po’ di potere magico? E hai la dignità di un re…?”


Un umano che aveva raggiunto la 66° isola. Madra aveva definito Grid una leggenda del presente. Ma non era uno spadaccino, né un mago. Era difficile valutare la sua vera identità perché tutto ciò che gli altri vedevano era la sua dignità elevata. Alla fine, Madra non riuscì a rispondere alla sua domanda e chiese apertamente.


“Come ti chiami?”


“Chiamami…”


Come voleva essere chiamato? Shin Youngwoo? Grid? Discendente di Pagma? Era tutte quelle cose, ma ancora di più…


“Re di Overgeared… Sono il Re di Overgeared.”


“Re di Overgeared…? Oh, un re!”


Madra mostrò grande interesse per la risposta di Grid. Dato che era anche lui una leggenda e un re, si sentiva molto affine a Grid.


“Che cosa significa overgeared?”


Madra non era mai stato sconfitto e per questo era chiamato il Re Imbattuto. Allora perché l’umano di fronte a lui si faceva chiamare Re di Overgeared? Madra attese la risposta come un bambino traboccante di curiosità. Grid stava pensando a come spiegargli il significato di overgeared ed evocò le Mani di Dio. Erano armate con i Mjolnir.


“Oh?”


Grid cercò di dare una spiegazione a Madra, sorpreso nel vedere le mani dorate muoversi da sé.


“Overgeared significa… essere capaci di usare al meglio questi strumenti. Ecco perché mi chiamano Re di Overgeared.”


Al meglio? Chiunque conoscesse Grid avrebbe detto ‘senza coscienza’. Ma gli unici presenti in quel momento erano Grid, Braham e Madra. E Madra non conosceva la verità.


“Capisco. Tu hai l’abilità di fare buon uso degli equipaggiamenti da battaglia… Um?”


Madra annuì con interesse, per poi accigliarsi. Pensando al passato, non c’erano mai state leggende che non avessero quell’abilità. In altre parole, essere overgeared era una caratteristica di base per tutte le leggende. Ma l’umano che aveva di fronte ne parlava come fosse una sua abilità eccezionale.


“Questo… Forse mi stai prendendo in giro. Be’, non devi rivelarmi la tua identità se non vuoi. È comprensibile non volersi scoprire prima di uno scontro.”


La conversazione si avviava verso la fine.


“Il tuo scopo è di purificare l’ormai inutile Arcipelago di Behen. Se vuoi ripulirlo, allora devi battere me. Come cavaliere della morte, il senso della mia esistenza è respingere tutti gli intrusi. Uno scontro è inevitabile. Inoltre…”


<i>Supaaak!</i>


“Né in vita né in morte, non ho mai provato il sapore della sconfitta. Nemmeno una volta.”


“…!”


La voce di Madra, che era dinanzi a lui solo un momento prima, improvvisamente gli giunse da dietro. Nell’istante in cui Grid si accorse che era scomparso…






[Hai subito 11.200 punti di danno.]






“Kuk…!”


Grid fu ferito al fianco. Il Cavaliere della Morte Madra aveva ricreato l’incredibile gioco di passi esibito da Garam. Non era mai stato sconfitto, era diventato il Re Imbattuto e aveva difeso quella posizione nell’Arcipelago di Behen. Si era indebolito dopo essere diventato un cavaliere della morte e ancor di più dopo la morte di Pagma. 


“Spada del Massacro dell’Armata dei 100.000.”


<i>Chukak.</i>


<i>Chukakakakak!</i>


Madra aveva conservato anche la sua maestosità. La tecnica di spada, che era due volte più veloce di Arte della Spada di Pagma Collegamento, tagliò il corpo di Grid 40 volte al secondo.
                                


                                



