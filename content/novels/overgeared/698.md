---
weight: 698
title: Capitolo 698
pubDate: 2025-03-17T08:49:02.596Z
tags:
    - overgeared
---


<i>Click.</i>


Il portellone della capsula di classe diamante della Comet Group si aprì silenziosamente. La persona che ne fuoriuscì non era altri che Shin Youngwoo.


‘<i>Ora capisco le parole di Piaro dette nei giorni di quando era un grande spadaccino.</i>’


In passato, Piaro aveva parlato del fatto che aveva abbandonato l’aura per l’energia della spada. Sembrava come un concetto astratto nelle arti marziali, per questo a quel tempo Grid non aveva compreso, ma ora era chiaro.


‘<i>In quel momento, Piaro aveva ottenuto una nuova risorsa chiamata energia della spada. Ma poiché si tratta di un PNG, è difficile articolare il concetto di risorsa speciale.</i>’


Non conosceva con certezza il motivo per cui avesse lasciato l’aura. Tuttavia, ora era in parte possibile dedurlo.


‘<i>Ci sono abilità che utilizzano l’energia della spada come risorsa e il loro potere è di gran lunga superiore all’aura.</i>’


Ogni persona possedeva abilità diverse. Nel caso di Piaro, la sua aura riguardava le abilità che potevano essere relativamente deboli. Non aveva senso restare legati a queste quando si stava cercando di diventare maestro di spada.


“Uhh. Uhh.”


Youngwoo aveva continuato a muoversi anche mentre si era messo a pensare. Allungò il corpo che era rimasto intrappolato nella capsula, fece un centinaio di piegamenti e un centinaio di flessioni. Una mente sana sarebbe dovuta risiedere in un corpo sano. La ragione per la quale Youngwoo si scollegava ogni sei ore era per mangiare e per mantenersi in salute.


‘<i>Se non mi allenassi…</i>’


La sua mente sarebbe diventata più simile ad una roccia e si sarebbe sentito frustrato ogni volta che si fosse guardato allo specchio. Si sentiva bene ogni volta che si allenava, permettendo alla sua mente di emanare un’energia chiara e positiva.


‘<i>… Ci sono due modi con cui posso approcciarmi all’energia della spada.</i>’


Youngwoo si fece una doccia al termine dell’allenamento. Ordinò jajangmyeon per pranzo, poi si mise un cardigan e si sedette di fronte al laghetto del giardino. Il suo corpo disciplinato nel laghetto era abbastanza buono da essere paragonato agli atleti e il suo profondo sguardo pensieroso ricordava un attore.


‘<i>Prima di tutto, ho bisogno di capire come rimpiazzare l’energia della spada con l’energia del combattimento.</i>’


Su questo, doveva affidarsi a Sticks. Non poteva essere certo su come utilizzare l’energia del combattimento, ma Sticks rimaneva un saggio. Poteva avere qualche indizio per Youngwoo.


‘<i>La seconda cosa è esaminare la spada con Piaro e Asmophel.</i>’


Doveva esserci un modo per sbloccare il titolo di grande spadaccino attraverso l’allenamento. Chris era convinto che il grande spadaccino era un titolo unico per le classi da spadaccino ma l’idea di Grid era diversa. Perché? Pagma era stato un grande spadaccino.


‘<i>Un fabbro e un grande spadaccino…</i>’


Se era stato possibile per Pagma, sarebbe stato possibile anche per lui. Grid era fiducioso, ma piuttosto avrebbe trovato un modo per sfruttare l’energia del combattimento piuttosto che essere un grande spadaccino. Secondo Chris, l’energia della spada era una risorsa che si sbloccava quando si raggiungeva un certo livello, dopo essere diventati grandi spadaccini. In altre parole, non voleva dire che avrebbe ottenuto l’energia della spada se fosse diventato un grande spadaccino.


‘<i>Potrei dover svolgere missioni riguardanti il grande spadaccino per alcuni anni.</i>’


Secondo il tempo su Satisfy, erano trascorsi quasi due anni da quando Grid aveva ricevuto l’anima di Braham. Ma aveva a disposizione solo pochi incantesimi magici. Era servito tempo e sforzo per guadagnare dei risultati in aree lontane dalla propria classe.


‘<i>Innanzitutto, voglio utilizzare subito l’Arte della Spada delle 100.000 Armate.</i>’


Si trattava di un’abilità nascosta che aveva ottenuto dopo aver sofferto. Gli faceva male non poterla utilizzare.


‘<i>Se possibile, voglio attivare l’abilità prima della Competizione Nazionale.</i>’


Grid si ricordò di Chris, che aveva incontrato dopo molto tempo. Mentre lui cresceva, lo stesso stava succedendo agli altri. Grid voleva essere ancora più perfetto e più forte nella Competizione Nazionale. Esatto. Grid aveva già deciso di partecipare alla 3° Competizione Nazionale. Questo perché era importante l’effetto della propaganda.


‘<i>Devo lasciare impressa sul mondo la maestosità del Re di Overgeared cosicché le persone si riuniscano velocemente nel Regno di Overgeared.’</i>


Nella Competizione Nazionale successiva.


‘<i>Devo essere attivo e dimostrare ogni volta la mia forza.</i>’


<i>Shin Youngwoo fece questa promessa. Ma non sapeva una cosa. C’era un file video su internet chiamato </i>‘Scena Chunni di Grid.avi’…


***


Grid era la stella più brillante della Corea Del Sud! Il suo fan cafe aveva superato un milione di iscritti. C’erano molte persone che amavano Grid e alcune di queste avevano un atteggiamento da stalker. Di tanto in tanto volevano vedere Grid e c’erano alcune giocatrici che lavoravano come cameriere nel Regno di Overgeared.


Lei era la colpevole. Non appena aveva scoperto che Grid era riapparso al palazzo, aveva attivato la modalità di registrazione video e poi Grid aveva urlato Spada del Massacro delle 100.000 Armate.


“Aaah, aah. Grid è così carino.”


Una schiena ampia e spalle da nuotatore. Occhi affilati senza doppie palpebre. Una persona così mascolina stava svolgendo delle azioni tanto carine?


La donna appena ventenne, ‘Min’ registrò il video di Grid che urlava Spada del Massacro delle 100.000 Armate tre volte. Era in estasi. Poi, ebbe il desiderio improvviso di condividere il video con gli altri fan. Lo fece puramente per diffondere la comparsa del carino Grid. Perciò alla fine caricò il video nel fan cafe di Grid.


L’effetto domino finale fu enorme. Il video di Grid che urlava Spada del Massacro delle 100.000 Armate venne diffuso dai membri del fan cafe di Grid in vari siti SNS e nelle community.


- <i>Spada del Massacro delle 100.000 Armate </i><i>ㅋㅋㅋㅋㅋ</i><i>Pazzesco</i><i>ㅋㅋㅋㅋㅋ</i>


<i>- Avere le illusioni di uccidere 100.000…</i>


<i>- No, non importa quanto sia illusorio. Il senso del nome non è di livello troppo basso? Questo infantile nome dell’abilità non è una cosa che verrebbe in mente ad uno studente delle scuole elementari? L’età mentale di Grid è così bassa?</i>


<i>- Sigh, sul serio. Quale età mentale? Si può giocare quando si è da soli.</i>


<i>- È troppo diverso da quello che ho visto in trasmissione. È divertente che abbia accolto la sindrome del chuuni.</i>


<i>- Chuuni? La vita di Grid è un milione di volte migliore della vostra.</i>


<i>- È divertente il fatto che questo video sia discutibile adesso. Non lo sanno tutti che Grid è un chuuni? Se fosse stato una persona normale, gli sarebbero venuti in menti nomi come Gilda di Overgeared, Regno di Overgeared e Re di Overgeared? Siete tutti idioti?</i>


<i>- …</i>


Le persone non sapevano dell’esistenza di un’abilità chiamata Spada del Massacro delle 100.000 Armate. Non avevano altra scelta che affibbiarla al senso di nominare le cose di Grid. Ovviamente, c’erano molte persone alle quali semplicemente piaceva il video, come i membri del fan cafe di Grid. I risultati che Grid aveva mostrato erano così diversi che era estremamente raro vedere qualcuno invidiare e denigrare Grid incondizionatamente.


***


Una bellissima penisola che vantava una varietà di climi, Lubana. Erano già trascorsi 200 anni da quando era diventata territorio dell’Impero di Saharan, ma Lubana possedeva un grande orgoglio nella sua storia e cultura. Era naturale, dal momento che aveva vissuto come regno indipendente per circa cinquant’anni prima che Madra morisse.


Ma le persone di Lubana erano in difficoltà. Questo a causa della discriminazione della terra madre e l’educazione distorta imposta dall’impero. La gente di Lubana erano state soppresse costantemente negli ultimi 200 anni e questo era sfociato in una grossa insoddisfazione nei confronti dell’impero.


Adesso, era apparsa una persona che reclamava di essere il discendente dell’Imbattibile Re. Egli urlò.


“Vi libererò.”


Fu sufficiente per tentare le persone già stanche di Lubana. La gente di Lubana rispose al discendente dell’Imbattibile Re e si ribellò contro l’impero. Fu un movimento per l’indipendenza. Il popolo di Lubana non voleva essere discriminato ancora. Voleva vivere liberamente.


Tuttavia, l’impero non tollerò il loro libero arbitrio e inviò delle truppe. Il discendente dell’Imbattibile Re rispose all’attacco.


“Anf… Anf…”


Oasis. Era uno dei primi giocatori che avevano iniziato a giocare su Satisfy da quando aveva aperto. Aveva sempre mantenuto una posizione in classifica entro i primi 10 milioni. 10 milioni su due miliardi. Era sicuramente una posizione elevata. Ma il livello era troppo vago per potersene vantare. Una persona nel mezzo della mediocrità, questo era Oasis.


Ovviamente, Oasis ne era consapevole. Non si era mai considerato straordinario e le celebrità come Kraugel e Grid erano sempre state soggetto dei suoi desideri. Se solo fosse nato con un talento come Kraugel. Se solo avesse avuto la fortuna e il carisma di attrarre le persone come Grid. Davvero non sapeva quante volte lo aveva sperato e sognato. Erano i protagonisti ideali di un manwha shonen. Proprio come la maggior parte delle persone, Oasis voleva essere una persona speciale.


Ma la realtà era inesorabile e la sua vita quotidiana era sempre ordinaria. Un giorno, giunse a lui un’opportunità. Per il suo carattere timido, era sempre stato cauto. Ecco perché Oasis non aveva mai perso un combattimento. Non era mai stato sconfitto né era mai morto quando giunse a Lubana come classe di secondo avanzamento e trovò qualcosa.


Un vecchio fodero. Era un oggetto personale con parte dell’ego dell’Imbattibile Re.


- <i>Non c’è l’aura di un perdente o di un padrone intorno a te. Ad ogni modo, sei imbattuto. Sei piuttosto interessante e curioso. Alla fine, che tipo di padrone sarai? Controllerò.</i>


L’imbattibile Re Madra. Una persona relativamente sconosciuta comparata alle altre leggende perché era stato attivo solo a Lubana durante la sua vita. Oasis sorrise nel momento in cui venne scelto. Lo fece per l’idea che ‘una persona normale era stata scelta da una leggenda’. Comunque, questa fu un’opportunità per Oasis.


‘<i>Anche io diventerò una leggenda.</i>’


Sarebbe stato possibile lavorare al fianco di Kraugel e di Grid, che prima aveva guardato solo da lontano? Sarebbe riuscito anche lui a vivere come un protagonista di un film? Oasis non poteva perdere questa occasione. Ricevette con rispetto il vecchio fodero dell’Imbattibile Re.


“Ti credo e ti seguirò. Per favore, fammi diventare un padrone.”


Sarebbe diventato un padrone. Se fosse stato come Kraugel o Grid, lo avrebbe urlato. Ma Oasis era solo un extra. Non poteva urlare una cosa simile. Era disperato. Dopo averci pensato attentamente, continuò con una lunga missione derivata dal vecchio fodero, che durò un anno. Era un’occasione che aveva vinto con i suoi sforzi, ma Oasis non riusciva a riconoscerlo. Credeva fosse stata una fortuna che questa possibilità fosse giunta ad una persona normale come lui e cercò di non perderla.


Come risultato, il vecchio fodero gli aveva fornito una possibilità. Durante lo svolgimento della missione di classe per diventare il Discendente del’Imbattibile Re, accettò la sfida della sua vita. Condusse la guerra contro l’Impero di Saharan. Lui, che si era sempre nascosto in un posto sicuro. Lui, che aveva sempre rinunciato alle avventure e alle missioni pericolose.


Aveva speranze e sogni. Dopo questa avventura, sperava di diventare il personaggio principale. Ma presto comprese.


‘<i>Un sogno è solo un sogno…</i>’


<i>Ku tang tang tang!</i>


Era trascorso molto tempo da quando la sua vista aveva iniziato a vedere puntini rossi.


Oasis non resistette più ai cavalieri. La passiva della super sensibilità e lo stato di resistenza ottenuti dopo essere diventato Discendente candidato dell’Imbattibile Re erano ancora in moto, ma la sua forza fisica e mentale erano al loro limite. L’effetto di ‘stamina infinita’ e ‘aumento delle statistiche di 10 volte’ ricevuti dall’avanzamento della missione fu inefficace.


‘<i>La ragione per la quale non sono stato sconfitto una volta dopo aver ottenuto la mia seconda classe i avanzamento è…</i>’


Perché era scappato. Non perché aveva lottato e vinto delle prove come l’Imbattibile Re.


‘<i>Io…</i>’


Non era qualificato. Il cuore di Oasis riconosceva la terribile realtà. Il sogno che aveva racchiuso nel cuore andò in frantumi. Circondata da centinaia di truppe imperiali, il Primo Cavaliere Mercedes si avvicinò a lui. Una donna bellissima e senza espressione. Un duro colpo che l’originale Oasis non sarebbe mai riuscito ad affrontare. Non c’era alcuna ispirazione nei suoi occhi mentre guardava Oasis.


“Alla fine, i ribelli sono repressi. Hai perso il tuo debutto e sei squalificato dall’essere Discendente dell’Imbattibile Re.”


“… Non mi sono mai qualificato fin dal principio.”


Oasis chiuse gli occhi in silenzio. Non aveva paura di affrontare la morte per la prima volta, né si pentiva di aver perso l’occasione di diventare il Discendente dell’Imbattibile Re. Mentre ricordava il fatto che se nasci tondo non puoi diventare quadrato, si preparò a tornare al suo posto originale.


In quel momento.


“Ehi, giovane ragazza. Ne è passato di tempo.”


Improvvisamente, Oasis udì la voce di un uomo di mezza età. La potenza del tono fu così forte che gli occhi di centinaia di soldati si volsero in quella direzione. Anche Oasis volse di riflesso la sua testa. Poi lo vide.


“Dio della Guerra…?”


Ares. Un altro personaggio principale nel mondo, come Kraugel e Grid. Era apparso sul campo di battaglia!


“Mi dispiace, ma devo prendere il neonato Imbattibile Re con me.”


“Tu…!”


Il volto inespressivo di Mercedes si distorse per la prima volta. Odiava Ares, che osava andare contro l’impero e creare il proprio regno. La sua stessa esistenza non poteva essere tollerata. Scott e Luck comparvero sulla sinistra e sulla destra. Ognuno di loro urlò la propria abilità ultima.


Ares non perse l’occasione. Condusse le 50.000 truppe al Valhalla. In quel momento, ci fu un’impennata significativa nelle sue statistiche. In quanto capo dell’esercito, sfondò l’esercito imperiale e corse verso Oasis.


“Tu sei l’i-mbattibile re? Devi essere l’imbattibile re! Giusto? Kelkel!”


“…”


Ares in sella ad un enorme cavallo non era paragonabile ad una persona normale. Sembrava grande come un gigante. Questa era la personalità di un personaggio principale. L’emozionato Oasis afferrò la mano di Ares.
                                


                                



