---
weight: 700
title: Volume 1 - Capitolo 70
pubDate: 2025-03-10T08:59:29.206Z
tags:
    - overgeared
---


“Finestra di stato.”


Nome: Grid


Livello: 83 (331.400/2.298.000)


Classe: Discendente di Pagma


* La probabilità di aggiungere effetti supplementari quando si creano oggetti aumenta.


* La probabilità di potenziare un oggetto aumenta.


* Tutti gli oggetti di equipaggiamento possono essere indossati incondizionatamente. Tuttavia, ci sarà una penalità in base alla classificazione dell’oggetto.






Titolo: Colui che Divenne Leggenda


* Gli status alterati non avranno effetto su di te.


* Non morirai quanto la salute raggiungerà il minimo.


* Facilmente riconoscibile.






Titolo: Creatore del Primo Oggetto Unico


* Destrezza +200






Titolo: Creatore dell’Unico Oggetto Leggendario


* Destrezza +350






Titolo: Sterminatore di Cavalieri


* Stamina +100


* Forza +30






Titolo: Apostolo di Giustizia


* Tutte le statistiche +10


* Il coraggio dell’Apostolo di Giustizia è incomparabile.


Salute: 7.886/7.886    Mana: 522/522


Forza: 679                   Stamina: 517              Agilità: 202                 Intelligenza: 174


Destrezza: 844            Tenacia: 198


Autocontrollo: 149     Indomabilità: 168       Fierezza: 149 Visione: 149


Coraggio: 93


Punti statistica: 0


Peso: 8.302/17.540


Dopo tre giorni di battaglia, ero riuscito a crescere rapidamente sterminando gli orchi di ghiaccio lucente. Ero al livello 45 quando giunsi qui ed ora ero al livello 83.


“Tre giorni… Livello 83 solo in tre giorni…”


Nei miei giorni da guerriero, trascorsi un anno cercando di raggiungere il livello 80. Fu per la mancanza di talento e di potere finanziario, ma ho incolpato il sistema. Tuttavia, ora stavo di nuovo al livello che possedevo quando ero un guerriero e in soli tre giorni. Sembrava impossibile.


“In passato, non ho mai davvero giocato… Oppure è perché ora sono troppo disonesto?” Conclusi che non avevo mai realmente giocato in passato. “Se ci penso, le persone che comprano un buon oggetto possono raggiungere il livello 100 in un solo mese. Non è così grandioso che io sia riuscito a conquistare 38 livelli in tre giorni.”


Aprii il mio inventario mentre ancora una volta realizzai quanto fossero fantastici i soldi. Il mio inventario era pieno: 40 pelli di orco di ghiaccio lucente, 60 vecchi gioielli, asce grezze ad una mano e archi, e tre squame di silfide.


“Ho 580 monete d’oro… Non è male.”


Fischiai con soddisfazione, quando mi scese un brivido lungo la spina dorsale.


“Aspetta, ho solo te squame di silfide?”


Ero stato così cieco nell’aumentare di livello che per un attimo me ne dimenticai, ma perché ero giunto qui a cacciare gli orchi? Volevo ottenere 20 squame di silfide! Ma ne ottenni soltanto tre dopo tre giorni di caccia?


“Che significa? Perché solo tre squame di silfide? Ho cacciato più di 80 orchi!”


Questo significava che la probabilità di ottenere le squame di silfide era estremamente bassa! Huroi mi raggiunse quando realizzai in ritardo questo fatto.


“Grid, ciao.”


Huroi era rimasto ad osservarmi per un po’. Io lo sapevo, perciò non fui sorpreso dalla sua apparizione.


“Ah, sei venuto.”


“Eh? Grid! Hai forse sbattuto la testa?”


“Cosa stai dicendo?”


“No, non è strano? Di solito mi maledici e mi mandi via!”


“Oh, è vero. Quindi? Vuoi che spergiuri ogni volta che ti vedo?”


Huroi scosse rapidamente la testa. “No, non vorrei mai una cosa del genere. Così è molto meglio. Sono felice che tu mi abbia riconosciuto.”


Huroi si grattò la testa e rise. Fine a poco tempo fa, Huroi sembrava un matto, perciò non volevo avere nulla a che fare con lui. Ma ora era diverso. Possedevo il titolo di Apostolo di Giustizia per aver salvato Huroi e per questo sono diventato più forte ed è stato più facile cacciare gli orchi.


Decisi di smettere di ignorare Huroi e tentai una conversazione.


“Huroi, capisco perché mi consideri come un salvatore. Sono stato io a salvarti dalla prigione. Ma perché vorresti servirmi?”


Gli occhi di Huroi si spalancarono non appena espressi la mia intenzione di comunicare, poi si spiegò con espressione luminosa.


“Non sono solo rimasto bloccato in prigione. Stavo facendo una missione per cui non potevo disconnettermi per 50 ore di tempo reale. Sono rimasto bloccato in isolamento per 200 ore, secondo il tempo del gioco. È stato davvero un inferno… Ma Grid è stata la persona a salvarmi da quell’inferno.”


“Cosa? No, cos’è questa missione assurda? Non potersi disconnettere e trascorrere 50 ore reali in isolamento? Ha senso che esista una missione del genere?”


Non gli credevo, perciò Huroi si spiegò.


“Si tratta di una missione dove la ricompensa era una seconda classe. È stato difficile.”


“Cosa?”


Ho sentito male? Giusto? Dubitai delle mie orecchie e con calma mi avvicinai ad Huroi. Poi chiesi.


“M- Missione di grado S? Il premio era una seconda classe? È vero?”


Huroi mi fissò con uno sguardo deciso e rispose, “Esatto.”


Afferrai le spalle di Huroi con mani tremanti. Poi presi un respiro profondo e chiesi, “Forse… La prima persona che ha ottenuto la seconda classe sei tu?”


Huroi si fece una risata rincuorante. “Sì, è vero. Ahahah! Sei sorpreso? Resto sempre sorpreso quando vedo la mia storia sui notiziari. Ahahahah! Tutta questa fortuna la devo a Grid!”


“… Dovrai servirmi per sempre.”


<em>Kwack!</em>


Aggiunsi forza nella mano che stava stringendo la spalla di Huroi. Avevo investito nella forza la maggior parte dei punti statistica ottenuti nei miei tre giorni di aumento di livello. Perciò, Huroi non riuscì a sopportare tutta la mia forza e tremò per il dolore.


“G- Grid…?”


“Ugh! Kuoooh!”


Non riuscivo a parlare per quanto ribollivo di rabbia. La mia gelosia stava crescendo. Il primo ad acquisire una seconda classe era stato Huroi! In più, io ero stato quello che lo aveva aiutato a conquistarsela!


“Questo… Non avevo capito che ero così fortunato da fornirti la sorte perfetta!” Afferrai il collo di Huroi e urlai. “Tu! Servimi per il resto della tua vita! Sarò il tuo padrone da oggi in avanti! Tu sei il mio servo! Questo dannato fortunello bastardo!”


“K- Keoook! R- Ricevuto. Non lo avevo già giurato? Perciò lasciami andare. N- Non riesco a respirare…!”


Nel momento in cui stavo facendo casino…


<em>Kuuong! Kuuong!</em>


Pesanti passi si avvicinavano dai margini del villaggio. Huroi ed io ci mettemmo in allerta non appena sentimmo la terra tremare, poi vedemmo un orco che era alto quasi quattro metri.


“Cos’è quello…?”


Un orco con le reminescenze di un orco gigante! Huroi esclamò per la meraviglia.


“Quello è il capo degli orchi di ghiaccio lucente! È il boss di livello 140. Deve essere uscito dopo aver saputo che hai sterminato il villaggio.”


“…”


Certo, il nome Capo Orco di Ghiaccio Lucente apparve sopra la testa dell’orco gigante. Il nome dei mostri boss appariva di un colore oro brillante. Dietro di lui c’erano 11 orchi di ghiaccio lucente.


Ordinai ad Huroi, “Guadagna del tempo mentre io scappo!”


Huroi aveva l’obbligo di fare questo sacrificio per me. Pianificai di abbandonare Huroi e scappare da solo. Allora perché Huroi mi stava seguendo invece di rimanere indietro?


“#!@#&amp;! Cosa stai facendo? Hai promesso che sarei stato il tuo padrone! Perciò perché non mi ascolti?”


Huroi spiegò mentre mi seguiva.


“Non serve! Se combiniamo le nostre abilità, potremmo batterlo!”


“Cosa?”


Esitai ed Huroi spiegò.


“L’identità della mia seconda classe è ‘Compagno dell’Apostolo di Giustizia’! Quando sono con l’Apostolo di Giustizia, tutte le mie statistiche aumentano del 20% e al momento sono al livello 138! Anche tu hai sopraffatto i cavalieri, perciò se unissimo le forze, potremmo combattere un boss di livello 140!”


Huroi era molto fiducioso. Ricordai la figura di Huroi che bloccava la spada di un cavaliere con il suo corpo.


‘È vero. Questo bastardo è molto forte. Ed io sono più forte di prima!’


Innanzitutto, i boss di zona erano molto più deboli dei normali boss presenti nei dungeon. C’erano dei boss di zona schiaccianti come il Guardiano della Foresta, ma quelli erano casi rari.


‘A proposito, di solito i giocatori classificati non si occupano dai boss di zona da soli?’


Se una classe leggendaria ed una persona con una seconda classe avessero unito le forze, non avrebbe avuto una possibilità un raid di 2 persone contro un boss di zona di livello 140?


‘Ok.’


Decisi di non scappare più. Poi afferrai il mio pugnale e avvertii Huroi. “Ehi! Non avevi detto che eri venuto qui solo per me? Allora tutti gli oggetti che otterremo dal boss sono miei?”


“Cosa stai dicendo…?”


“Cosa? Non avevi promesso di servirmi? Allora intendi abbuffarti di tutti gli oggetti del tuo padrone?”


“No. Sono felice di poter combattere con te. La mia seconda classe è degna di nota solo quando sono con te.”


“Bene, allora iniziamo!”


Organizzai la distribuzione degli oggetti da utilizzare in “Raccolta dal Leader del Party’ e invitai Huroi nel party.






[L’invito al party è stato accettato.]






In quanto party, potevamo confermare il livello di ciascuno, ma non la nostra classe. Huroi era scioccato dopo aver notato il mio livello.


“G- Grid? È vero? Sei solo di livello 83?”


“Quindi? Hai delle lamentele?”


“No, mi stavo solo chiedendo come ha potuto un giocatore di livello 83 sopraffare i cavalieri ed uccidere gli orchi di ghiaccio lucente. Ah! Forse hai una classe nascosta? Una delle classi epiche che solo tre persone posseggono…!”


Una classe epica? Non avevo una cosa così insulsa. Avevo una classe leggendaria. Non c’era bisogno di rivelarlo.


“Beh, qualcosa del genere. Ehi, non sarebbe meglio gestire i mob prima di concentrarci sul boss?”


“Uh? Ah, sì. Giusto?”


“Sì, ok. Io mi occuperò dei mob mentre tu attiri l’attenzione del boss.”


“I- Io? Ah, sì! Capisco! Certo, posso fare una cosa del genere!”


Huroi si mosse verso gli 11 orchi di ghiaccio lucente e urlò verso il loro capo. “Ehi, tu $~@!#! Sono il tuo avversario! Tu @.$*)%!”


“…”


Fu la prima volta che lo vidi. Qualcuno che imprecava peggio di me!


Roaaaar-!


Il capo orco di ghiaccio lucente si infuriò per le parole ricevute e spostò il suo bersaglio su Huroi. Io affrontai gli 11 orchi di ghiaccio lucente mentre il capo inseguiva Huroi e immediatamente attivai le mie abilità.


“Ira del Fabbro! Giustizia Inviolabile!”


Tradotto da Blackriss
                                


                                



