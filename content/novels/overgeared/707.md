---
weight: 7070
title: Capitolo 707
pubDate: 2025-03-20T11:48:41.401Z
tags:
    - overgeared
---


[Giustizia Inviolabile Lv.1 (93,1%)]


Infligge il 300% del tuo potere d’attacco.


Costo in Mana: 350


Tempo di Ricarica: 100 secondi






Era un’abilità che Grid aveva acquisito grazie al titolo Apostolo di Giustizia. Si trattava ovviamente di un’abilità mediocre, se paragonata ad abilità leggendarie come l’Arte della Spada di Pagma o la magia di Braham o l’arte della spada di Madra, ma era comunque classificata come abilità di alto livello.


Il coefficiente di danno era notevole. Un’abilità ad ampio raggio di livello 1 solitamente aveva meno del 100% di potere d’attacco, mentre Giustizia Inviolabile vantava un potere d’attacco del 300%. Era anche un’abilità che si attivava immediatamente. Era semplice da usare perché non richiedeva movimenti precisi come l’Arte della Spada di Pagma. Difatti Huroi, il Compagno dell’Apostolo di Giustizia, aveva da lungo tempo padroneggiato quell’abilità.


Perché? Perché Grid aveva trascurato Giustiia Inviolabile? Naturalmente per via dell’Arte della Spada di Pagma. I benefici della giustizia non potevano battere l’Arte della Spada di Pagma, per cui finivano sempre al secondo posto. I vantaggi di Giustizia Inviolabile erano minimi se paragonati alla sua migliore abilità leggendaria.


Naturalmente, questo non significava che Grid non usasse affatto quell’abilità. Usava Giustizia Inviolabile, Pugnalate Continue e Tiro della Lancia al momento giusto quando ne aveva bisogno. In particolare, Tiro della Lancia gli era stato utile nell’assalto a Tiramet e nella 2° Competizione Nazionale.


<em>Peeeeong!</em>






[Hai inflitto 15.700 punti di danno al bersaglio!]


[Hai inflitto 47.200 punti di danno al bersaglio!]


[Hai inflitto 15.710 punti di danno al bersaglio!]


[L’energia combattiva ha raggiunto 61 punti.]


[Hai inflitto 16.050 punti di danno al bersaglio!]


[Hai inflitto 16-090 punti di danno al bersaglio!]


[L’esplosione di fiamme nere…]


[Hai inflitto 48.040 punti di danno al bersaglio!]


“Kuoh…!”


Giustizia Inviolabile era collegata ad altri attacchi base e, quando le fiamme nere esplosero, Lorex ricevette un danno di più di 160.000 punti in un secondo. Dopo aver incassato il contrattacco di Lorex, Grid pensò:


‘Ha integrato la parte di potere di attacco che mi mancava. Se entrambe le opzioni di evocazione di fiamme e fulmini rossi vengono attivate allo stesso tempo, il danno massimo aumenterà di 200.000.’


Si trattava di danni al secondo. Teoricamente Grid poteva infliggere a Lorex un milione di punti di danno in 10 secondi. Anche se il suo avversario vantava decine di migliaia di punti salute, questo era comunque inutile davanti a Grid. Il problema era che Lorex non era un fantoccio. Contrattaccava ogni volta che veniva colpito e la salute di Grid era a meno di 100.000. Se avessero continuato a colpirsi a vicenda in quel modo, prima o poi Grid sarebbe crollato per primo.


‘Se fossi Kraugel…’


Avrebbe potuto evitare l’ascia di Lorex. Grid era sicuro che se Kraugel si fosse trovato al suo posto sarebbe stato l’unico ad attaccare, senza lasciare spazio ai contrattacchi di Lorex.


‘…No.’


Grid scosse il capo e si liberò di quel pensiero. Era stanco di paragonarsi ogni volta a Kraugel.


‘Io sono overgeared. Il modo stesso in cui combatto è diverso da quello di Kraugel.’


Non poteva evitarlo? Allora doveva accettarlo. E se avesse sofferto? Avrebbe dovuto far soffrire anche lui. Grid abbandonò la spada.






[Hai equipaggiato il Correggiato Assortito.]






“…???”


Lorex era sconcertato, ben oltre la normale confusione. Nel bel mezzo della battaglia, aveva abbandonato la spada per sostituirla con un attrezzo agricolo?


‘È un vero e proprio idiota?’


Lorex aveva i brividi. Non perché quel bastardo gli faceva paura, ma perché era sporco! Si ritrasse inconsciamente da Grid. Era evidente che non voleva essere associato con lui. In quell’intervallo, Grid agitò un paio di volte il correggiato in aria.


<em>Buong- Buong-</em>


‘Ok. Grazie ai Guanti di Alex, posso anche brandire il correggiato quattro volte al secondo. Mi aspetto dei depotenziamenti.’


Il valore dell’aspettativa del potenziamento era… Grid escluse lo scenario peggiore.






[Correggiato Assortito]


Classificazione: Unica


Tenuta: 259/259   Potere d’attacco: 143-191


*Si verificherà un effetto speciale ogni volta che il bersaglio viene colpito. L’effetto è imprevedibile.


*La velocità della trebbiatura aumenterà del 150%.


*Non c’è garanzia su come cambieranno le condizioni del grano trebbiato.






Era un attrezzo agricolo che aveva creato molto tempo prima. No, un’arma. In passato, Grid si era trovato in una situazione in cui non aveva speranza di vincere contro il suo clone e si era affidato all’abilità casuale di quel correggiato.


‘Non mi aspetto un effetto drammatico come quando ho lottato contro il mio clone. Solo qualcosa di piccolo. Sarebbe abbastanza far abbassare il suo potere d’attacco per breve tempo.’


Il tasso di perdita della salute poteva essere recuperato usando delle pozioni, l’Anello di Doran e le abilità che permettevano di succhiare sangue. Era abbastanza.


“Vai!”, urlò Grid e si precipitò contro Lorex.


“Bastardo…!”


Lorex si mosse istintivamente all’indietro. Poco prima era stato incapacitato dal misterioso tessuto. Non aveva altra scelta che essere cauto con quell’attrezzo agricolo.


***


“Giustizia Inviolabile!”


“…Pensavo fosse il Re dell’Attacco Base.”, disse Ares, non appena Grid usò l’abilità, ma i membri della sua Armata erano pieni di ammirazione. Lorex era rimasto fortemente scosso da quella nuova abilità. La sua barra della salute si era visibilmente ridotta. I membri di Ares deglutirono.


‘Il danno di Grid non è pazzesco?’


‘Anche la sua velocità d’attacco è un imbroglio!’


Le truppe di Ares avevano lottato un paio di volte contro di lui e sapevano bene quanto fosse elevata la difesa di Lorex. Persino Luck, che aveva il più alto potere d’attacco tra i membri di Ares, gli aveva inflitto solo da 5000 a 7000 punti di danno. L’attacco base di Grid era almeno due volte più forte dell’attacco base di Luck ed era due volte più veloce.


‘Overgeared…! È questo che significa essere overgeared?’


I membri di Ares seguivano con gli occhi le armi e i guanti di Grid. Era la prima volta che vedevano entrambi gli oggetti. Scott tremò.


‘Creare nuovi oggetti…!’


Quello era l’impareggiabile potere di un fabbro leggendario. Fu come una sveglia.


‘Una presenza che distrugge l’equilibrio stesso.’


C’erano due tipi principali di giocatori. Uno avanzava di livello e l’altro si gustava il bottino. Tuttavia, non era facile trovare dei buoni bottini. Per ottenere oggetti migliori, era necessario dedicarsi ad assalti più difficili. Anche avendo successo negli assalti, non sempre si potevano ottenere gli oggetti desiderati.


Ecco perché c’era un limite al tasso di crescita dei giocatori. La maggior parte sperimentava lunghi periodi di stagnazione. In particolare, accadeva ai giocatori di alto livello che necessitavano di molto tempo per avanzare di livello. In molti casi, il loro potere di combattimento rimaneva lo stesso per parecchi mesi.


E allora Grid? Poteva creare da sé oggetti di alta qualità, rendendo obsoleta la necessità di trovare un bottino. Poteva diventare più forte giorno dopo giorno. Rivedendolo dopo molto tempo, era incomparabilmente più forte. Scott aveva davvero paura di Grid.


‘Non c’è scampo se diventa un nemico. Ares è stato furbo quando ha deciso di diventare amico di Grid. Uh?’


Scott, che stava fissando Grid con lo stupore negli occhi, d’un tratto si bloccò.


Improvvisamente Grid aveva messo via la sua spada e aveva estratto uno strano oggetto.


“Cos’è quello?”


Non l’aveva mai visto prima. Scott si accigliò mentre ci pensava su. Dopo un po’ si rese conto che l’oggetto che Grid aveva in mano era esattamente come lo strumento che i contadini usavano per trebbiare il grano.


“Un correggiato…? Che sta facendo, stava lottando così bene?”


In un incontro così importante contro un avversario potente, improvvisamente aveva tirato fuori un attrezzo agricolo? Scott non riusciva affatto a capire le azioni di Grid. Aveva voglia di analizzare la sua mente. I soldati, le truppe di Ares, tutti erano caduti in preda alla confusione, quando Ares gridò:


“Capisco…! Io so che intenzioni ha Gri… No, io so quali sono le intenzioni del Re dell’Attacco Base!”


“…?!”


Ares era riuscito a dedurre le vere intenzioni che si celavano dietro l’uso di un attrezzo agricolo durante una battaglia?


“Dici davvero Ares…! Gri… No, conosci le intenzioni del Re dell’Attacco Base?”


Le truppe di Ares erano piene di ammirazione e cominciarono a fare domande. Ares assunse un’espressione piena di significato e spiegò.


“È una provocazione. Lo sta provocando.”


“Una provocazione?”


“Sì. È come se il Re dell’Attacco base stesse dicendo a Lorex ‘posso batterti anche con un attrezzo agricolo!’”


“…Non ci credo.”


Le truppe di Ares si fidavano ciecamente del loro comandante. Ma questa volta era troppo. Era impossibile accettare la sua interpretazione. Chi era Lorex? Era il Terzo Cavaliere. Era difficile trovare qualcuno più potente di lui. Era quasi al livello di un boss finale. Come poteva Grid batterlo con un attrezzo agricolo? Era impossibile, non importava quanto Grid fosse forte.


Nel momento in cui tutti condividevano gli stessi pensieri, Grid colpì Lorex in faccia con il correggiato.


“Cosa…?”


Non sapevano perché, ma Lorex era sotto shock. La sua faccia era sbiancata.


In quello stesso momento…


“Movimenti Rapidi! Ira del Fabbro!”


Grid usò i potenziamenti che aveva tenuto da parte e poi passò di nuovo alla Spada dell’Illuminazione, dopo aver colpito Lorex diverse volte con il correggiato. Era un collegamento di attacco base, attacco base e attacco base. Ma ogni volta che veniva colpito, la barra della salute di Lorex crollava visibilmente.


“…”


Ares e i suoi membri smisero di pensare.


***


[Il bersaglio riceverà un danno tre volte superiore a causa dell’effetto del Correggiato Assortito. Questo effetto durerà per un minuto!]






“Grandioso…!”


Grid aveva solo sperato che il potere d’attacco di Lorex si riducesse, per poter evitare di essere danneggiato troppo mentre colpiva a ripetizione. Al contrario, anche il suo potere d’attacco poteva essere potenziato. E il fatto che il danno ricevuto da Lorex sarebbe aumentato significava che il potere d’attacco di Grid era cresciuto.


“Questo farà male!”


Si trattava di un minuto di depotenziamento ma l’avversario era il Terzo Cavaliere. Grid pensò che Lorex avrebbe cominciato a resistere al depotenziamento dopo 30 secondi, per cui si affrettò. Incrementò la sua agilità con Movimenti Rapidi e aumentò ancora il suo attacco e la sua velocità d’attacco con Ira del Fabbro.


<em>Peng! </em>


<em>Pepepepeng!</em>


Subiva l’effetto dell’energia combattiva che continuava a crescere regolarmente e poteva sferrare sei attacchi base al secondo.


‘Ho raggiunto la velocità massima.’


“Pazzoide…! Ora capisco che sei un assassino!”


Una velocità d’attacco che ricordava quella di un assassino leggendario! Lorex era francamente spaventato dagli attacchi di Grid, che erano diventati molto più veloci di prima, al punto che cominciò a sentire i brividi. Ma non si lasciò dominare dalla confusione. E quindi? Anche se la sua velocità d’attacco era maggiore rispetto a prima?


Quegli attacchi non erano poi così minacciosi. Poteva rispondere…


”Keeeok!”, gridò Lorex mentre brandiva la sua ascia. Quando era stato trafitto al fianco aveva avvertito un dolore ben al di fuori dal range che si aspettava. Grid sorrise.






[L’energia combattiva ha raggiunto 70 punti!]


[Hai inflitto 69.100 punti di danno al bersaglio!]


[Hai inflitto 68.930 punti di danno al bersaglio!]


[Hai inflitto 70.800 punti di danno al bersaglio!]






Quello era un ‘attacco base’. Era il risultato del potere d’attacco di Grid, incrementato del 25% grazie a Ira del Fabbro, e del fatto che Lorex era stato colpito tre volte.






[L’esplosione delle fiamme nere…]


[Colpo critico!]


[L’effetto del titolo ‘Morte in un colpo solo!’ è stato…]


[Hai inflitto 489.300 punti di danno al bersaglio]






“Kuaaaack!”


Fino a quel momento, indipendentemente da quanto Grid attaccasse, Lorex si era lasciato andare solo a un piccolo gemito. Ma adesso urlava. Avvertiva un dolore terribile e la sua barra della salute scendeva rapidamente. Anche se avesse contrattaccato, la quantità di sangue succhiata non avrebbe potuto star dietro alla salute perduta.


‘Perché improvvisamente è diventato così forte?’


Lorex non riusciva ad immaginare che una situazione del genere potesse essere causata da un attrezzo agricolo! Un brivido gli scese giù lungo la spina dorsale.


‘Non dirmi…! Ha forse nascosto la sua forza per tutto questo tempo?’


Non riusciva a quantificare la vera abilità di quel mostro. In preda all’ansia, gridò ai Cavalieri Rossi.


“Per quanto ancora resterete a guardare? Aiutatemi!”


In effetti, Lorex non era la persona adatta a un incontro uno contro uno. Usava una grossa ascia come arma ed era uno specialista della guerra, con molte abilità adatte alla distruzione di un territorio e a spazzare via molti nemici in una volta sola. Era svantaggioso per lui lottare uno contro uno con un nemico del suo stesso livello.


“Codardo bastardo…! Aiuteremo il Re dell’Attacco Base!”


“Sì!”


Quando Lorex chiamò a sé i Cavalieri Rossi, Ares diede un ordine e i membri di Ares risposero.


“No, non venite.”


Grid trattenne l’Armata di Ares. Saltò in alto, Lorex e i Cavalieri Rossi che riempivano il suo campo visivo.


“Spada che Blocca…”


“…?”


“Le 100.000 Armate!”


“…!”


<em>Peng!</em>


<em>Pepepepepeok!</em>


Dozzine, centinaia di gocce di energia combattiva piovvero dal cielo in una luce rossa e viola, lasciando sotto shock Lorex, i Cavalieri Rossi e Oasis.


“Il Re Imbattuto…!”
                                


                                



