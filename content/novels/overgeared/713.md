---
weight: 7130
title: Capitolo 713
pubDate: 2025-03-20T11:48:41.402Z
tags:
    - overgeared
---


Nome: Hail


Livello: 271


Occupazione: Soldato


Forza: 1090/1700


Stamina: 1047/1700


Agilità: 600/1000


Intelligenza: 306/800


Abilità:Maestria della Spada Intermedia Lv. 1, Maestria della Lancia Intermedia Lv. 1, Maestria dell’Arco Principiante Lv. 7, Tecniche di Scudo Principiante Lv. 7, Andare a Cavallo Principiante Lv. 3, Nuoto Principiante Lv. 1.


Attributi Nascosti: Aumento dell’Adattabilità al Terreno, Aumento dell’Adattabilità al Clima, Quantità di Esperienza Guadagnata Aumentata, Recupero di tutte le Risorse all’Aumento di Livello, Correzione della Resistenza alle Alterazioni, Tasso di Calo della Morale Diminuito.


Aletarazioni: Confuso (È un onore servire il famoso Re di Overgeared… La mia famiglia è stata lasciata a casa…?)






‘<em>Pazzesco.</em>’


Sulla strada di ritorno al Regno di Overgeared. Grid era rimasto sorpreso quando aveva osservato i 500 soldati con la Spada del Re. La sua reazione era derivata dai talenti eccezionali dei soldati? No, non fu per questo. Il talento di un PNG veniva misurato con il numero massimo delle statistiche che poteva ottenere e con le sue abilità speciali. Da un punto di vista generico, questi 500 soldati avevano tutti un talento semplice. Ecco perché era ancora più incredibile.


‘<em>Riuscire a far crescere dei semplici soldati a questo livello…</em>’


Più il PNG aveva talento, migliore era la sua abilità di apprendimento. In altre parole, i soldati semplici erano lenti quando si trattava di aumentare le loro abilità. i 500 soldati che Ares gli aveva, fornito possedevano un livello di abilità molto elevato, nonostante fossero semplici. Inoltre, anche gli attributi separati che possedevano erano i migliori.


‘<em>In particolare, recupero di tutte le risorse all’aumento di livello. Questo è il motivo per cui i soldati di Valhalla mostrano grandi abilità di combattimento in una guerra.</em>’


Era difficile dare degli attributi originali.


Erano il motivo per cui i soldati di Overgeared possedevano l’attributo Adattamento Aumentato nei Campi di Riso, che era il risultato di un addestramento costante in quelle zone. I soldati di Overgeared facevano intense esercitazioni tutto il giorno, ma a differenza dei soldati di Valhalla, non possedevano un’ampia gamma di attributi. Recupero di tutte le risorse all’aumento di livello… Grid non aveva idea su come dare questo attributo.


‘<em>Quanto’è forte l’abilità di Ares Promuovere Soldati Forti?</em>’


Immaginatelo. La figura di Ares che comanda un milione di soldati.


‘<em>… Spaventoso, spaventoso.</em>’


Grid non avrebbe mai voluto diventare ostile a Ares. Se fossero diventati nemici…


‘<em>Devo colpire mentre Valhalla non è ancora sviluppata.</em>’


Grid era fiducioso. Se lui, Asmophel Chucksley, Maxong e i membri migliori di Overgeared avessero distrutto il nemico mentre Kasim e Faker li avessero assassinati nel tumulto, avrebbero potuto conquistare Valhalla. Tuttavia…


‘<em>Il nostro danno sarebbe enorme ma mostreremmo uno spiraglio all’impero.</em>’


Alla fine, sarebbero stati distrutti.


‘<em>Innanzitutto, non voglio diventare un nemico di Ares.</em>’


Grid provava parecchia simpatia nei confronti di Ares. Quante persone al mondo avrebbero odiato il carattere diretto e audace di Ares?


‘<em>… Lui ha il candidato a discendente dell’Imbattibile Re al suo fianco.</em>’


Oasis. L’uomo che era venuto da lui e gli aveva consegnato un vecchio fodero logoro. Grid si ricordò di lui e tifò per lui.


‘<em>Non scoraggiarti.</em>’


In realtà, si era sentito confuso quando un uomo che non conosceva si era presentato a lui e gli aveva consegnato il fodero. Poi, aveva utilizzato Valutazione del Fabbro Leggendario sul fodero e aveva provato rabbia e simpatia allo stesso momento.






[Vecchio Fodero dell’Imbattibile Re]


★Oggetto Missione★


Un fodero utilizzato dall’Imbattibile Re quando era stato in vita. Una parte della volontà dell’Imbattibile Re è contenuta qui dentro.


Condizioni per l’utilizzo: Essere un giocatore. Dopo essere passato alla classe attuale, non essere in grado di morire nemmeno una volta.






Un oggetto missione associato all’Imbattibile Re. Grid comprese immediatamente l’identità di Oasis. Era il vociferato discendente dell’Imbattibile Re. No, lui era il candidato ad essere discendente.


‘<em>È un’opportunità preziosa che hai vinto da solo. Non dovresti darla ad altre persone.</em>’


Perché Oasis aveva cercato di affidargli il fodero? Grid ne comprese la ragione.


‘<em>Voleva rinunciare.</em>’


Lo si poteva vedere dagli occhi e dalle ombre sul suo volto. Oasis non aveva fiducia in sé. Proprio come Grid in passato.


‘<em>Ero solito parlare con me stesso tutto il tempo…</em>’


Esatto. Grid stava proiettando se stesso su Oasis. Perciò, odiava Oasis mentre allo stesso tempo provava simpatia e voleva incoraggiarlo.


‘<em>Adesso, la missione è difficile e vorresti scappare. Ma non rinunciare. Resisti.</em>’


Mettendo da parte le sue emozioni, Grid non bramava il vecchio fodero dell’Imbattibile Re? Non lo voleva? Certo che no. Grid e i suoi compagni erano persone che non avevano paura di fallire. Non c’era nessuno tra di loro che rispondesse ai requisiti per utilizzare il vecchio fodero.


‘<em>Beh, nulla è gratis nel mondo. Se avessi ricevuto il fodero, avrei dovuto dare qualcosa in cambio.</em>’


Piuttosto, era più urgente sbarazzarsi della depressione presente nei 500 soldati. Grid li rassicurò.


“Non preoccupatevi delle vostre famiglie a Valhalla. In nome del Re di Overgeared, porterò tutti i membri delle vostre famiglie nel Regno di Overgeared.”


Ovviamente, Ares avrebbe cooperato se lo avesse saputo. I soldati erano emozionati quando videro il volto degno di fiducia di Grid.


‘<em>Incredibile… Nonostante non avessimo detto nulla, ha visto la nostra ansia e ha preparato una soluzione…</em>’


‘<em>È davvero grande… Come ci si aspettava dal famoso Re di Overgeared.</em>’


Grid utilizzò gli oggetti per potenziare le persone.


***


“Cosa?”


50.000 soldati spazzati via, molti Cavalieri Rossi morti e il braccio sinistro di Kyle era andato. L’imperatore Juander era arrabbiato quando udì il rapporto. Voleva sopprimere i Cavalieri Rossi e i soldati potevano essere rimpiazzati in qualunque momento. Ma il fato che Kyle fosse stato colpito era un problema. Era diventato impossibile attribuire la responsabilità della guerra ai Cavalieri Rossi e la posizione dei cinque pilastri si sarebbe indebolito. Di conseguenza, Juander fu incapace di realizzare il suo obiettivo prefissato. Anche il suo prestigio sarebbe calato.


“Kyle…! Kyle, ragazzo! Io credevo in te!”


<em>Kuwaaaang!</em>


L’energia della famiglia imperiale di Saharan, che passava di generazione in generazione, riempì l’area. Non appena Juander si arrabbiò, esplose una potente energia scarlatta che fece tremare la grande sala. Il volto di Kyle di fece più pallido.


“Mi vergogno…”


Kyle non riuscì a sollevare la testa. Era pronto a morire. Il piano dell’imperatore era stato distrutto a causa sua e la sua posizione si era indebolita. Tuttavia, Juander fu freddo. Per quanto si fosse arrabbiato, non sarebbe stato tanto stupido da tagliare la propria carne.


“Isolamento…! Non farti vedere finché non sarò io a chiamarti di nuovo!”


“… Mi state risparmiando la vita?”


“Non darti troppe arie! Ti sto lasciando vivo solo perché è necessario!”


“… Rimedierò sicuramente a questo giorno.”


Kyle si inchinò profondamente verso Juander e lasciò la grande sala. Una volta uscito, il corpo di Juander iniziò a tremare.


“Il discendente dell’Imbattibile Re…!”


Aveva distrutto metà dei Cavalieri Rossi e danneggiato Kyle con la magia? Era una cosa che non poteva essere paragonata a ciò che si era visto a Lubana!


‘<em>È anche in grado di utilizzare la magia?</em>’


La magia era un’area che neanche l’Imbattibile Re delle leggende utilizzava. Juander iniziò a sentirsi a disagio.


“Non dirmi… Il discendente dell’Imbattibile Re è più forte dell’Imbattibile Re stesso?”


***


Molte persone sapevano che il Continente Est possedeva un livello maggiore di difficoltà rispetto al Continente Ovest. Non era una sorpresa che le persone portate da Grid dal continente Est al Regno di Overgeared fossero migliori dei residenti che vivevano nel regno.


Di base, il loro livello era alto e si distinguevano in ogni campo. Un esempio erano i quattro fabbri, il gruppo della Fenice Rossa, Sua e Han Seokbong. In più…


“Umm, è ora di annaffiare il giardino. Mi devo sbrigare.”


“Non preoccuparti. Yang Fei lo ha già annaffiato.”


“Ugh! Lo spuntino del Principe Lord non è stato ancora terminato!”


“Non preoccuparti. Gli ho già portato una torta fatta da Yang Fei.”


“Sono in grossi guai. Domani è la giornata delle pulizie, ma non riesco a trovare la fornitura.”


“Non preoccuparti. Ci ha già pensato Yang Fei.”


“La scorta del Principe Lord, Sir Chucksley, ha chiesto una vacanza a causa del dolore alla schiena. Chiamerò Jude, che lo sostituirà temporaneamente.”


“No, Sir Chucksley ha ritirato la richiesta. Il suo dolore alla schiena è sparito dopo che Yang Fei gli ha fatto un massaggio.”


“Yang Fei…”


“Yang Fei…”


Una super governante! Era il soprannome dato a Yang Fei. Le tecniche di mano di Grid… No, dopo essersi trasferita nel Regno di Overgeared, si era dimostrata davvero molto versatile. Questo fu possibile perché aveva dovuto sostenere da sola una grande famiglia. Era in grado di affrontare ogni situazione ed era diventata la governante senior che rappresentava il Palazzo di Overgeared. Proveniva dalla gente comune ed era diventata una governante reale!


‘<em>Mi consacrerò ancora di più!</em>’


Yang Fei era molto motivata. Essere in grado di far mostra di tutte le sue abilità era una vocazione per lei. Questo era come il paradiso in confronto al lavoro nel ristorante di Idan.


“Se lavoro duramente… un giorno Re Grid…”


“Papà cosa?”


“Verrà da me una notte come ai vecchi tempi…”


“Di notte?”


“Per un massaggio… Kyaaaack!”


Yang Fei arrossì mentre la sua immaginazione divagava. Realizzò in ritardo e urlò. La causa fu il bambino di cinque anni che si trovava di fianco a lei. I capelli neri e il naso dritto ricordavano il padre. Dall’altra parte, gli occhi che assomigliavano a quelli della madre, erano blu come il cielo. I suoi occhi erano gentili. Il volto aveva una forma ovale perfetta. Era un faccino incredibile con quel naso e quella bocca!


“P- Principe Lord…!”


Esatto. Il bambino sorridente, i cuoi occhi stavano brillando come lanterne, era Lord. Come al solito, era coperto di grasso e sporco.  Era incredibile che fosse il principe di un regno. Era inevitabile dato che lavorava nei campi di mattina, faceva arti marziali nel pomeriggio e svolgeva gli affari reali la sera.


“Ciao Yang Fei.”


“…”


Un’espressione luminosa. Yang Fei venne assorbita dalla bellezza di Lord e rimase per un attimo colpita. La bellezza di Lord era così perfetta sotto tutti i punti di vista che anche la grande Yang Fei era rimasta meravigliata. Questo nonostante il fatto avesse solo cinque anni. Lord fece a Yang Fei, che lo stava fissando, una domanda innocente.


“Papà massaggia Yang Fei ogni notte? È bello?”


“N- no! È successo solo poche volte in passato! Non è successo negli ultimi anni!”


Si era trattato solo di un normale massaggio. Ma ciò che Yang Fei provò fu diverso. Perciò, per qualche ragione si sentiva in colpa. Non lo poteva negare completamente. Uno strano sorriso apparve sul volto di Lord. L’innocenza era scomparsa, come cancellata. Si sentiva più uno zio subdolo che un bambino di cinque anni.


“Insegnami come fare un massaggio. Voglio fare dei massaggi alla mia fidanzata.”


“…”


“Lo terrò segreto a Mamma. Sì? Andiamo nella mia stanza?”


Lord sorrise di nuovo come se non sapesse niente! Yang Fei, che era conosciuta per essere calma e impersonale, non poté fare a meno di imbarazzarsi di fronte a Lord. Lord si stava divertendo per la sua reazione quando si udì una voce.


“Re Grid è tornato. Principe Lord, per favore vai a cambiarti gli abiti e salutalo.”


La voce che si udì provenire dal soffitto apparteneva al Re delle Ombre, Kasim. Dato che la situazione con l’impero era diventata preoccupante, si era dedicato a scortare Lord e aveva affidato la guida delle Ombre di Overgeared a Faker.


“Papà!”


Il volto di Lord si illuminò. Era felice di riunirsi con suo padre, che rispettava e amava più di chiunque al mondo. Sembrava davvero un bambino quando si comportava così.
                                


                                



