---
weight: 7160
title: Capitolo 716
pubDate: 2025-03-20T11:48:41.403Z
tags:
    - overgeared
---


Tra i giocatori c’era un party che veniva chiamato ‘le migliori classi di tutti i tempi’. Era il party dell’Assalto a Belial. Ne facevano parte Grid, i migliori ranker della Gilda Overgeared, il Maestro di Spada Kraugel e Papa Damian. Secondo l’opinione comune non ci sarebbe mai stato un party migliore di quello.


Ma adesso, al contrario delle aspettative diffuse, era nato un party ancora più forte. Il suo nome era ‘Otteniamo il Bottino!’.






[Il party ‘Otteniamo il Bottino!’ è riuscito a conquistare l’8° città dei vampiri!]


[Il leader del party ‘Grid’ ha ottenuto due anelli del vampiro avanzato.]


[Il leader del party ‘Grid’ ha ottenuto un elisir di stamina.]


[Il leader del party ‘Grid’…]


…


…


Un’ora e 48 minuti. Dopo aver preso la 9° città in due ore, il party Otteniamo il Bottino! aveva stabilito un nuovo record. Era il vantaggio di avere un party associato alla gilda. C’era un gran lavoro di squadra perché il party raccoglieva persone che condividevano gli stessi ideali.


“Wow, siamo invincibili vero?”


“Già… Non possiamo perdere con questi membri.”


Il potere del party attuale era paragonabile a quello del party per l’assalto a Belial.


Il posto di Kraugel era stato preso da Chris e quello di Damian dalla Santa Ruby. In particolare, la percentuale di guarigione di Ruby e le sue abilità divine costituivano un potere unico nella strategia del party. Gli unici svantaggi che Ruby aveva rispetto a Damian erano il suo debole potere di combattimento e il fatto che non fosse in grado di usare abilità di potenziamento. E questo nonostante fosse solo al livello 200.


Inoltre, rispetto ai tempi dell’assalto a Belial, la potenza media dei membri era molto più elevata. Era naturale, dato che la maggior parte di loro era equipaggiata con armi create con i resti di Belial.


“Come ha detto Lauel, i membri attuali sarebbero in grado di assaltare Belial.”


“Sì.”


<em>Ahah ohoh!</em>


La 9° e l’8° città erano state più facili di quanto si aspettassero, perciò tra i membri di Overgeared c’era un’atmosfera piacevole. Erano particolarmente deliziati di aver ottenuto gli anelli dei vampiri e gli elisir.


L’anello del vampiro avanzato. Aveva un tempo di ricarica più lungo e un effetto minore rispetto all’Anello di Elfin Stone che Grid già possedeva, ma tale anello impallidiva solo se paragonato a quello di Elfin Stone.


L’oggetto di un vampiro con potere guaritivo; gli anelli dei vampiri erano così rari in Satisfy che era difficile trovarvi un’alternativa. Tra di essi, l’Anello del Vampiro Avanzato era il più efficace. Il suo tasso di rilascio era così basso che solo pochi membri di Overgeared ne possedevano uno. Gli anelli dei vampiri erano molto popolari tra i membri di Overgeared, ma la maggior parte ne aveva uno di scarso livello.


E qual era il valore degli elisir, che incrementavano permanentemente una statistica di 10 punti? Gli elisir avevano uno dei peggiori tassi di rilascio. Da quando era diventato Signore di Reidan, Chris aveva bevuto un elisir solo tre volte. Il loro valore era astronomico. Ma stavolta li avevano ottenuti in ben due città!


“La fortuna ci sta seguendo. Potremo migliorare tantissimo durante questa spedizione.”


Tutti i membri del party erano eccitati. Tutti guardavano con grande speranza al futuro. Eccetto Grid!


‘…Mi sento ansioso.’


Grid era in preda ad un’ansia che non poteva descrivere a parole. La ragione? Era troppo fortunato. Aveva ottenuto quegli elisir, che in precedenza non era mai riuscito a trovare, in due città di seguito? Sfortunatamente, Grid era stato abbastanza fortunato da sperimentare una cosa del genere.


‘È insolito… Nella 9° città, tre vampiri true blood sono apparsi nello stesso istante.’


In origine, era accaduto spesso. Ripensando alla città custodita da Tiramet, erano apparsi nello stesso momento il discendente diretto Tiramet e diversi vampiri true blood. In effetti, l’ansia di Grid non aveva una base ben definita. Ma le sue emozioni non si dissolsero.


‘E se Marie Rose comparisse in altre città, oltre alla 2°…?’


No, voleva credere che una cosa del genere non potesse accadere. Grid si fidava di Braham.


‘…Oppure appariranno diversi discendenti diretti tutti insieme?’


Si sentiva in quel modo perché in passato aveva avuto troppa sfortuna? Grid stava diventando sempre più bravo ad anticiparla.


<em>Chill!</em>


Mentre Grid era in preda ai brividi, il morale del party salì alle stelle.


“La prossima è la 7° città! Il numero 7 è fortunato in Corea del Sud! Ahah! Come presidente della Società Patriottica della Corea del Sud, posso affermare con fiducia che otterremo due elisir nella prossima città! Puahahahah!”


“Oh! Hai un buon presentimento? Ok, andiamo nella prossima città!”


“…”


Non siate troppo eccitati. Grid avrebbe voluto dire questo ai suoi compagni, ma non riusciva ad aprire bocca. Non voleva rovinare l’atmosfera senza motivo.


‘È triste che non riesca a scherzare con i miei amici… Non c’è bisogno che li faccia preoccupare inutilmente.’


Poteva preoccuparsene da solo.


<em>Shake shake.</em>


Grid scosse il capo e si diresse verso la città successiva insieme ai suoi compagni.


***


Dato che mancavano due mesi alla Competizione Nazionale, l’attenzione e le aspettative del mondo avevano cominciato a concentrarsi su di essa. Quali paesi sarebbero stati protagonisti e a che situazioni avrebbero assistito?


『 Quando saranno applicate le nuove regole, è chiaro che gli Stati Uniti vinceranno un’enorme quantità di medaglie d’oro. È innegabile. Gli Stati Uniti saranno primi. 』


『 Ci sono così tanti giocatori degli Stati Uniti… Non sappiamo ancora dove sia Zibal, ma Kraugel potrebbe prendere il suo posto, no? 』


『 Sì, è la notizia più rilevante di questa Competizione Nazionale. La nazionalità di Kraugel è cambiata, da Russia a Stati Uniti. 』


『 Da ciò che emerge dalle interviste con i russi, sembra che Kraugel abbia sofferto considerevoli discriminazioni razziali in Russia. È comprensibile che abbia cambiato paese. Ma perché gli Stati Uniti invece della Corea del Sud? Considerando le sue origini coreane, non avrebbe dovuto trasferirsi in Corea del Sud? 』


『 Ci sono molte congetture su questa informazione. Tra di esse, la più probabile è… 』


Kraugel sognava di combattere di nuovo contro Grid. Aveva deliberatamente evitato la Corea del Sud con l’obiettivo di scontrarsi con Grid.


…In molti lo ipotizzavano. Tuttavia, non tutti ci credevano perché non corrispondeva a ciò che Kraugel stesso aveva detto.


<em>-Si dice che sia per via della malattia di sua madre. Sembra che gli Stati Uniti abbiano promesso di curarla. Be’, potrebbe essere una situazione complicata.</em>


<em>-È molto più realistica come spiegazione, rispetto all’idea che Kraugel sia consapevole della forza di Grid e per questo abbia evitato di andare in Corea del Sud. Ha già vinto contro Grid lo scorso anno, no? Ha davvero bisogno di preoccuparsi di Grid?</em>


<em>-Già. Non sembra che a Kraugel importi di Grid.</em>


Lo scontro tra Kraugel e Grid era stato così feroce e spettacolare che era costantemente nella top 3 delle migliori scene della Competizione Nazionale. Indipendentemente dalla loro nazionalità, tantissimi spettatori avevano guardato il video dell’incontro. Ancora e ancora, ripetutamente.


Erano in molti quelli che attendevano il nuovo incontro tra i due e il Gruppo S.A. se ne era reso conto. Abbastanza da inserire la scena del loro combattimento dell’anno precedente nel video di apertura della 3° Competizione Nazionale.


Ma la gente sapeva qual era la realtà. Quell’anno, non ci sarebbe stata una grande resa dei conti nella Competizione Nazionale. Era chiaro. L’anno precedente, Kraugel era stato elogiato come il cielo al di sopra del cielo, ma aveva ancora una classe normale. Nonostante questo, aveva battuto Grid, che aveva una classe leggendaria.


E ora com’era messo Kraugel? Era una leggenda. Era anche un Maestro di Spada, il più forte tra tutte le leggende passate. Era chiaro che Kraugel sarebbe stato molto più forte rispetto all’anno precedente e che Grid non sarebbe riuscito a resistergli. Se ci fosse stato un nuovo scontro tra i due, sarebbe stata una lotta a senso unico.


<em>-Non che Grid sia debole. È raro trovare qualcuno che sia più forte di lui.</em>


<em>-Chi è che non lo sa?</em>


<em>-Esatto.</em>


<em>-Kraugel è troppo forte.</em>


<em>-È il cielo al di sopra del cielo!</em>


<em>-Kraugel è il più speciale, in mezzo a tante persone speciali. Il più straordinario di tutti.</em>


<em>-Non ha senso dire che abbia evitato la Corea del Sud perché è preoccupato da qualcuno che ha già sconfitto.</em>


<em>-Il vero problema di quest’anno non è lo scontro tra Grid e Kraugel. È quale paese si guadagnerà il secondo posto nella classifica complessiva delle medaglie.</em>


<em>-Esatto. Gli Stati Uniti saranno sicuramente al primo posto.</em>


Dopo gli Stati Uniti, anche il Canada e la Cina stavano emergendo come superpotenze di Satisfy grazie alla loro vasta popolazione. Quale paese sarebbe arrivato secondo? L’attenzione era focalizzata su quell’interrogativo. La Corea del Sud non veniva neanche menzionata e l’interesse per Grid era piuttosto debole rispetto all’anno precedente.


C’era qualcuno che si sentiva stimolato da tutto questo.


“…La Corea del Sud non è un paese che possa essere ignorato.”


L’individuo in questione era il Creatore di Dungeon Mangia Jokbal Piccante. Recentemente, aveva attraversato molti cambiamenti interiori bevendo con Peak Sword. Contattò i tre amici con cui aveva formato il Carnevale di Sangue.


***


[Sei entrato nella 7° città dei vampiri.]






“È lo stesso ovunque.”


Le città dei vampiri avevano tutte una cosa in comune. Erano completamente buie, neanche una luce. Dieci minuti dopo essere entrati, non riuscivano a vedere nulla. E questo era un terribile rischio.


<em>Kiiiiiii!</em>


<em>Kwaaaaah!</em>


Prima che i loro occhi potessero abituarsi all’oscurità, le bestie selvatiche che si aggiravano per la città si avventarono su di loro. I famigli dei vampiri. Quel tempismo costituì una delle situazioni più pericolose che si trovarono ad affrontare. La maggior parte di quelli che si recavano alle città dei vampiri per la prima volta non riuscivano a cavarsela contro i famigli e morivano.


Ma i membri di Overgeared avevano molta esperienza. Avevano già attaccato molte volte le città dei vampiri e sapevano che sarebbero stati assaliti dai famigli, dunque erano pronti ad affrontarli. Anche se non riuscivano a vedere ad un palmo dal loro naso, potevano indovinare i movimenti dei nemici e usare le loro abilità.


I famigli all’ingresso della città non potevano certo minacciare i membri di Overgeared. Questa sarebbe stata la norma. Ma la 7° città era strana.


“Kuk…!”


“Perché sono così forti?”


“Merda! Non abbassate la guardia, state attenti!”


Dalla spessa oscurità emersero numerosi famigli, da ogni direzione. Erano diversi dai soliti famigli. Il loro livello era ben oltre 50 e ce n’erano tantissimi. I membri di Overgeared si resero conto che non si trattava di famigli normali.


<em>Kwang!</em>


<em>Kwarurururung!</em>


“Ugh! Mettetevi in formazione!”


“State vicini finché non vi abituate all’oscurità! State attenti a non attaccare un compagno!”


Era una situazione di crisi! I membri di Overgeared erano passivi davanti alla carica violenta dei famigli.


“Ahahah! Finalmente è il nostro turno!”


Erano Toban e Vantner, che non erano riusciti a fare nulla nella 9° e nell’8° città.


“Guardia del Sole!”


<em>Flash!</em>


Una luce sfolgorante si riversò dagli scudi di Toban e di Vantner. Era una luce intensa che causò un danno catastrofico ai famigli, abituati all’oscurità da centinaia d’anni.


<em>Yelp! Yipppp!</em>


<em>Grrrr!</em>


Il lupo e il pipistrello rimasero accecati. Persero completamente la vista a causa dei due scudi e della testa di Vantner, che rifletteva anch’essa la luce. I membri di Overgeared passarono all’attacco e riuscirono a malapena a superare quella crisi. Ma la vera crisi era appena iniziata.


“Mmm… Suppongo che non siano quelli che hanno ucciso Elfin Stone se sono così in difficoltà persino con i famigli.”


“Sono irrilevanti. Sistemiamoli in fretta.”


“…!”


I membri del party furono sconvolti al sentire quelle voci provenienti dal cielo.


[Conte Cray]


[Conte Yetima]


[Conte Ruson]


[Conte Noll]


I mostri migliori, con i loro nomi d’oro scintillante…


Quattro vampiri al livello di Elfin Stone si erano radunati e li fissavano dall’alto!


“Maledizione…”


Perché succedeva sempre a lui? Grid riuscì solo ad imprecare.
                                


                                



