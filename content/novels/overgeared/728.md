---
weight: 7280
title: Capitolo 728
pubDate: 2025-03-20T11:48:41.407Z
tags:
    - overgeared
---


Titan, la capitale dell’Impero Saharan, aveva il più grande Tempio di Rebecca del continente. Le dimensioni di un singolo tempio erano tali da superare persino quelle del Vaticano. In quel luogo le persone potevano vedere con i propri occhi la stretta relazione tra l’impero e la Chiesa di Rebecca.


“Vostra Maestà, è urgente.”


Il tempio costruito col sangue e col sudore di un numero infinito di immigrati. Esisteva davvero una statua di Rebecca, la dea della bontà, in quel posto orrendo? Coloro che si opponevano all’impero non apprezzavano il Tempio di Rebecca di Titan. Tuttavia, dal punto di vista dell’Imperatore Juander, esso era il simbolo del potere assoluto e la sola casa della ‘vera’ Dea Rebecca. Qualcuno giunse in quel luogo sacro.


“Urgente…”


Juander, che sedeva davanti alla statua e pregava, aprì gli occhi. Era irritato per il disturbo arrecato alle sue preghiere. Il Conte Lisha, che corse a fare rapporto, chinò profondamente il capo.


“Ci sono degli strani movimenti nel Regno di Overgeared. Si dice che stiano radunando un grande esercito a Reidan, mobilitando tutte le truppe alleate.


“…Mmm.”


Reidan era una città che confinava con l’impero. L’atto di radunare truppe proprio lì poteva essere considerato come una minaccia. Juander avrebbe potuto mandare un esercito nel Regno di Overgeared, adducendo come motivazione il ‘peccato di aver reso nervosa la gente dell’impero’. Ma Juander non poteva spostare il suo esercito perché la maggior parte delle forze principali dell’impero era stata inviata a Valhalla.


“Si sono mossi dopo essere venuti a conoscenza di questo fatto… Come c’era da aspettarsi dal Re di Overgeared.”


La ragione per cui Juander aveva piazzato un gran numero di truppe vicino Valhalla era per tenere il discendente del Re Imbattuto sotto controllo. Juander rimaneva vigile nei suoi confronti, in quanto aveva ucciso decine di migliaia di truppe imperiali, aveva ucciso i Cavalieri Rossi e aveva danneggiato Kyle. Non l’aveva detto a nessuno, ma la sensazione che provava era quasi come la paura. Si chiese se si trattasse della seconda venuta del Re Imbattuto.


Perciò aveva appostato un esercito vicino Valhalla per fare la guardia al discendente del Re Imbattuto. Ma Valhalla e il Regno di Overgeared non lo sapevano. In quella mossa leggevano che l’impero avrebbe presto invaso Valhalla. Perciò, il Regno di Overgeared che radunava l’esercito a Reidan costituiva una sorta di avvertimento. Un avvertimento che diceva che se avessero invaso Valhalla, il Regno di Overgeared avrebbe attaccato le loro retrovie.


“Sigh… Kuk, kuku! Kukukuk!”


Juander fece un profondo sospiro prima di scoppiare a ridere. Era ridicolo. Un semplice regno appena nato osava lanciare avvertimenti all’impero. Non aveva mai pensato che ci sarebbe stato un regno che avrebbe ignorato l’impero. Juander era strabiliato dai cambiamenti di quell’era. Era così patetico da essere divertente.


Rise per un po’ prima di chiedere al Conte Lisha:


“Qual è il numero esatto dell’esercito di Overgeared che si sta radunando a Reidan?”


L’impero aveva occhi e orecchie in tutto il continente. Le sue spie erano presenti in ogni paese e in ogni regione. Qualunque domanda Juander avesse, avrebbe trovato risposta immediatamente. Ma non questa volta.


“Mi vergogno. Non ho ancora scoperto il numero esatto.”


“…”


Il Conte Lisha, capo dell’agenzia di intelligence dell’impero, aveva già provato diverse volte a infiltrare delle spie nel Regno di Overgeared. Ma era difficile. Tutti i loro territori erano strettamente sorvegliati. Anche se riuscivano ad infiltrare una spia, questa veniva catturata immediatamente. In particolare, il numero di spie infiltrate a Reinhardt era quasi vicino allo zero. La maggior parte delle 300 spie inviate a Reinhardt non era più tornata. Ecco perché c’era una grossa restrizione sui loro ‘occhi’ nel Regno di Overgeared.


Juander si accigliò.


“La rete di informazione nel Regno di Overgeared è ancora debole. Che delusione, Lisha.”


“Me ne vergogno… Sembra che ci abbiano molti assassini di alto livello… Ma presto troverò una soluzione.”


“Allora riesci a dirmi grossomodo il numero di nemici?”


Il numero esatto era sconosciuto, ma era possibile ipotizzare. Quando Juander glielo chiese di nuovo Lisha rispose.


“Approssimativamente 40.000.”


40.000. Era un numero insignificante. Dal punto di vista dell’impero, che aveva un esercito di milioni di unità, 40.000 era un numero che poteva essere neutralizzato in qualunque momento. Ma la guerra non era fatta solo di numeri. In particolare, nel Regno di Overgeared c’erano diverse persone che erano allo stesso livello dei Cavalieri Rossi. Tra queste, il Re di Overgeared aveva già distrutto due regni e ne aveva fondati altri due. Non ci sarebbe mai stato Valhalla senza il Re di Overgeared.


‘Centinaia di migliaia di soldati e la mia gente mandati a Valhalla…’


Erano solo delle buone prede. Dopo quel pensiero Juander si sentì assalire dal rimorso.


‘Non c’è talento.’


Il Duca della Spada Limit e i Cavalieri Rossi erano dalla parte dell’imperatrice e non era il momento di mandare i Cinque Pilastri in prima linea. Erano occupati ad addestrare cavalieri e maghi che avrebbero sorpassato i Cavalieri Rossi. Kyle era libero, ma aveva perso un braccio con il discendente del Re Imbattuto.


Juander si chiese quand’era stato che le cose si erano fatte così contorte. Guardandosi indietro, era passato molto tempo. Da quando aveva perso Piaro…


Alla fine, era apparso il discendente del Re Imbattuto e l’equilibrio era crollato.


“E inoltre…”


<em>Step.</em>


Juander chiamò e una guardia si fece avanti, porgendogli un mantello. Lo indossò, si diresse fuori dal tempio e borbottò:


“Per il momento dovrò bere da una tazza amara. Proviamo con la diplomazia.”


Diplomazia. Juander non vi aveva mai fatto ricorso prima. Dal momento in cui si era impossessato del trono dell’impero, era diventato il governatore assoluto del continente e aveva dato sempre e solo ordini agli altri paesi. Erano accordi unilaterali, non diplomazia. Ma adesso i tempi erano cambiati.


“Manda un emissario al Re di Overgeared. Digli che non invaderemo Valhalla per il momento. Chiederò una tregua a Valhalla come prova.”


“…!”


L’imperatore del mondo aveva appena dichiarato che avrebbe fatto un passo indietro? Era incredibile. Il Conte Lisha spalancò gli occhi mentre la faccia del capitano della guardia Bain diventava rossa di rabbia.


“Vostra Maestà! Preferirei andare sul campo di battaglia! Invece degli inutili Cavalieri Rossi, sarà Bain a portarvi le teste del Discendente del Re Imbattuto e del Re di Overgeared.”


“Non è possibile. Bain, se tu te ne vai non potrò più stare tranquillo neanche per un secondo. Non riesco neanche a dormire.”


“…”


Chi avrebbe potuto essere incaricato di scortare il governatore del continente? Juander riconosceva il valore del Capitano della Guardia Bain, era la persona di cui si fidava di più al mondo. Se poteva camminare tranquillamente per le strade era solo grazie a lui.


“Il discendente del Re Imbattuto…”


Dopo aver calmato Bain, Juander ripensò alla descrizione datagli da Kyle. Aveva i brividi.


‘Un mostro che può usare la leggendaria Arte della Spada delle 100.000 Armate e anche la magia… Sarà meglio non muoversi finché tutti i Cinque Pilastri non saranno ritornati. Sì, la scelta di oggi è saggia, non una disgrazia.”


***


“Ahahahahahah! Hai visto? Quegli sciocchi vergognosi sono scappati via!”


Il conte vampiro Noll. Al momento era in uno stato particolare: si era liberato della Maledizione dell’Indolenza. Per lui era difficile capire. Sapeva solo che dopo aver incontrato l’umano di nome Grid un paio di volte, la parola ‘seccante’ era svanita dalla sua testa.


Noll credeva che quel cambiamento fosse basato sui suoi sentimenti di rabbia. C’erano umani che non avevano paura dei discendenti diretti. Nell’istante in cui sentì la rabbia montargli dentro, Noll seppe che era libero dalla maledizione. Poi provò gioia. Era la prima volta che avvertiva un’emozione ben distinta da quando era nato, centinaia di anni prima. Si rese conto di essere vivo.


‘Adesso capisco perché Braham ed Elfin Stone hanno cercato di liberarsi della Maledizione dell’Indolenza.’


Braham desiderava la conoscenza, mentre Elfin Stone bramava l’amore. Aprire gli occhi ai desideri e alle emozioni prima dei propri simili portava al rifiuto della Maledizione dell’Indolenza. Ecco perché avevano sofferto così tanto.


“Kuk…! Kuahahahahah! Ma alla fine, sono stato io a liberarmene per primo!”


Noll pensò di essere superiore a Braham e ad Elfin Stone. Poi un vampiro true blood lo avvicinò e gli chiese cauto, “Mi scusi… Conte Noll, possiamo tornare a dormire adesso?”


“…”


I vampiri true blood e i vampiri comuni subivano solo in minima parte la Maledizione. Ma l’effetto sembrava irrilevante solo se paragonato a quello sui discendenti diretti: erano tutti seccati e volevano tornare a dormire. Tuttavia, non potevano andarsene perché dovevano seguire gli ordini del discendente diretto.


Noll fece schioccare la lingua.


“Dormite qui se siete stanchi. Non so quando quell’umano tornerà.”


“…”


Erano vampiri nobili abituati a dormire nelle bare, non sulla nuda terra! I vampiri true blood e i vampiri generici avrebbero voluto protestare, ma non potevano. Proprio come i discendenti diretti onoravano, amavano e temevano Beriache, i vampiri true blood e i vampiri generici provavano lo stesso nei confronti dei discendenti diretti.


Alcuni vampiri diedero con cautela la loro opinione.


“Ehm…Conte Noll. Gli umani non sono stupidi. Non è più probabile che non tornino?”


“Sarebbe da pazzi tornare quando sanno che siamo accampati qui.”


Già, era un’interpretazione guidata dal buonsenso. Grid non sarebbe tornato, a meno che non fosse stato pazzo. Perciò Noll pensò che avrebbero fatto bene a rimanere in quel luogo. Era ben consapevole che Grid era uno psicopatico!


“Quell’umano è pazzo. È tornato qui diverse volte, ha lottato anche quando non aveva alcuna possibilità e ha ucciso i miei fratelli uno dopo l’altro. Questa è la prova che è pazzo.”


“Vuoi dire che tornerà?”


“Esatto. Tornerà sicuramente.”


E…


“Sarà ucciso da me. Kuk, kukukuk!”


Noll aveva già ucciso Grid una volta. Gli piaceva il sangue, era molto dolce. Quando beveva sangue sentiva come se la sua forza avesse raggiunto il punto di ebollizione. Evoluzione. Era simile all’avanzamento di classe dei giocatori. Dopo aver spazzato via i membri di Overgeared Noll era più forte che mai. Era sicuro di sé perché ne era ben consapevole.


“Era 10 anni fa? Ricordi l’esercito umano che entrò nella nostra città?”


“Sì, a quel tempo c’erano migliaia di umani.”


“Fu un vero e proprio banchetto. È stata la prima e l’ultima volta che ho mangiato così tanto.”


“Presto avremo un altro banchetto.”


“Uh?”


“Come le formiche, alle persone deboli piace riunirsi, perché da sole non ce la fanno. Il folle umano porterà sicuramente dei rinforzi per resisterci. Il loro numero sarà simile al nostro.”


“Ohh…!”


Gli occhi dei vampiri assonnati brillavano. Per natura gli umani erano deboli. La loro specie era una preda naturale per i vampiri. Se fossero arrivati in tanti non sarebbe stata una minaccia, ma un buffet. In quell’atmosfera eccitata, Noll gridò, pieno di gioia:


“Venite…! Venite quando volete! Fatevi sotto! Mi nutrirò di tutti voi umani ed otterrò la forza necessaria per raggiungere un altro livello!”


In quel momento…


“Sì, sono qui.”


Si udì una voce umana provenire dall’entrata della città. Il proprietario di quella voce era indimenticabile: Grid. Era completamente pazzo.


“Kik…! Kihahahahah! Sei venuto! Sei davvero tornato!”


Noll tremò di gioia quando si accorse di Grid. Era grandioso vedere che la preda stessa era venuta da lui. Era così bello che aveva voglia di uccidere. Gli altri vampiri gridavano, pieni di eccitazione.


“Non è venuto da solo, vero?”


“Hai portato molti amici questa volta?”


I vampiri erano troppo eccitati! Grid annuì.


“Sì, ho molti amici.”


<em>Kurururururuk!</em>


Dall’entrata si udirono dei passi. Non era il suono di dozzine o di centinaia di passi. Migliaia? No, neanche.


<em>Kururururururk!</em>


“…?”


Noll e i vampiri inclinarono le teste a quel suono. Sembrava che il numero di persone che stava invadendo la città fosse più alto di quanto si aspettassero. C’era un problema.


<em>Kurururururuk!</em>


C’era ancora molto rumore. Altri umani continuavano ad entrare nella città. Il numero…


“…Non riesco a contarli.”


“Neanch’io…”


Era la prima volta che vedevano tanti umani tutti insieme! I vampiri cominciarono a indietreggiare all’avanzare di quell’immenso esercito. Alla fine, Noll gridò:


“Perché ve ne state lì impalati? Il banchetto che attendevate è proprio davanti a voi! La cena! Un predatore non dovrebbe esserne contento?”


“Ohhhhh!”


Il grido di Noll risvegliò i vampiri attoniti. Era il potere di un discendente diretto. I vampiri dimenticarono la loro paura e si scagliarono contro gli umani. Naturalmente Noll era in testa e guardava solo Grid. Non gli importava degli altri umani.


“Mangerò di nuovo qualcosa di delizioso!” proclamò in tono di minaccia!


Poi, al di sopra di Noll e dei vampiri che lo seguivano…


“Mortaio Martellante.”


“…?”


Qualcosa di molto grande cadde dall’alto.


<em>Kuuuuuuuuong!</em>


La città dei vampiri, con centinaia d’anni di storia alle spalle, cominciò a sgretolarsi.
                                


                                



