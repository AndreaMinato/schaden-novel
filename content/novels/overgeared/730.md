---
weight: 7300
title: Capitolo 730
pubDate: 2025-03-20T11:48:41.407Z
tags:
    - overgeared
---


“Voi…! Voi!”


Era riferito al re del clan dell’acqua, Maxong? No, erano Piaro e Asmophel. Noll non utilizzava più l’espressione ‘umano’. Sì, Noll fu costretto ad ammetterlo. La specie umana non era insignificante. Il suo potere era così incredibile da non poter essere considerata come semplice bestiame.


‘<em>Non riesco a crederci!</em>’


L’aratro a mano aveva provocato un dolore terribile e il caos di Noll accelerò. Lui era un diretto discendente. Era il figlio della grande madre Beriache. Il sangue di un grande demone scorreva in lui. Come minimo, avrebbe regnato come essere assoluto in questo mondo di mezzo.


‘<em>Allora, cos’è questa situazione? In realtà sono un essere insignificante?</em>’


Noll non si era mai immaginato che le persone, con le quali stava avendo a che fare, fossero il gruppo più forte che aveva anche distrutto un grande demone. Cadde in preda alla follia.


<em>Chaaeng!</em>


<em>Chaeeeeng!</em>


Bloccò il tridente di Maxong e la magia con lo scudo e lo stesso fece con la spada di Asmophel attraverso la magia di sangue.


<em>Puk.</em>


Venne di nuovo colpito dall’aratro a mano, a causa dell’opportunità che aveva concesso occupandosi di quei due.


‘<em>Perché fa così male?</em>’


Lo strumento che l’umano, che si definiva contadino, brandiva era troppo ambiguo per essere definito un’arma. L’efficienza era molto bassa in confronto alle armi convenzionali. Faceva male ogni volta che veniva colpito. Questo fece arrabbiare Noll. Si sentì perlomeno imbarazzato e umiliato nell’essere ferito da questo attrezzo.


“Prenderò la cosa seriamente!”


Grazie a Piaro, Asmophel e Maxong, la salute di Noll era stata ridotta del 40%. Come la maggior parte dei boss noti, Noll entrò in una nuova fase.


<em>Kukukung!</em>


<em>Kukukukukukung!</em>


Soppressione Diretta Lv. 2. Avendo mangiato Grid nella battaglia precedente, Soppressione Diretta si era evoluta per diventare molto più forte di quelle utilizzate dai precedenti conti. Per sopraffare tutti i bersagli di cui era ‘consapevole’, diminuiva drasticamente le statistiche e allo stesso tempo, provocava le alterazioni di stato di paura e silenzio. La durata era raddoppiata.


“Kuk…!”


“Uh!”


Asmophel e Maxong sputarono quando sentirono che le loro menti e i loro corpi indietreggiavano. Fu difficile superare la distanza insita. Maxong del clan dell’acqua vinse la paura più velocemente di Asmophel, ma il divario tra di loro era grande. C’era un sorriso tetro sul volto di Noll.


“Kik…! Kikiki! Sì, le cose finalmente si stanno allineando. Le persone di fronte a me hanno espressioni impaurite… Eeh!”


Avrebbe ribaltato la situazione. Avrebbe trasfuso il sangue degli umani, che erano congelati come dei topi, si sarebbe ripreso dalle sue ferite e sarebbe tornato a combattere. Noll all’improvviso urlò. Fu a causa di un aratro a mano che lo colpì dietro la testa. Gli occhi di Noll si spalancarono.


“Perché stai benissimo?”


Urlò Noll con espressione incredula.


“Una leggenda non cede.” Piaro iniziò a presentare il vero sé. “In realtà, di solito non sono un contadino.”


‘<em>Lo sapevo!</em>’


<em>Gulp!</em>


Noll deglutì la sua saliva. Non appena Piaro aveva resistito a Soppressione Diretta, aveva capito che Piaro era una leggenda, proprio come Grid. Ma la domanda era, che tipo di leggenda? Forse Piaro era il più forte tra le leggende, un Maestro di Spada. In altre parole, avrebbe dovuto lottare contro un nuovo minaccioso Maestro di Spada.


‘<em>Che leggenda sei?</em>’


Noll tremava mentre guardava Piaro, aspettando la sua presentazione. Poi, Piaro si rivelò.


“Io sono un…”


“L…?”


“Leggendario…”


<em>Gulp!</em>


“Contadino!”


“X%#@$~!!!”


Questo era il linguaggio malvagio che i vampiri usavano centinaia di anni fa, prima di essere cacciati dall’inferno. Noll poteva essere nato nel mondo di mezzo, ma conosceva il linguaggio demoniaco per la sua comprensione innata in quanto discendente diretto. La gran parte del linguaggio demoniaco consisteva in terribili profanità…


Il volto di Piaro si indurì quando dalla sua bocca fuoriuscì il linguaggio peggiore. Piaro naturalmente non riuscì a comprendere le parole della lingua demoniaca. Tuttavia, notò che si trattava di imprecazioni perché le parole usate erano simili a quelle di solito dette da Grid e da Huroi.


“Forse… Mi hai appena maledetto?”


“Cosa intendi fare?”


“Troverò i tuoi genitori morti!”


“Cosa?”


Questo era troppo. Anche i grandi demoni non scherzavano sui loro genitori.


‘<em>Non sono malvagio come quel tizio!</em>’


Lo sguardo di Noll si volse verso Huroi, che si trovava lontano da Grid. Era un bastardo che aveva maledetto la morta Beriache diverse volte. Noll odiava essere trattato in quel modo da un rifiuto umano. Volle negarlo con forza.


“È difficile da perdonare…! Dovrai sistemare questa tua abitudine se in futuri vorrai che lavoreremo insieme nei campi!”


Piaro stava già emanando un’aura omicida. Fu la prima volta dall’assalto al Grande Demone Belial che aveva un’espressione così inferocita. Il suo impeto era tale che sembrava avrebbe immediatamente colpito Noll. Ma in realtà non fu così semplice. Noll possedeva delle statistiche innate davvero alte in quanto vampiro di classe conte, mentre Piaro aveva già consumato Mortaio Martellante e Destinato a Morire. Inoltre, Maxong e Asmophel erano oppressi e non riuscivano a supportare attivamente Piaro.


‘<em>Questo tipo è forte, più del necessario. Ma crede di poter vincere contro di me in uno scontro uno contro uno?</em>’


Gli occhi rossi di Noll si calmarono. Stava cercando una vittoria facile. Sì, era così concentrato su Piaro che dimenticò la realtà. Il fatto che lui era da solo e Piaro aveva un esercito!


“Purificazione!”


“Eh?”


Abilità della Santa Ruby! Fu in grado di curare tutte le forze alleate che erano state prese da Soppressione Diretta. Nello stesso istante, Asmophel e Maxong colpirono Noll, mentre Piaro utilizzò Coltivazione Libera e diede a Noll un altro colpo critico. Questa non era la fine.


“Sparate!”


<em>Puk!</em>


<em>Puuooook!</em>


<em>Peng!</em>


<em>Pepepepeok!</em>


I soldati d’elite di Reinhardt iniziarono a fare fuoco con i loro archi e le loro magie. Grazie a Purificazione di Ruby, i soldati avevano vinto la paura e iniziarono ad agire.


“Andiamo anche noi!”


Laden e Bland, che erano arrivati tardi in città, si unirono alla prima linea. La quantità di danno salì ad un livello diverso da prima.


“Questi moscerini!”


<em>Kurururung!</em>


Noll non rimase più attaccato solo a Piaro. Minacciò tutti i soldati di Overgeared che avevano messo piede in città con un incantesimo ad ampio raggio. La nuova fase, modalità berserk.


“E- Evitatelo tutti!”


“Aprite…!!”


I cavalieri tentarono di minimizzare il danno ai soldati ma il problema era che c’erano troppe truppe riunite in una piccola città. I soldati riuscivano a muoversi a malapena. Se i membri di Overgeared avessero cercato di evitare la magia lanciata, si sarebbero procurati a vicenda danni maggiori. Ma i soldati di Overgeared erano soldati d’elite addestrati dai migliori comandanti. Compresero che andare avanti e indietro era controproducente. Tutti loro rimasero fermi, con gli occhi chiusi, senza scappare dalla magia che volava verso di loro.


In quel momento, c’erano centinaia di soldati pronti a morire. No, ce n’erano migliaia. Tuttavia, il danno effettivo fu poco. Questo perché c’erano membri di Overgeared vicino ai soldati.


“Proteggete i soldati!”


Queste persone, l’esercito era la loro forza nazionale! I membri di Overgeared si mossero prontamente, nonostante Grid e Lauel non avessero dato loro un ordine. Ciascuno di loro si presentò con il miglior modo di proteggere i soldati.


Katz consumò le risorse speciali per bloccare l’incantesimo di sangue, mentre i tanker, inclusi Vantner e Toban, difendevano i soldati usando ogni tipo di abilità di difesa. Nel frattempo, chi provocava danni come Chris e Pon cercò di indebolire il potere della magia. Lanciarono addirittura i propri corpi per difendere i soldati.


“Kuk!”


“Coff! Coff!”


Le urla e i lamenti dei membri di Overgeared risuonarono per tutta la città. Noll era veramente forte. Era un vampiro diretto per un motivo. Tuttavia, in qualche modo appariva sciatto di fronte al contadino leggendario Piaro.


“Volo!”


Jishuka diede fuoco all’arco della Fenice Rossa. Fu un tentativo per danneggiare Noll e curare i suoi alleati. Grazie a lei, il danno agli alleati fu minore di quanto si aspettassero. Ma Noll in modalità berserke non si fermò.


“Morirete! Tutti voi morirete!”


<em>Kuwang!</em>


<em>Kwa kwa kwa kwang!</em>


Noll usò di nuovo una magia ad area. Fu a questo punto che i soldati iniziarono a fare affidamento ai membri di Overgeared.


Per la loro natura, incapaci di riconoscere i soldati come consumabili, i membri di Overgeared si sentirono in obbligo a proteggere i soldati dagli attacchi ad ampio raggio di Noll. Questo fece subire loro dei danni.


“Bloccatelo!”


Anche il clan dell’acqua stava agendo. Continuarono ad utilizzare la magia per indebolire la magia di sangue di Noll. Poi anche il trio composto da Piaro, Asmophel e Maxong continuò ad attaccare Noll, cercando di mettere fine alla sua modalità sfrenata. Ma il recupero infinito della salute di Noll, dopo aver usato un’abilità ad area, era fenomenale. Si trattava dell’abilità unica del vampiro di convertire il danno provocato ai bersagli in salute. Questa abilità, insieme al grande numero di nemici, finì col dare delle ali a Noll. Le centinaia di soldati e i membri di Overgeared furono colpiti dalla magia di Noll e la sua salute continuò a salire.


“Questo mostro non ha un tempo di ricarica…!”


Urlò Vantner mentre la resistenza del suo scudo scendeva ad un livello pericoloso. Era la conseguenza per aver protetto i soldati e bloccato la magia con lo scudo. Non poteva sopportare la velocità con cui la resistenza diminuiva.


Alla fine.


<em>Jjejeok!</em>


<em>Jjejejejeok!</em>


Lo scudo di Vantner si incrinò. Non sarebbe stato strano se si fosse rotto. Un brivido scese lungo la schiena di Vantner. Era preoccupato che se il suo scudo si fosse rotto, lui e i soldati che stava proteggendo sarebbero stati annientati. Stava avendo paura quando udì un suono martellante.


<em>Tteeong! Teeong!</em>


<em> </em>


[La resistenza dello Scudo di Vostro Onore è stata ripristinata.]


[La resistenza dello Scudo di Vostro Onore è stata…]






“Grid…!”


Vantner aprì di nuovo i suoi occhi e comprese la situazione. Esisteva qualcuno oltre ad un fabbro leggendario che fosse in grado di ripristinare la resistenza degli oggetti ad una tale velocità? Grid mise la mano sulla spalla di Vantner.


“La finirò presto, perciò resisti un altro po’.”


Anche Grid stava proteggendo i soldati in tempo reale. Nel processo di contrattaccare l’incantesimo di ampia scala con Rotazione, di bloccare con lo scudo e di bilanciare il potere con abilità di attacco, la sua energia del combattimento era salita a 80 punti. Era circondato da un’aura viola mentre usava Oscuramento, Ira del Fabbro e Movimenti Rapidi.


Poi.


<em>Teong!</em>


Il suo corpo volò in alto. Ovviamente, il suo obiettivo era Noll.


“Tu…! Finalmente sei giunto!”


Noll stava brandendo un’arma contro Asmophel, Piaro e Maxong quando scoprì Grid e ruggì. Era l’occasione di vendicarsi contro la persona che aveva creato questa situazione, facendolo sentire pieno di entusiasmo. Ignorò l’attacco di Piaro e raggiunse solo Grid.


“Muori!”


“Arte della Spada di Pagma!”


Grid aveva già usato Combinazione dell’Oggetto. Spada dell’Illuminazione e Filure combinate mirarono il cuore di Noll. In quel momento anche Piaro, Asmophel e Maxong attaccarono. Qui, Grid ebe una nuova esperienza.






[Hai unito le forze con le persone di cui hai assoluta fiducia!]


[Il pezzo comune nascosto del giocatore ‘Abilità Cooperativa’ si è sbloccata per la prima volta!]


[Come ricompensa per aver sbloccato per la prima volta l’abilità, il danno quando si utilizza Abilità Cooperativa è aumentato permanentemente del 20%!]






“Divisione del Cielo!”


L’abilità di Piaro, che Kraugel aveva copiato, spaccò il cielo.


<em>Puahahah!</em>


Dal petto di Noll, il sangue uscì a fiotti come una cascata.


“Spada di Fuoco!”


La spada di Asmophel venne circondata dalle fiamme e tagliò ripetutamente il fianco di Noll. Le ferite di Noll divennero cenere e l’abilità di recupero diretto di un diretto discendente venne bloccata. Poi…


“Morso del Mare!”


Il tridente di Maxong brillò di potere magico blu e pugnalò il cuore di Noll con la forza di uno tsunami.


“Ondata della Cuspide Assassina Collegata.”


Seguì la spada di Grid. Abilità Cooperativa si attivava quando un giocatore utilizzava un’abilità nello stesso momento in cui lo faceva un PNG, con cui aveva l’affinità al massimo, e il bersaglio era lo stesso. Fu la volta in cui un potente sistema colpì uno degli essere più forti. Ora sembrava che Noll non avesse altra scelta che pregare per la sua anima.


Ma il personaggio fuori dal comune, Grid, bloccò inavvertitamente il flusso naturale.






[Il titolo ‘Duca della Virtù di Pangea’ è stato ativato!]
                                


                                



