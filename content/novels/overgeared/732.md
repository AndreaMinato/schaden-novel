---
weight: 7320
title: Capitolo 732
pubDate: 2025-03-20T11:48:41.408Z
tags:
    - overgeared
---


‘Cosa? Che succede?’


‘Che situazione è questa?’


Un’occasione perfetta! Grid, insieme a Piaro, Asmophel e Maxong, aveva una grande occasione per porre fine alla battaglia. Quando videro la barra della salute scendere i membri di Overgeared cominciarono a sentire la trepidazione per gli oggetti che avrebbero ottenuto. Ma cosa stava succedendo? Grid non sferrò il colpo finale a Noll. Interruppe l’attacco all’ultimo momento.


“Purificazione!”


La Santa Ruby pensò che Grid fosse sotto l’effetto di una condizione di stato. Si affrettò ad usare Purificazione su di lui ma non funzionò.






[Il bersaglio è in condizioni normali.]






Spuntò una finestra di notifica e Purificazione non ebbe effetto.


“Oppa…?”


Non si era mica scollegato? Suo fratello avrebbe fatto causa all’azienda? La preoccupazione di Ruby era realistica dato che conosceva il carattere di Grid meglio di chiunque altro. In quel momento…


“…Sono vivo grazie a voi. Donerò a voi la vita che mi rimane. Dimostrerò il mio valore e ripagherò il mio debito standovi accanto.”


Mentre Grid lo fissava immobile, Noll si inchinò umilmente al suo cospetto. In quel momento, tutti i membri di Overgeared, inclusa Ruby, si sentirono percorrere da una scarica di brividi.


‘Il discendente diretto…’


‘L’ha domato?’


Era un risultato incredibile! I membri di Overgeared non avevano ancora capito cosa fosse successo, ma era naturale. Era ben noto in Satisfy che neanche i domatori famosi fossero in grado di domare i boss identificati. Tuttavia Grid, che non era neanche un domatore, aveva appena trasformato un boss in un suo sottoposto. Quella scena violava completamente ogni senso comune.


In quel momento tutti erano attoniti.


“È davvero il Dio Grid!”


“Come mi aspettavo dal Mio Signore!”


“Kukukukuk…! La vostra generosità riesce persino a convertire il cuore di un mostro?”


Peak Sword, Huroi e Lauel. Il famoso trio che venerava Grid cominciò a tessere le sue lodi.


“Avere il titolo di Candidato a Re del Sangue e mostrare pietà l’hanno portato ad ottenere la gratitudine del discendente diretto? Questo è un metodo che solo Grid, che ha una comprensione totale di come funziona il mondo di Satisfy, avrebbe potuto ideare! È davvero il Dio Grid! L’orgoglio della Corea del Sud!”


“Il Mio Signore ha già conquistato i cuori di molti PNG identificati… Non è strano che ci sia riuscito anche con un mostro. Domare un discendente diretto è un’impresa straordinaria che trascende persino la mia immaginazione. Vi rispetto, Mio Signore!”


“Kukukuk… L’avevo notato sin da quando Sua Maestà aveva domato gli occhi del male. Il potere con cui riesce a far breccia nel passato è inestimabile. Kukukuk…!”


Peak Sword, Huroi e Lauel sopravvalutavano Grid più del necessario e interpretavano la situazione un po’ arbitrariamente.


“Ah… Um.”


Grid pensò di correggerli, per poi azzittirsi. Decine di migliaia di soldati lo guardavano con invidia. Se avesse detto loro la verità ne sarebbero stati delusi. Alla fine…


“Ahahah! Be’, è vero. La vostra interpretazione è giusta. Ho scoperto come conquistare il cuore di Noll e ho attuato la mia strategia. Grazie alla cooperazione di Noll, le cose stanno andando come avevo pianificato.”


“Ohhhh!”


“Urrà per il Re Grid!”


“Urrà per il Re di Overgeared! Urrà per il Re di Overgeared!”


Decine di migliaia di soldati cominciarono ad esultare per Grid. Ognuno di essi sentì crescere il rispetto che provava per il re.


‘…Più tardi dirò la verità ai miei compagni.’


Grid cercò di ignorare gli occhi scintillanti dei soldati e organizzò l’esercito.


***


‘È meglio.’


Grid si era aspettato di ottenere esperienza, oggetti e un nuovo potere per la sua runa dall’assalto a Noll. Dal suo punto di vista, dava la colpa a Duca della Virtù di Pangea. Il titolo non si era mai attivato, neanche una volta, da quando l’aveva ottenuto. Grid aveva continuato a sperare che non si attivasse ed era diventato furioso quando la sua attivazione sull’ultimo colpo gli aveva impedito di concludere l’assalto a Noll. Aveva sentito chiaramente l’occasione di guadagnare esperienza, oggetti e un nuovo potere della runa che si allontanava. Ma gli sviluppi successivi gli aveva fatto cambiare idea.


Noll aveva dichiarato che avrebbe seguito Grid. Era il discendente diretto di un conte! Non c’era bisogno di farsi ossessionare dall’esperienza, dagli oggetti o dai poteri della runa. Innanzitutto, che cosa voleva ottenere Grid cacciando un discendente diretto? Voleva un oggetto di evocazione di un discendente diretto.


Tuttavia, era molto difficile far alzare la classificazione di un oggetto di evocazione. Anche se avesse raggiunto la classificazione desiderata ed evocato un discendente diretto, il suo livello sarebbe stato inizializzato. C’era anche una durata per l’evocazione, come con i compagni animali.


Ma Noll era diventato un sottoposto di Grid da vivo e Grid poteva dunque ottenere la sua lealtà senza penalità. In particolare, Noll era un forte alleato, paragonabile ad Asmophel e a Piaro. Grid non vedeva l’ora di scoprire quanto più forte sarebbe diventato il Regno di Overgeared. Era come se avesse ottenuto migliaia di truppe.


“Mmm.”


Grid sorrise quando fronteggiò Noll. Lo guardò con occhi pieni di affetto.


“Noll, io sono un umano, a cui voi vampiri pensate come bestiame. Puoi davvero servirmi?”


Era una faccenda di cui preoccuparsi. Grid glielo chiese con serietà e Noll rispose senza esitazione.


“Ho deciso di servirvi perché avete riconosciuto la mia esistenza. Non m’importa di che specie siete.”


Grid era la persona che l’aveva riconosciuto. Noll gli era grato per avergli dato l’opportunità di provare il suo valore.


“Giuro sul nome di mia madre che non vi disprezzerò solo perché siete umano e non vi guarderò come qualcosa da mangiare. Solo…”


“Solo?”


“Non posso dire lo stesso per gli altri umani. Voi sapete che mi nutro di sangue umano.”


<em>Suruk.</em>


Noll guardò i compagni e i soldati di Grid che erano ancora lontani. C’era brama nei suoi occhi. Fame. Noll vedeva tutti gli umani come prede, eccetto Grid. Era inevitabile. Mangiare ed essere mangiato: era l’intrinseco rapporto tra vampiro e umano.


‘Sì…’


Grid si sentì infelice quando si trovò costretto a fronteggiare quel problema impossibile. C’era bisogno di fornire costantemente degli umani a Noll per nutrirlo.


‘Se si diffonde la voce che il re di un regno si è fatto affiancare da un vampiro e lo nutre con vite umane…’


La reputazione di Grid sarebbe sicuramente crollata. Quella scelta sarebbe stata usata come arma di propaganda da altri regni e avrebbe perso il favore dell’opinione pubblica. Quando estrasse la Spada del Re, Grid aveva mal di testa.


‘Osservazione Personaggio.’


<em>Ttiring-</em>






Nome: Noll


Età: 219 anni   Genere: Maschio


Specie: Vampiro, Discendente Diretto


Titolo: Quarto Figlio di Shizo Beriache


*Ha ereditato l’attributo compassione da Beriache. Può usare una magia del sangue che ha effetti benefici sui suoi alleati.


Titolo: Il Vampiro che ha Prevalso sulla Maledizione dell’Indolenza.


*Ha una forte voglia di vivere. Se la sua salute scende al di sotto del 10%, diventerà un codardo. Dimenticherà il suo obiettivo e cercherà solo di sopravvivere.


*Ha un forte desiderio di allargare i suoi orizzonti. Vorrà imparare attivamente.


Titolo: Un Predatore


*Quando è affamato si rivelerà il suo vero potere. Il livello attuale di fame è 5/10.


Livello: 433


Forza: 3500 (▼)   Stamina: 2449 (▼)


Agilità: 1980 (▼)   Intelligenza: 3500 (▼)


Abilità: Repressione Diretta (SS), Trasfusione di Sangue (S), Donazione di Sangue (SS), Magia del Sangue (S+), Corsa Selvaggia (SSS)


Shizo Beriache amava particolarmente questo figlio, in quanto la emozionava il fatto che nel suo cuore fosse sopito l’attributo della compassione. Sperava che avrebbe dato forza ai suoi fratelli e che li avrebbe aiutati a superare le difficoltà. Ma come gli altri discendenti diretti, Noll non è riuscito ad essere all’altezza delle aspettative di Beriache. La colpa è da imputare alla Maledizione dell’Indolenza.


Noll è terribilmente amareggiato per questo.






[Corsa Selvaggia]


Il tempo di ricarica di tutta la magia sarà di 3 secondi. Tuttavia, il consumo di Mana raddoppierà.






Grid non poté fare a meno di esclamare: “Wow.”


Le statistiche di Noll erano molto più alte di quanto si aspettasse.


‘Quanto è forte nello stato completo?’


Naturalmente, era debole rispetto a quando era in modalità boss. In quello stato, vantava una salute di milioni di punti, centinaia di volte più alta rispetto ad ora. Tuttavia, era ovvio che le statistiche di un boss e di un PNG fossero diverse.


‘Un personaggio forte come nemico diventa più debole da amico.’


Quella regola era applicata con assoluta precisione in ogni gioco!


‘Anche con questa regola, Noll è molto più forte di quanto mi aspettassi.’


Perciò era ancora più spiacevole il fatto che Noll fosse un vampiro. Gris sospirò e Noll chiese, “Che succede? C’è qualche problema?”


“Mi chiedo se tu possa nutrirti di altro al di fuori del sangue umano. Come sai, io sono un re umano. Non posso darti degli umani da mangiare.”


“Perché?”


“Non è un problema etico?”


“Etico…? Non capisco questo concetto. In ogni caso, c’è un tipo di cibo di cui posso nutrirmi invece del sangue umano.”


“E qual è?”


Non c’era bisogno di uccidere nessuno! Gli occhi di Grid brillavano come lanterne mentre Noll spiegava.


“Elisir. Posso nutrirmi di elisir quando non c’è sangue umano.”


“Ah, è per questo che di tanto in tanto lasci degli elisir? Li porti come cibo di emergenza e poi li lasci ai giocatori…”


Il volto luminoso di Grid si oscurò di nuovo. Non poteva permettersi di dargli degli elisir come cibo. Noll reagì al profondo sospiro di Grid.


“Non dovete preoccuparti di cosa mangio. Posso cercarmelo da solo il cibo. Mi basta cacciare gli umani.”


“È proprio questo il problema.”


La ragione per cui Grid pensava fosse necessario procurare cibo per Noll era per prevenire che si scatenasse. Avrebbe causato troppa confusione se si fosse messo a cacciare umani a Reinhardt.


“Sangue umano… Quanto devi berne per saziarti?”


Chiese Grid secco.


Noll rispose onestamente: “Se dormo, posso digiunare anche per decenni. Ma per funzionare al meglio per un giorno intero ho bisogno del sangue di almeno tre persone. Per raggiungere lo stato completo, ho bisogno di 100 porzioni di sangue.”


“Che succede alle persone a cui succhi il sangue?”


“Muoiono o diventano vampiri.”


“…Il sangue non potrebbe essere prelevato separatamente e messo in un bicchiere?”


“Sarebbe inutile perché non sarebbe fresco.”


“Oh.”


Noll valeva quanto un esercito di migliaia di soldati ma c’erano molte restrizioni. Mentre Grid era in preda alla confusione, Piaro si avvicinò.


“Non preoccupatevi del cibo del vampiro, Vostra Maestà.”


“Piaro…? Hai una soluzione?”


Grid non vedeva l’ora di ascoltarla, ma Noll sbuffò. Rideva all’idea che quel folle che faceva finta di essere un contadino potesse risolvere il problema della scarsità di cibo. Piaro sorrise.


“Credo sia possibile usare il suolo della città per far crescere delle piante con molto sangue. I vampiri potrebbero mangiare quelle.”


“Cosa…?”


Noll era sconvolto. Piante?


“Ad un vampiro…! Per di più sono un discendente diretto. Non posso essere vegetariano!”


Noll alzò la voce davanti a quelle assurde sciocchezze e Piaro rise.


“E se non potessi bere sangue umano?”


“Preferirei bere elisir piuttosto…!”


“No, essere vegetariani è un bene.”


“Ehi!”


“Allora cominciamo a coltivare?”


“Questo folle bastardo…!”


“…Ho aggiunto un’altra persona chiassosa alla compagnia.”


Ed era anche vecchio. Grid era seriamente preoccupato che il suo corpo potesse cominciare ad emanare anche l’odore di un vecchio scapolo.
                                


                                



