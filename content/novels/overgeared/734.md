---
weight: 734
title: Capitolo 734
pubDate: 2025-03-20T11:48:41.409Z
tags:
    - overgeared
---


Subito dopo la fine dell’assalto a Noll.


“I soldati non avranno bisogno di una pausa? Fermiamoci a Reidan.”


“Grazie per la vostra considerazione!”


Chris incoraggiò i soldati a fare una pausa prima di tornare a casa, cosa che li ridusse quasi in lacrime per la commozione. I soldati avevano marciato senza sosta per la paura che Grid fosse in pericolo, poi, dopo aver attraversato il deserto, avevano combattuto contro i vampiri. Erano stremati sia fisicamente sia mentalmente. I loro occhi si erano adombrati al pensiero di dover attraversare di nuovo il deserto per tornare a casa. Era consigliabile quindi che facessero una pausa a Reidan, la seconda capitale. Fu ovviamente una notizia deliziosa per loro.


“Lasciate il resto a me e tornate.”


Disse Chris a Grid mentre sorrideva ai soldati esultanti.


Grid gli espresse il suo apprezzamento. “Grazie per esserti impegnato a prenderti cura dei soldati. Ci vorrà molto denaro per fornire vitto e alloggio a decine di migliaia di persone…”


“È solo naturale per un duca del Regno di Overgeared. Non serve ringraziarmi.”


“…È una bella sensazione.”


Grid si sentiva appagato. La presenza di compagni affidabili lo rendeva felice. La malinconia dei giorni in cui era solo era stata spazzata via ormai.


***


“Cosa? Che forza è quella?”


“Questo è il potere del Regno di Overgeared?”


‘Se volete intervistarmi, venite a Reidan.’


Queste erano state le parole di Chris, la speranza del Canada. Dato che era occupato nel suo ruolo di duca del Regno di Overgeared, si era rifiutato di tenere una conferenza stampa nel mondo reale. Non poteva permettersi di sprecare così tanto tempo. I media del Canada erano stati d’accordo con la sua posizione e avevano inviato dei giornalisti a Reidan.


A quel punto, l’unica preoccupazione dei reporter era la Competizione Nazionale. Il ranker canadese più importante, Chris, era molto amato dai canadesi. Aveva occupato la prima posizione della classifica per più di un anno. Ora volevano sapere cosa pensasse della 3° Competizione Nazionale, qual fosse la sua visione e cosa credesse di riuscire ad ottenere. I giornalisti avevano un’infinità di domande per Chris, molte delle quali relative alla Competizione Nazionale.


Ma ora…


“Il Duca Chris sta tornando in trionfo!”


<em>Tuong!</em>


<em>Tung! Tung! Tudong!</em>


La processione di decine di migliaia di soldati che seguivano Chris cambiò l’interesse dei reporter.


‘Si stimava che la forza totale del Regno di Overgeared fosse di 60.000 unità…?’


‘L’informazione era sbagliata…! Le voci dicevano che Overgeared avesse solo 60.000 truppe. Eppure come possono esserci 40.000 truppe solo a Reidan, se non è neanche la capitale…! Il Regno di Overgeared deve avere almeno 100.000 truppe!’


‘Il Regno di Overgeared…! Come può un regno appena fondato avere tutto questo potere…? Questo è il potere di Grid!’


I media cominciarono a prestare attenzione alla grande processione di soldati che seguiva Chris. Erano eccitati dall’avere finalmente la prova che il potere del Regno di Overgeared non si riduceva solo a voci di corridoio. Era uno scoop. Ma lo scoop vero e proprio si verificò subito dopo.


“È arrivato un emissario dell’Impero Saharan!”


“Cosa?”


“Uh?”


Chris e i reporter erano sorpresi. L’impero aveva mandato un emissario? Perché?


‘Le due nazioni non erano diventate completamente ostili da quando si è fermata l’offerta dei tributi?’


Chris si fece inquieto alla vista dell’emissario. Era già preoccupato per quello che quel cane dell’impero gli avrebbe detto.


‘Potrebbero aver mandato un delegato qui per testare se è possibile una riconciliazione… Naturalmente, il tutto sarà accompagnato da intimidazioni.’


Era sconvolgente sapere di essere nel mirino dell’impero. Chris era estremamente preoccupato per come l’avrebbero pressato. Mentre era in preda all’ansia, l’emissario dell’impero arrivò da lui. La gente di Reidan e i reporter canadesi prestarono attenzione.


Il delegato dichiarò, rivolgendosi a Chris, “Sono venuto a comunicare la volontà di Sua Maestà l’Imperatore.”


“Cosa…?”


La voce di Chris era intrisa di tensione. Le decine di migliaia di persone raccolte attorno a lui, la gente di Reidan e i reporter del Canada erano tutti nervosi. Era un messaggio da Juander, l’unica persona al mondo col potere di cambiare la mappa dei continenti con poche parole.


Che cosa volevano comunicare? Sembrava non fosse niente di buono. Potevano solo aspettarsi il peggio. Tutti erano a disagio, quando l’emissario parlò.


“Sua Maestà l’Imperatore vuole fare la pace con il Regno di Overgeared. Se il Re di Overgeared desidera che l’impero non invada Valhalla, allora l’impero stringerà immediatamente una tregua.”


“…?”


“???”


Il chiacchiericcio nell’aria improvvisamente si spense. Reidan cadde nel silenzio. Era difficile da credere anche dopo aver sentito quelle esatte parole direttamente dall’emissario. L’impero voleva fare la ‘pace’? Avrebbero stretto una tregua con il nemico se il Regno di Overgeared lo avesse desiderato?


C’era mai stato un evento del genere nella storia del continente? No, l’imperatore aveva sempre esercitato un potere assoluto. Tutto era sempre stato risolto secondo il suo volere. Sapeva solo come impartire ordini, non gli interessavano le volontà degli altri. Questo era il vero Imperatore Juander.


E proprio per questo…


‘Uno scoop!’


‘Questo è un topic per il pubblico d’oltremare!’


I reporter erano convinti: la storia dell’emissario dell’impero sarebbe stata un articolo di punta.


“Um… Andiamo nel salone.”


Chris si accorse in ritardo dell’atmosfera che si stava creando e condusse l’emissario altrove. Perciò i giornalisti non seppero cosa accadde dopo, ma non era un vero problema.


“Logout!”


Dimenticarono il loro scopo originale di intervistare Chris e cominciarono ad andarsene.


***


[L’Imperatore dell’Impero Saharan Juander ha chiesto di fare pace con il regno!]


[Il potere del Regno di Overgeared è più grande di quanto sia stato rivelato.]


[(Rubrica) Per la prima volta nella storia, l’impero ha intrapreso delle azioni diplomatiche… Questo incidente è più significativo di quanto si immagini.]


Il mondo era sottosopra. La forza del Regno di Overgeared, che aveva costretto persino il sovrano assoluto del Continente Ovest ad accorgersi della sua presenza, aveva lasciato il pubblico esterrefatto. I media erano scossi. Ogni giorno, non facevano altro che parlare della grandezza del Regno di Overgeared e di Grid.


Grid pensò che fosse assurdo.


“Che razza di situazione è questa?”


Perché l’imperatore lo stava facendo? Perché chiedeva la pace? Pur di ottenerla, era persino disposto a firmare una tregua con Valhalla.


“C’è un altro motivo sotto?”


La stanza dei ricevimenti del Re di Overgeared. Grid stava cucendo della biancheria intima insieme alle Mani di Dio. Era in preda alla confusione e al disagio, quando udì qualcuno bussare alla porta.


“È Lauel.”


“Bene! Entra!”


Grid gli diede il benvenuto. La situazione era cambiata recentemente quindi pensava che Lauel potesse avere delle risposte alle sue domande. Voleva sapere la verità e liberarsi di quella confusione. Lauel esibì i pollici all’insù.


“Grandioso.”


“Cosa?”


“È un risultato di Sua Maestà per aver radunato un esercito a Reidan nel giro di pochi giorni.”


“…?”


Grid non capì.


Lauel sorrise e spiegò, “Sua Maestà ha riunito un esercito per assaltare Noll, ma il tempismo è stato perfetto. L’impero ha raccolto la maggior parte delle sue truppe a Valhalla, mentre voi avete riunito una forza a Reidan, al confine con l’impero. L’imperatore ha pensato che foste una minaccia per lui.”


“…”


“Questo è il risultato. L’impero ha riconosciuto che sarebbe stato pericoloso affrontare Overgeared e Valhalla allo stesso tempo, quindi hanno estratto la carota. L’imperatore è stato costretto ad intraprendere delle azioni diplomatiche. Sono sicuro che il nome di Vostra Maestà rimarrà nella storia dell’impero.”


“Um…” Grid comprese la situazione dopo aver ascoltato la spiegazione di Lauel. Ma era sconvolto. “Non capisco, perché l’impero si è sentito minacciato? Il loro potere non è in grado di schiacciare Overgeared e Valhalla contemporaneamente? Perché si sentono minacciati?”


“Anche per via di Vostra Maestà.”


“Io?”


Lauel rise.


“Il discendente del Re Imbattuto non è forse apparso a Valhalla per spingere i Cavalieri Rossi sull’orlo del collasso? L’imperatore ha paura del discendente del Re Imbattuto.”


“Ah…”


Nel momento in cui aveva usato la Spada del Massacro delle 100.000 Armate nella guerra, Grid era stato scambiato per il discendente del Re Imbattuto. Queste erano le conseguenze.


“La voce secondo cui l’impero ha paura del discendente del Re Imbattuto è vera.”


“Forse è più di una voce.”


“Già… Sono spaventati.”


A Grid tornò in mente il cavaliere della morte del Re Imbattuto e si sentì percorrere da un brivido. Non riusciva neanche ad immaginare quanto fosse stato forte il Re Imbattuto da vivo. Provò pietà per l’esercito imperiale che aveva combattuto contro di lui.


“Alla fine è andato tutto bene. Non dovremo temere nessun problema durante il periodo di pace con l’impero. La durata minima di una tregua è di due anni. Dobbiamo portare il nostro potere al massimo durante questo periodo.”


“Il periodo di pace è così breve?”


“No. Può durare da uno a vent’anni.”


“Allora non possiamo stabilire che sia il più lungo possibile?”


“Una pace duratura richiede un buon oratore con la statistica della diplomazia elevata. Dovrebbe usare abilità diplomatiche e di conversazione per negoziare con l’avversario. Sfortunatamente, non c’è nessuno con questo talento nel Regno di Overgeared.”


“Huroi?”


“Non ha rivali nell’arte della comunicazione, ma… Non ha la statistica della diplomazia.”


“Peccato. Sarebbe utile su molti fronti se l’avesse.”


Gli occhi di Lauel si illuminarono.


“Allora darete l’ordine a Huroi?”


“Che ordine?”


“L’ordine di procedere con la missione diplomatica.”


“E cos’è?”


“È una delle missioni per i nobili di alto rango.”


“Quelli che completano questa missione possono ottenere lo stato di diplomatico e aprire la missione diplomatica?”


“Sì, esatto. Naturalmente, il grado di difficoltà della missione è molto elevato. Ci vorranno almeno sei mesi per completarla.”


“Kung…”


Grid non riuscì a dire nulla. Huroi era anche un ranker. Grid sapeva meglio di chiunque altro quanti sforzi avesse fatto per essere sempre al suo fianco. Non voleva forzarlo a interrompere il suo allenamento per intraprendere una missione così difficile. Era probabile che così facendo Huroi avrebbe perso la sua posizione di ranker per cui aveva lavorato così duramente. Dopo un momento, Grid scosse il capo.


“Se nessuno ha completato la missione diplomatica fino ad ora, significa che nessuno ci vede un grande merito nell’essere un diplomatico. Va bene. Non ho intenzione di interferire con Huroi. Piuttosto sceglierò qualcuno di nuovo.”


“È così…? Capisco.”


Lauel si sentiva deluso dentro di sé, ma aveva anticipato la reazione di Grid. Nel momento in cui annuì e si inchinò…


“Mio Signore! Noooooo!”


La porta della stanza di Grid si spalancò e Huroi si precipitò dentro. Era il tipo di persona che cercava di restare al fianco del re il più possibile. Persino quel giorno, stava facendo la guardia davanti alla stanza di Grid, con funzione di scorta.


“Vi ho sentito da dietro la porta principale! Lasciate fare a me! Diventerò un diplomatico! Riuscirò ad intrattenere conversazioni eccezionali con i diplomatici stranieri e li farò diventare burattini del Regno di Overgeared!”


“…È questo che fa un diplomatico?”


Non pensava che un diplomatico usasse metodi del genere. Gli occhi di Grid si erano fatti rossi per l’ansia ma sorrise. L’apprezzamento che provava per Huroi era sempre immenso.


‘Prima dell’inizio della Competizione Nazionale, devo creare un nuovo oggetto per Huroi.’


Decise Grid.


La Competizione Nazionale si stava avvicinando.
                                


                                



