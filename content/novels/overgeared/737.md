---
weight: 7370
title: Capitolo 737
pubDate: 2025-03-20T11:48:41.410Z
tags:
    - overgeared
---


“Dio Grid, dopo aver ascoltato la vostra storia, mi sono interessato molto a Mangia Jokbal Piccante e ho cominciato ad avere contatti regolari con lui. Ma è stato un lavoro difficile. L’ho cercato per tutto il paese e nel corso del mio viaggio ho imparato a distinguere il sapore del makguksu di ogni locale…”


“…”


Mentre ricordava, il volto di Daehan assunse diverse espressioni. Sembrava che tanti ricordi gli stessero attraversando la mente in quel momento.


“Tante volte ho pensato di arrendermi. Ma non l’ho fatto. Perché? Ho cercato Mangia Jokbal Piccante perchè sono convinto che sia una persona di cui il Regno di Overgeared ha bisogno!”


“…”


“Il risultato è ciò che vedete ora. Sono diventato suo amico di. Che ne pensate? Non è grandioso? Kuahahahah!”


Daehan rise, pieno d’eccitazione, mentre metteva una mano sulle spalle di Mangia Jokbal Piccante. Sembravano molto affiatati.


Un secondo dopo…


“Dove stai mettendo quella mano?” Una reazione gelida! Mangia Jokbal Piccante scansò via le mani di Daehan e avvertì Youngwoo. “Non mi fraintendete. Sono fondamentalmente diverso da voi. Non potremo mai essere amici.”


“Fondamentalmente?”


“Sì, sono malvagio. La ragione per cui sto partecipando alla Competizione Nazionale è diversa dalla vostra. Non lo sto facendo per il paese. Non sono una persona patriottica.”


“…”


“Il mio scopo sono solo i soldi! Soldi! Riparerò con le medaglie d’oro il danno che mi hai arrecato rubandomi l’uovo!”


“…Um.”


Youngwoo non stava partecipando alla Competizione Nazionale per il bene del paese. Anche lui lo faceva per soddisfare i suoi desideri personali. Tuttavia, Mangia Jokbal Piccante aveva frainteso. No, non solo lui. La maggior parte dei coreani credeva che Shin Youngwoo fosse un patriota.


Era naturale. Da un punto di vista oggettivo, a Youngwoo avrebbe fatto comodo non partecipare alla Competizione Nazionale. Se non l’avesse fatto, avrebbe potuto nascondere i veri poteri del Discendente di Pagma e avrebbe potuto fare il suo gioco da una posizione migliore. Inoltre, poteva fare soldi producendo più oggetti. Non aveva bisogno di ottenere le ricompense della Competizione Nazionale.


Tuttavia aveva partecipato alla Competizione ogni anno. Era inevitabile che le persone credessero erroneamente che lo facesse per puro patriottismo.


‘Be’, questo non significa che non ci sia neanche un briciolo di patriottismo in me.’


Come ex-membro dell’esercito della Corea del Sud, aveva comunque un minimo d’amore per la sua patria. Era fiero di aver aiutato il suo paese. Ma la vera ragione per cui Youngwoo aveva preso parte alla Competizione Nazionale era l’onore, non il patriottismo. Voleva dimostrare il suo valore in pubblico ed essere riconosciuto come una persona migliore.


Inoltre, c’era un’ulteriore ricompensa nella Competizione. Avrebbe potuto ricevere materiali di classificazione mitica come ricompensa per le medaglie d’oro. Si trattava di materiali che non si potevano ottenere neanche con i soldi. In particolare, ci si aspettava che la ricompensa di quell’anno sarebbe stata anche più prestigiosa di quella dell’anno precedente.


‘Lo scorso anno, l’unico materiale di classificazione mitica che conoscevo era l’adamantio.’


Ora era diverso da prima. Quell’anno Youngwoo era a conoscenza dell’esistenza di diversi materiali di classificazione mitica, come i prodotti derivati dalle creature sacre e i Capelli della Dea che avrebbe potuto richiedere al Gruppo S.A. come ricompensa per una medaglia d’oro.


‘Devo vincere due medaglie d’oro.’


Voleva uno dei prodotti rilasciati dalle creature sacre, come il Respiro della Fenice Rossa. Era ansioso di produrre una seconda e una terza Spada dell’Illuminazione.


“Um… Il nostro rapporto si stabilizzerà pian piano. Ad ogni modo, piacere di conoscerti.”


Youngwoo riemerse dai suoi pensieri e strinse la mano a Mangia Jokbal Piccante. Aveva apprezzato il suo desiderio di risarcirsi per il danno arrecatogli dalla perdita dell’uovo di drago con le medaglie d’oro. Sembrava una persona diretta.


E se fosse stato una cattiva persona? Lo avrebbe costretto a ripagare il suo debito nel gioco. Come minimo, sarebbe diventato ostile. Ma lo sguardo che rivolse a Grid era chiaro. Aveva dichiarato che avrebbe recuperato il danno in modo onesto.


‘Peak Sword lo apprezza con tutto il cuore proprio perché è una brava persona.’


Youngwoo sorrise il più cortesemente possibile. Mangia Jokbal Piccante rispose alla stretta con un’espressione che diceva che non aveva altra scelta.


“Be’… Saremo compagni nella Competizione Nazionale quindi dobbiamo stringerci la mano… Uh?”


Mangia Jokbal Piccante rimase sorpreso quando strinse la mano a Youngwoo: la sua forza era impressionante. La grossa mano piena di calli rivelava la vita dura che conduceva.


‘Nella realtà, lavora sodo?’


Mangia Jokbal Piccante aveva 36 anni. Youngwoo sembrava non averne neanche 30. Nel gioco era un fabbro leggendario, ma Mangia Jokbal Piccante si aspettava che nella realtà non fosse altro che un ragazzo timido. Ma non era così. Fin da quando si erano incontrati la prima volta, Youngwoo aveva esibito lo stesso comportamento e lo stesso sguardo che aveva nel gioco. Trasudava dignità.


Mangia Jokbal Piccante deglutì.


‘Grid… È nato proprio così.’


Era ovvio. Se fosse stato una persona comune, non sarebbe diventato re di una nazione. Mangia Jokbal Piccante fraintese e decise di non essergli ostile.


Dall’altro lato…


“…Di certo il tuo nome non è Mangia Jokbal Piccante?”


“Naturalmente è il mio ID nel gioco.”


“Non è un po’ troppo anche per un ID?”


“…”


I rappresentanti riuniti in disparte mormorarono tra loro. Mangia Jokbal Piccante pregò che venisse rilasciato presto un oggetto per cambiare ID. In quel momento…


“Oh cielo, sono tutti qui.”


Un uomo e una donna si avvicinarono al luogo in cui erano raccolti i rappresentanti coreani. La donna indossava un hanbok<strong>1</strong>, dimostrava all’incirca 30 anni e si muoveva con raffinata eleganza. Sembrava di vedere una di quelle modelle raffigurate sugli opuscoli coreani promozionali per stranieri. L’uomo era biondo ed era di razza mista. Sembrava avesse origini coreane e occidentali ed indossava una giacca da equitazione. Pur formando una coppia apparivano molto contrastanti tra loro.


“Chi…?”


Tutti i rappresentanti erano confusi. Era la prima volta che vedevano quell’uomo e quella donna, giunti in ritardo. In particolare, il comportamento della donna era piuttosto insolito. Infine si presentarono.


“Io sono Viola. Anch’io rappresento la Corea del Sud nella Competizione Nazionale di quest’anno.”


“Io sono Ma Bongshik. Vale lo stesso per me.”


“Sono i vostri ID?”


“Sono i nostri veri nomi.”


“Ah, sì…”


Che nomi strani. Quella fu la prima impressione che lasciarono i due nuovi rappresentanti coreani.


***


“Chi sono?”


Mangia Jokbal Piccante, Viola e Ma Bongshik.


Peak Sword mostrava grande interesse e sembrava molto ben disposto verso quei tre. Uno dei giganti della Corea del Sud, Peak Sword, non avrebbe mai mostrato un atteggiamento del genere verso delle persone comuni. Perciò gli altri ne dedussero che quei tre dovessero avere qualcosa di speciale. Tuttavia, erano insoliti. Nessuno riusciva ad immaginare chi fossero.


“Um… Non ho mai sentito i loro nomi prima d’ora.”


Nonostante appartenessero allo stesso paese, i rappresentanti non erano obbligati a rivelare le loro informazioni. Il gioco sarebbe comunque continuato dopo la fine della Competizione Nazionale. Se ci fosse stato l’obbligo di divulgare le proprie informazioni, molti meno ranker avrebbero partecipato.


“Piuttosto, Grid è davvero interessante.”


“Hai ragione. È anche più bello dal vivo.”


“Guarda i muscoli che ha sulla schiena. Anche per un uomo è un figo. Sono invidioso.”


Presto l’attenzione dei rappresentanti si concentrò su Grid. Lui non lo sapeva, ma più della metà dei 30 rappresentanti coreani che avrebbero partecipato alla Competizione Nazionale di quell’anno lo rispettava profondamente. Quando lo guardavano sognavano tutti di diventare come lui, specialmente dopo che lo avevano visto competere con Kraugel nella Competizione Nazionale dell’anno precedente. Erano germogli cresciuti guardando a Grid. Per loro, era un essere speciale. Volevano sfruttare quell’opportunità per avvicinarsi a lui, ma nessuno aveva il coraggio di farlo. Era difficile parlare a una figura così prestigiosa senza sentirsene inibiti.


‘Sarò molto attivo in questa Competizione Nazionale.’


‘Attiriamo l’attenzione di Grid ed entriamo nella Gilda Overgeared… Eh?’


Improvvisamente, tutti gli entusiasti rappresentanti coreani smisero di fare progetti. Nel salottino era apparsa l’ultima rappresentante della Corea, Yura.


“Scusate, sono in ritardo.”


“…”


Il mondo agli inizi era stato in bianco e nero? I rappresentanti fissavano Yura con sguardi vuoti mentre lei sorrideva gentilmente e si scusava con voce dolce. La sua travolgente bellezza faceva scomparire tutto il resto.


“N-Ne è passato di tempo.”


Persino Youngwoo balbettò. Era nervoso e il suo cuore prese a fare i salti mortali quando la rivide dopo così tanto tempo.


‘La sua pelle è come quella di un neonato… Chissà se sta mangiando come si deve?’


Youngwoo si sentì a disagio quando vide la pelle bianca di Yura. Lei inclinò il capo quando lo guardò.


“Ho qualcosa in faccia?”


“N-No. Sei diventata più carina dopo tutto questo tempo… Ops.”


Che sciocchezze stava dicendo? Aveva parlato senza pensare e quando se ne accorse si coprì la bocca. E Yura…


“…”


La sua pelle bianco latte si fece rossa. I rappresentanti coreani che li osservavano non poterono fare a meno di commuoversi.


‘Sono nel fiore delle loro vite…’


‘Sono invidioso…’


***


Alla 3° Competizione Nazionale partecipavano 50 paesi in totale. A differenza dell’anno precedente, le dimensioni della competizione amplificavano le aspettative dei giocatori di tutto il mondo. A quali scene spettacolari avrebbero assistito quell’anno? Tantissime persone erano piene di aspettative, mentre aspettavano l’inizio della Competizione. In tanti pregavano che i tre giorni restanti passassero in fretta per poter finalmente assistere all’evento.


Avvertivano la pressione di quel desiderio?


『 Ora si terrà un evento speciale per la Competizione Nazionale. 』


I rappresentanti dei diversi paesi cominciarono a salire a bordo degli aerei. Le emittenti televisive che trattavano di videogiochi cominciarono a documentare l’evento live da tutto il mondo. Si trattava di una trasmissione prodotta dal Gruppo S.A. Orlando, una popstar di fama mondiale e uno dei ranker tra i primi 100.000 di Satisfy, ne era il conduttore.


『 In questo momento, 1500 rappresentanti da ogni paese del mondo stanno volando verso il Giappone. E il Gruppo S.A. sta preparando un evento speciale per tutti loro. 』


“Evento?”


La diretta era iniziata senza nessun preavviso ma ebbe grande risonanza, dato che trattava della Competizione Nazionale. Con il passaparola gli spettatori affluirono in massa. Il presentatore Orlando cominciò a spiegare con espressione entusiasta.


『 Tutti i giocatori a bordo hanno delle capsule invece di posti a sedere. Si tratta di capsule che permetteranno loro di collegarsi al server di Battlefield. 』


“Battlefield?”


『 È un server segreto preso in prestito da Satisfy. Da questo momento in poi, 1500 giocatori da tutto il mondo entreranno in una determinata area partendo dallo stesso livello, con le stesse statistiche, gli stessi oggetti, le stesse abilità e tutto sarà equo per tutti. Si tratta di una piccola mappa. Da lì, i giocatori…


“…?”


『 Continueranno a lottare fino a che non rimarranno in tre. 』


“Cosa?”


“Un gioco di sopravvivenza senza livelli né oggetti?”


“Non è un po’ troppo ovvio? Sembra un evento fatto apposta contro Grid.”


“Wow, è davvero troppo.”


Le critiche del pubblico coreano cominciarono ad affluire immediatamente, non appena tutti seppero dell’evento. Ma la reazione degli spettatori d’oltremare fu completamente diversa.


“Non è interessante? Chi è il miglior giocatore in quanto a talento puro?”


“Naturalmente è Kraugel.”


“No, forse qualche anonimo di cui non sappiamo niente potrebbe essere meglio di Kraugel.”


Naturalmente Grid non veniva menzionato tra i candidati alla vittoria. Era difficile immaginare che potesse vincere senza i suoi preziosi oggetti.




Hanbok: costume coreano tradizionale. Attualmente viene utilizzato come abito da cerimonia o per occasioni particolarmente formali.                                


                                



