---
weight: 738
title: Capitolo 738
pubDate: 2025-03-20T11:48:41.413Z
tags:
    - overgeared
---


“D’ora in poi sarete connessi a Battlefield.”


Era un evento speciale, i cui dettagli non erano stati divulgati. Tutti i 1500 partecipanti alla Competizione Nazionale di quell’anno speravano di prendere parte all’evento. Era assurdo che il suo contenuto non fosse stato rivelato, ma era inevitabile che tutti desiderassero le ricompense. Nell’istante in cui i rappresentanti di ogni paese salirono ognuno sul proprio aereo…


“Battlefield è una piccola mappa di circa 10.000 pyeong<strong>1</strong>. Non è abbastanza grande per contenere 1500 persone, ma vanta diverse tipologie di terreni che rendono facile sviluppare delle strategie. Dovrete combattere uno contro l’altro finché non rimarrete in tre."


I dettagli dell’evento furono divulgati. Ci fu un’immediata reazione negativa.


“Sembra un gioco solitario. Non è un po’ troppo sconsiderato?”


“Una battaglia in uno spazio limitato avvantaggia inevitabilmente quelli con specifiche più elevate. Non è un evento adatto solo a poche persone?”


Viola e Ma Bongshik espressero le loro preoccupazioni. Gli altri rappresentanti concordavano. Tuttavia, era difficile leggere ciò che passava per la testa a Grid e a Yura. Il conduttore andò avanti con le spiegazioni.


“No, è un gioco alla pari. Battlefield è un server completamente separato da Satisfy. Le informazioni del vostro account di Satisfy non saranno trasferite su Battlefield e tutti i giocatori riceveranno un nuovo personaggio con le stesse identiche statistiche.”


“…”


<em>Gawk.</em>


Tutti si voltarono a guardare Grid. Sentendo che il personaggio che aveva allenato così duramente non sarebbe servito in quell’evento, come avrebbe reagito? Tutti si aspettavano che andasse su tutte le furie. Dal punto di vista di Grid, quell’evento doveva essere terribilmente assurdo. Ma la sua espressione era calma. Rimase seduto nella capsula e ascoltò la spiegazione senza reagire.


‘È davvero maturo…’


‘È davvero il Dio Grid. Se fossi al suo posto, mi sarei già messo a litigare.’


Mangia Jokbal Piccante e i rappresentanti coreani ammiravano l’atteggiamento dignitoso di Grid, ma qual era la verità?


‘Wow, merda. Sono l’unica persona marcia qui?’


Dentro di sé Grid non era maturo. Ma sapeva che non sarebbe cambiato nulla, per cui rimase in silenzio.


Nel frattempo, il conduttore continuava con la sua spiegazione.


“Dopo essere entrati in Battlefield, avrete 10 minuti per selezionare la vostra classe. Ce ne sono quattro tipi, tutte con le stesse statistiche, ma con caratteristiche diverse. Pensateci con attenzione e poi decidete. Dopo 10 minuti, il gioco inizierà automaticamente. Assicuratevi di scegliere la vostra classe entro 10 minuti. Se non lo farete, ne verrà scelta una a caso per voi.”


Il conduttore illustrò le seguenti regole:
<ol>
         <li>I 1500 partecipanti saranno tutti mascherati. L’ID e il volto non saranno visibili agli avversari. Anche la voce sarà modificata. È una misura per evitare che i giocatori cooperino. Tuttavia, gli ID verranno mostrati agli spettatori.</li>
         <li>Subito dopo essere entrati in Battlefield, tutti i partecipanti si ritroveranno a mani nude. Le armi saranno disperse su tutta l’area. Chi si assicurerà un’arma il prima possibile si troverà in vantaggio.</li>
         <li>Il limite di tempo del gioco è di tre ore. Passata un’ora, la mappa comincerà a scomparire e a restingersi. Le persone che si troveranno in quelle parti della mappa saranno distrutte. Non ignorate la finestra di avviso che apparirà prima che la mappa cominci a scomparire.</li>
         <li>È un gioco di sopravvivenza il cui obiettivo e rimanere tra gli ultimi tre, perciò non c’è bisogno di uccidere. Potete restare nascosti per tutta la durata del gioco. Tuttavia, a 10 minuti dalla fine diventerà impossibile nascondersi perché la mappa sarà diventata troppo piccola. Per vincere, dovrete lottare.</li>
         <li>La salute e il mana non si ripristineranno normalmente. Per riaverli dovrete per forza bere delle pozioni. Quando berrete una pozione di salute, riacquisterete 7 punti salute. Quando berrete una pozione di mana, riotterrete 6 punti di mana. Le pozioni di recupero cadranno dal cielo ogni 5 minuti. Il massimo numero di pozioni che potrete portare con voi è di due per ogni tipo.</li>
</ol>
“È un sistema di gioco diverso, vi abituerete più in fretta cominciando a giocare. Se siete i top ranker tra due miliardi di utenti, sarà facile adattarsi ad un gioco nuovo.”


‘Eh…? Sembra difficile.’


Non avrebbero dovuto fornirgli un manuale più dettagliato? Al contrario degli altri rappresentanti, Grid era nel panico.


[Adesso accederete a Battlefield.]


La capsula entrò in funzione.


***


[Sei connesso a Battlefield.]


[Il personaggio verrà creato automaticamente.]


[Seleziona una classe.]


[Le classi selezionabili sono ‘guerriero’, ‘mago’, ‘sacerdote’ e ‘produttore’. Gli attributi sono differenti, ma le statistiche sono le stesse per ognuno.]






[Guerriero]


Salute: 20/20   Mana: 15/15


Velocità d’Attacco: 1   Velocità di Movimento: 2


Infligge 1 punto di danno al nemico con un pugno.


Puoi equipaggiare ogni tipo di arma. Una volta equipaggiata un’arma, potrai infliggere 2 punti di danno al nemico.


È possibile equipaggiare un arco e gli attacchi a distanza (fino a 10 metri) infliggeranno solo 1 punto di danno. L’arco consumerà una freccia per ogni attacco.


Puoi equipaggiare lo ‘scudo’ specifico per la classe. Se blocchi l’attacco di un avversario con lo scudo, il danno sarà ridotto del 50%.






[Mago]


Salute: 20/20   Mana: 15/15


Velocità d’Attacco: 1   Velocità di Movimento: 2


Non puoi danneggiare i nemici con i pugni.


Puoi equipaggiare ogni tipo di arma, eccetto gli archi. Una volta equipaggiata un’arma, puoi infliggere 1 punto di danno ai nemici.


Puoi equipaggiare la ‘bacchetta magica’ specifica per la classe. La bacchetta magica infliggerà 3 punti di danno al nemico. Può sferrare anche attacchi a distanza (fino a 10 metri), come con l’arco. Tuttavia, gli attacchi a distanza consumano 7 punti di mana. Se non hai più mana la bacchetta non si attiverà.






[Sacerdote]


Salute: 20/20   Mana: 15/15


Velocità d’Attacco: 1   Velocità di Movimento: 2


Non puoi danneggiare i nemici con i pugni.


Puoi equipaggiare ogni tipo di arma, eccetto gli archi. Una volta equipaggiata un’arma, puoi infliggere 1 punto di danno ai nemici.


Puoi leggere le ‘scritture’ specifiche per la classe. Le scritture si trovano sparpagliate sulla mappa. Quando le leggi, la tua salute sarà ripristinata di 10 punti, ma consumerai 2 punti di mana.






[Produttore]


Salute: 20/20   Mana: 15/15


Velocità d’Attacco: 1   Velocità di Movimento: 2


Non puoi danneggiare i nemici con i pugni.


Puoi equipaggiare ogni tipo di arma. Una volta equipaggiata un’arma, puoi infliggere 1 punto di danno ai nemici.


Riceverai una piccozza come oggetto predefinito. La piccozza non è un’arma. Puoi usarla per raccogliere risorse come argilla, legno, metalli, ecc. Puoi creare un oggetto in base alle risorse raccolte.


Gli oggetti prodotti non saranno diversi dagli oggetti disponibili nell’area.


Tuttavia, se il creatore equipaggia l’oggetto da lui creato, infliggerà 2 punti di danno per ogni colpo. Ciò si applica anche all’arco.


*Il tempo totale necessario per produrre un oggetto è di 15 minuti. Mentre crei degli oggetti puoi continuare a muoverti. Ogni oggetto creato consuma 10 punti di mana.






Tutti i 1500 partecipanti connessi a Battlefield si ritrovarono a fronteggiare la finestra di selezione della classe. E la scena veniva trasmessa in tutto il mondo. L’attenzione del pubblico era concentrata soprattutto sulle classi di mago e di produttore.


“Se un mago trovasse una bacchetta magica, diventerebbe il più potente! È una truffa.”


“Mmmm… Ma ci sono delle restrizioni sugli attacchi a distanza. Credo che siano i più vantaggiosi, data la natura del gioco.”


“A pensarci bene, il produttore è la classe migliore per la seconda metà del gioco, se riuscisse a sopravvivere disarmato e a creare un arco.”


“Già. Potrebbe nascondersi e attaccare gli avversari infliggendo 2 punti di danno.”


“Forse la classe del produttore sarà scelta dai ranker delle classi produttive, incluso Grid, non credi?”


Da un punto di vista generale, la classe del guerriero sembrava la migliore. Era particolarmente vantaggiosa nelle prime fasi del gioco perché vantava un attacco stabile e una buona difesa. Ma gli spettatori ipotizzavano che i ranker l’avrebbero pensata diversamente. Quelli più sicuri delle proprie abilità di controllo avrebbero puntato più in alto. Molti spettatori pensavano che i ranker avrebbero sopportato il rischio iniziale e si sarebbero orientati verso le classi del mago e del produttore.


“Neanche la classe del sacerdote sarebbe male, se si riuscissero a trovare le scritture.”


“Hai ragione. Le altre classi devono fare affidamento sui rifornimenti che cadono dal cielo e c’è sempre il pericolo di incontrare un nemico o che i rifornimenti gli vengano soffiati da sotto il naso. Invece il sacerdote sembra avere una situazione più stabile.”


“Ma se sei così sfortunato da non riuscire a trovare le scritture, non sopravviverai con quella classe.”


“Io penso che quella del sacerdote sia la classe peggiore. Non ha un buon potere d’attacco e deve affidarsi unicamente alla fortuna.”


“Um… Esclusa la classe del sacerdote, la scelta tra le altre tre è una questione di gusti.”


Guerrieri, maghi e produttori avevano tutti vantaggi e svantaggi. Gli spettatori sapevano che i 1500 partecipanti avrebbero scelto la classe secondo i propri gusti. Quelli che in Satisfy avevano la classe del guerriero si sarebbero orientati di nuovo sul guerriero, quelli con classi magiche avrebbero scelto il mago e quelli appartenenti alle classi produttive avrebbero scelto il produttore.


Perché? Per il semplice fatto che avevano più familiarità con quella determinata classe. Il coinvolgimento degli spettatori era al culmine.


<em>Pak!</em>


<em>Pa pa pa pa pak!</em>


I 1500 partecipanti fecero la loro scelta entro il tempo limite di 10 minuti ed entrarono tutti simultaneamente in Battlefield. Il luogo di apparizione era diverso per ogni giocatore. Apparvero tutti ad intervalli regolari.


“Kraugel?”


“Dov’è Yura?”


Gli spettatori erano impegnati a cercare i ranker più famosi, incluso Grid. Molti pensavano che Grid potesse avere delle buone possibilità con la classe del produttore e si chiedevano che genere di materiale avrebbe usato il fabbro leggendario. Tuttavia…






[Grid]


Occupazione: Sacerdote






“???”


“Fa sul serio?”


Contro ogni previsione, Grid aveva scelto la classe del sacerdote. Fu una situazione notevole per gli spettatori, che avevano creduto che si sarebbe orientato naturalmente verso la classe del produttore.


“No, perché è diventato un prete?”


Non sarebbe stato così sorprendente se avesse scelto il guerriero o il mago. Grid era un fabbro, ma in Satisfy poteva usare anche la spada e la magia. Che si trattasse del guerriero, del mago o del produttore, Grid sarebbe riuscito ad adattarsi a qualunque classe. Ma non a quella del sacerdote. Tuttavia, al contrario delle previsioni, Grid aveva scelto proprio la classe del sacerdote. Era ridicolo.


『 Ma è fantastico! Tutti si aspettavano che Grid avrebbe scelto la classe del produttore o quella del guerriero, ma in realtà ha scelto la classe del sacerdote! 』


『 È uno sviluppo totalmente inaspettato dato che è la classe con le peggiori abilità. 』


La classe del sacerdote non aveva particolari tratti distintivi, se il giocatore non riusciva a trovare le scritture. Potevano essere sparpagliate ovunque sulla mappa, ma ciò non significava che sarebbe stato facile ottenerle. Era una classe che faceva affidamento quasi completamente sulla fortuna. Dal punto di vista dei professionisti, i giocatori senza particolari abilità potevano affidarsi alla fortuna e scegliere la classe del sacerdote.


Eppure, l’aveva scelta proprio Grid. In altre parole…


『 Sembra che Grid non abbia alcuna fiducia nelle sue abilità. Suppongo che punti a sopravvivere il più a lungo possibile, affidandosi esclusivamente alla fortuna. 』


Era naturale arrivare a quella conclusione. Gli spettatori si scatenarono sulle chat.


<em>-Wow… Guardate Grid… È ad un livello altissimo, eppure non ha alcuna fiducia nelle sue abilità?</em>


<em>-È stata la fine per lui quando ha perso i suoi oggetti.</em>


<em>-Guardate. Allora è vera quell’analisi che dice che le abilità di controllo di Grid fanno schifo è che si affida solo ai suoi oggetti? Forse la maggior parte degli oggetti di Grid è dotata dell’opzione per aumentare le abilità di maestria?</em>


<em>-Sigh, state ricominciando di nuovo. Non siete ancora stanchi di sottovalutare Grid?</em>


<em>-Grid è il migliore. È diverso da noi. Avrà le sue motivazioni. Deve per forza esserci una ragione valida se ha scelto la classe del sacerdote.</em>


Chi aveva ragione? Le discussioni online si facevano sempre più infuocate.


“È come mi aspettavo. La classe del sacerdote non è semplicemente una classe che punta sulla fortuna.”


Gli occhi di Grid cominciarono a brillare quando si collegò a Battlefield e vide le posizioni di tutti i santuari sulla mappa.




Pyeong: unità di misura coreana per misurare un’area.
                                


                                



