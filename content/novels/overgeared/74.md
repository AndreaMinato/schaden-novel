---
weight: 740
title: Volume 1 - Capitolo 74
pubDate: 2025-03-10T08:59:29.207Z
tags:
    - overgeared
---


Hwiiiiing~~


Il vento soffiava tra le mura ricurve che salivano alte fino al cielo. Piccoli tagli mi facevano bruciare la pelle. La corrente del fiume era così forte che se vi fossi caduto dentro sarei annegato.


Kesan Canyon era un luogo che vantava viste più spettacolari di qualunque altro posto sulla Terra. Ma non fatevi mai ingannare dalle apparenze. Come ho spiegato varie altre volte, era un luogo molto pericoloso.


Guardai con attenzione le grotte che si aprivano nelle mura. Mi ricordai della ragione per cui ero venuto e ricontrollai le informazioni della missione.






[Discendente di Pagma]






Difficoltà: Missione di Classe.


Senza dubbio ti sono state donate le abilità da fabbro di Pagma.


Ma sai esattamente chi è Pagma? Sei in grado di mettere in pratica la sua volontà con orgoglio?


Chi è Pagma? Se fosse semplicemente un abile fabbro, le sue leggende non sarebbero sparpagliate in tutto il continente.


Per prima cosa, comincia dall'indizio dell'arte della spada che trafisse il cielo e segui la leggenda di Pagma. Se riuscirai a raccogliere tutte le leggende, comprenderai davvero chi era Pagma ed erediterai la sua volontà.


Solo in quel momento, nascerà una nuova leggenda.


* Non c'è limite di tempo per questa Missione di Classe.


* Se accetti la Missione di Classe di una classe leggendaria, non potrai più cambiare la tua classe.


* La Missione di Classe di una classe leggendaria ha il potere di trasformare il mondo di Satisfy, in base al suo risultato.


Condizioni di Completamento Missione: Completa con successo tutte le missioni collegate.


Ricompensa di Completamento Missione: Sconosciuta.






* Prima Missione di Classe: [L'arte della spada di Pagma]


La persona che è stata testimone dell'arte della spada di Pagma 130 anni fa si è mostrata e ti ha dato un indizio.


Se ti dirigi a Kesan Canyon, a sud di Winston, troverai un indizio per l'arte della spada di Pagma inciso su un dirupo rivolto verso nord.


Condizioni di Completamento della Prima Missione di Classe: Impara l'arte della spada di Pagma.


Ricompensa di Completamento della Prima Missione di Classe: Dainsleif (Riproduzione)






[Dainsleif (Riproduzione)]






Classificazione: Unica


Tenuta: 500/500                    Potere di attacco: 451-635                Velocità di attacco: -8%


* Verrà arrecato un danno ulteriore equivalente al 10% della difesa attuale del bersaglio


* Maggiore è il numero di nemici, maggiore sarà il danno.


* Verrà generata l'abilità 'Lampo Dorato'.


Un oggetto creato da Albatino, il primo umano a ricevere l'appellativo di “artigiano” prima dell'era di Pagma. Tentò di riprodurre la mitica arma: Dainsleif.


È ben lontana dall'originale, ma riuscì a ricreare alcune delle sue caratteristiche, rendendola un capolavoro a sé stante.


Fu acclamata come “capolavoro della storia umana” dal fondatore del Regno Eterno e re del Nord, Loran.


Si dice che il fabbro leggendario Pagma prese grande ispirazione dal lavoro di Albatino.


Restrizioni d'uso: Livello 250 o oltre. Più di 1800 di Forza. Livello di Padronanza della Spada: Intermedio.


Peso: 1.580.






Dopo averlo potenziato a +8, il Pugnale Perfetto aveva un limite di livello di 180. Dainsleif invece aveva un limite di 250. Di conseguenza, la performance di base di Dainsleif sarebbe stata senza dubbio migliore di quella del Pugnale Perfetto.


Inoltre, Dainsleif era uno spadone. La mia arma principale quand'ero un guerriero era stata proprio uno spadone, quindi non potevo fare a meno di desiderare ardentemente Dainsleif. Più di ogni altra cosa, volevo imparare l'arte della spada di Pagma il più presto possibile.


“L'arte della spada di Pagma che presumibilmente arrivò a trapassare il cielo... È senza dubbio un'eccezionale abilità offensiva. È proprio quella che mi serve di più: un'abilità d'attacco.”


Ero davvero determinato e continuai a muovermi per trovare il dirupo rivolto a nord. Per quanto avevo camminato?


<em>Duk.</em>


Un piccolo sassolino cadde dall'alto.


“Uh?”


Guardai in su e vidi della polvere alzarsi tra le mura. Lo sentivo.


'Il nemico!'


L'entrata di una caverna si svelò quando la terra si smosse e un mostro ne saltò fuori. Era una lucertola gigante che mi ricordava un dinosauro, ma la sua lingua sembrava più affilata di qualunque spada. Ne conoscevo l'identità: una lucertola del canyon di livello 162.


“Maledizione!”


Ero così forte adesso da non poter essere paragonato ai miei giorni da guerriero. Mi trovavo ad un livello che mi avrebbe permesso di combattere contro la lucertola che mi trovavo davanti. Ma d'istinto ero spaventato! In passato, avevo sperimentato quella lingua trapassarmi il cuore come una lama. Poi la lucertola del canyon cominciò a scendere dalle mura ricurve, verso di me, a una velocità pazzesca.


“Aaaah! Va' via! Ti prego va' via!”


Supplicai la lucertola. Ma dio non era mai stato misericordioso con me.


“Kieeek!”


La lucertola del canyon mi raggiunse e si girò su un lato, agitando la coda.


<em>Kwaaang!</em>


Riuscii a malapena a scappare e al posto mio un'immensa roccia venne colpita e finì in mille pezzi al posto mio. Fui colpito in testa da un sasso e cominciai a sanguinare.


“Questa dannata lucertola... sì, combattere è inevitabile! Furore del Fabbro! Raffica di Vento!”


<em>Kwa kwa kwa kwang!</em>


Un vento tagliente soffiò verso la lucertola del canyon. Ma la forza di Raffica di Vento era incredibilmente feroce. Nel momento in cui la raffica la colpì, la lucertola strillò di dolore.






[Hai inflitto 1230 punti di danno al bersaglio.]






“Wow.”


La lucertola del canyon era un nemico agile e aggressivo, ma la sua difesa era relativamente bassa. Forse era solo lievemente più alta di quella degli orchi di ghiaccio lucente. Eppure, il danno causato da Raffica di Vento era enorme. Ciò significava che il potere dell'abilità era diverso rispetto a quando avevo affrontato gli orchi di ghiaccio.


In effetti, era logico a pensarci. Il pugnale era solo +0 quando avevo cacciato gli orchi di ghiaccio lucente e ora invece era +8. Il potere di attacco dell'arma era cresciuto, dunque il danno inflitto sarebbe aumentato di conseguenza.


“Bene!”


Non avevo più paura della lucertola gigante davanti a me. Piuttosto, ora mi appariva proprio come un orco di ghiaccio.


“Giustizia Inviolabile!”






[Hai inflitto 12.507 punti di danno al bersaglio.]






“Kieeeek!”


Non era un colpo critico, ma il danno era immenso! La lucertola del canyon si contorse dal dolore, ma subito quel mostro spaventoso tornò all'attacco.


<em>Peeok!</em>


<em> </em>


[Hai subito 2.019 punti di danno.]






“Ugh!”


La sua coda mi aveva colpito al di fuori del mio campo visivo e mi sentii stordito. Avrei subito un danno ancor più grave se non avessi indossato l'Elmo del Capo degli Orchi di Ghiaccio Lucente e il Capolavoro di Khan.


'Khan, grazie.'


L'armatura di Khan aveva una funzione che riduceva del 20% i danni dovuti ad attacchi fisici. Vantava una difesa eccezionale contro gli attacchi fisici. Mi sentii immensamente grato a Khan per avermi donato quest'ottima armatura gratuitamente. Poi la lingua della lucertola puntò dritta al mio cuore.


Mi gonfiai.


“Questa maledetta lucertola. Sono già stato ucciso una volta da quella lingua e ora vuoi riprovarci di nuovo? Non pensare che me ne andrò così facilmente oggi! Movimenti Rapidi!”


La mia agilità e il mio livello di elusione crebbero enormemente, permettendomi di avvicinarmi alla mandibola della lucertola senza difficoltà e attaccare la sua lingua. Approfittando della situazione, saltai e conficcai il Pugnale Perfetto nella mandibola.






[Colpo Critico!]






[L'effetto opzionale del Pugnale Perfetto è stato attivato, uccidendo il bersaglio all'istante.]






“Kuee... eeeeh...”


Avevo ucciso la lucertola del canyon che mi era così spesso apparsa in sogno e mi aveva tormentato. Quell'oggetto di timore era indifeso di fronte a me e stava trasformandosi in luce grigia.






[Hai sconfitto una lucertola del canyon.]






[Hai ottenuto 9 monete d'oro.]






[Hai ottenuto la lingua della Lucertola del Canyon.]






[Hai acquisito 329.000 punti esperienza.]






“...Ah.”


Ammiravo me stesso.


“Non è fantastico?”


Non importava quanto fossero alte le mie statistiche o quale fosse l'effetto del Pugnale Perfetto, ero comunque un utente di livello 85 che aveva appena messo a tacere un mostro di livello 162!


“Questo è il potere degli oggetti!”


Era questo il motivo per cui gli utenti cercavano di acquistare oggetti di buona qualità.


“Kioooooh!”


Nuovi mostri vennero fuori, poiché attirati dal rumore della battaglia. Questa volta gli avversari erano tre uomini-lucertola. Erano più di me, ma non mi tirai indietro. Sapevo che se avessi tentato di scappare, mi avrebbero inseguito e in più sarebbero spuntati altri mostri, fino a che ne sarei stato circondato.


“Posso farcela. Vincerò!”


Cercai di convincere me stesso un paio di volte. Evitai velocemente gli attacchi degli uomini- lucertola con Movimenti Rapidi, usai Furore del Fabbro, bevvi una pozione mana e infine usai Giustizia Inviolabile.


<em>Kwaaang!</em>


“Kiiik!”


Anche gli uomini lucertola erano tosti. Tutti e tre bloccarono il mio attacco con lo scudo, prima di contrattaccare. Ciò nonostante, rimasero in parte confusi in quanto non riuscirono ad assorbire tutto il danno. Guadagnai ancora più fiducia dopo che Raffica di Vento sconvolse la loro formazione.


Poi attaccai di nuovo approfittando dell'apertura creata dal loro stato confusionale.


<em>Puuok! Puk!</em>


Una luce blu esplodeva dal Pugnale Perfetto ogni volta che un uomo lucertola veniva ferito.






[Hai inflitto 2.600 punti di danno al bersaglio.]






[Hai inflitto 2.830 punti di danno al bersaglio.]






[L'effetto opzionale dei Guanti in Metallo Migliori è stato attivato, permettendoti di sferrare un doppio attacco al bersaglio.]






[Hai inflitto 5.705 punti di danno al bersaglio.]






“Kiyaaaaak!”


Gli uomini-lucertola del Canyon avevano la pelle come lucertole ed erano equipaggiati con armature di ferro grezzo. La loro difesa era di gran lunga superiore a quella degli orchi di ghiaccio lucente. Però questi uomini lucertola lanciavano urla agonizzanti ad ogni colpo del mio pugnale.


Riuscii a sconfiggerli subito dopo che i tempi di ricarica di Movimenti Rapidi e di Furore del Fabbro erano terminati.






[Hai sconfitto un uomo-lucertola del canyon.]






[Hai sconfitto un uomo-lucertola del canyon.]






[Hai sconfitto un uomo lucertola del canyon.]






[Hai ottenuto 11 monete d'oro.]






[Hai ottenuto 9 monete d'oro.]






[Hai ottenuto 12 monete d'oro.]






[Hai ottenuto uno zaffiro scheggiato.]






[Hai ottenuto una Scimitarra Grezza.]






[Hai guadagnato 316.000 punti esperienza.]






[Hai guadagnato 316.000 punti esperienza.]






[Hai guadagnato 316.000 punti esperienza.]














- Traduzione di Martina Procida


- Editing di Libusemumei
                                


                                



