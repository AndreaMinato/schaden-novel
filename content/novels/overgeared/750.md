---
weight: 7500
title: Capitolo 750
pubDate: 2025-03-20T11:48:41.424Z
tags:
    - overgeared
---


“Un bicchiere di birra.”


Red Deer, Canada. Una piccola città nel sud della provincia di Alberta. In una città così piccola, di soli 80.000 abitanti, lo straniero dai capelli neri spiccava facilmente. Ma quel giorno era un’eccezione. A causa della trasmissione in diretta di Battlefield, le strade erano silenziose e la maggior parte delle persone sedevano concentrate davanti alla TV.


Grazie a quella coincidenza, l’uomo dai capelli neri poteva starsene al suo posto senza ricevere troppe attenzioni. La sua pelle bianca, le labbra piccole, l’arcata sopraccigliare poco pronunciata e i capelli d’ebano indicavano che era un uomo di sangue asiatico. Anche gli occhi, coperti da un paio di occhiali scuri, erano neri.


Il suo nome era Ray, aveva padre coreano e madre canadese. Il suo ID in Satisfy era Faker. Naturalmente, la gente non conosceva la sua identità.


“Non ti togli mai gli occhiali da sole. È passato un po’ da quando sei venuto l’ultima volta. Jennifer chiede spesso di te.”


Un uomo di mezza età, che gestiva quel pub scalcagnato da solo, gli porse una birra. Era per via della sua natura reticente o perché non aveva voglia di perdere tempo in inutili chiacchiere?


“…”


Faker annuì in silenzio e bevve un sorso. Come gli altri ospiti, il suo sguardo era fisso sulla TV.


“Oh, i movimenti di Grid sono fantastici.”


“Ma Chris è un gradino al di sopra.”


“Ahahah! C’è una ragione se Chris è l’orgoglio del Canada.”


“Abbi forza Chris! Adesso dimenticati che Grid è il tuo re!”


I clienti erano entusiasti. Elogiavano l’abilità di Grid nel proteggere le scale da solo ed erano eccitati per le abilità travolgenti di Chris. In TV Grid continuava a leggere le scritture. Tuttavia, era in svantaggio. C’era un distacco troppo ampio con le abilità di Chris.


‘Ma Grid se la sta cavando abbastanza bene. Se si sforzasse un po’ di più per proteggere la sua salute, potrebbe farcela.’


Quella era l’impressione di Faker.


‘Se Grid fosse rimasto lo stesso dell’anno scorso, non sarebbe riuscito ad affrontare Chris in Battlefield.’


Aveva un tasso di crescita straordinario. E alla radice non c’era il talento, ma l’impegno.


‘Eccellente.’


Faker non se n’era accorto, ma sorrideva ogni volta che guardava Grid. Se questi avesse scoperto che Faker aveva una così buona opinione di lui, sarebbe scoppiato a piangere. Un utente con una classe normale era abbastanza forte da battere potenti giocatori di grado sole. Faker era al di sopra del sole e Grid era uno dei suoi bersagli.


“Cosa?”


“Che sta facendo Chris tutto d’un tratto?”


A quel punto, il bicchiere di birra di Faker era mezzo vuoto. Gli sviluppi di Battlefield cambiarono rapidamente. Grid, che fino a quel momento si era solo lasciato pressare da Chris, cominciò a reagire come se si fosse risvegliato. Mentre Chris era sulla difensiva, Grid prese gli altri ranker alla sprovvista. I nemici cominciarono a svanire uno dopo l’altro.


Lo sguardo di Faker era fisso su una donna. Il suo nome era Yura, una dei ranker alleati di Chris. Una rappresentante della Corea del Sud.


‘I suoi movimenti stanno limitando le azioni di Chris.’


Faker osservò le sue azioni attentamente. In effetti, Yura stava interferendo con Chris. Gli bloccava la strada ogni volta che lui cercava di rispondere all’attacco di Grid. Naturalmente, non era palese. I movimenti erano molto sottili. In pochi si sarebbero accorti che stava infastidendo Chris. Nemmeno i giocatori di Battlefield riuscivano a leggere le sue intenzioni. Probabilmente solo Chris aveva notato la sua interferenza.


“Il Giovane Maestro è in crisi… Il cuore di Yura è con Grid.”


Mentre era concentrato sulla TV, Faker udì la voce di un vecchio. Si girò e rimase sorpreso. Il gentiluomo aveva capelli bianchi ben pettinati: Zirkan. Un tempo era stato il primo spadaccino in classifica. Ma ad un certo punto, aveva dedicato tutte le sue energie ad addestrare Chris. Era il suo mentore, un capitano della Gilda Giant e ora un solido pilastro del Regno di Overgeared.


“Tu… Perché non sei andato in Giappone con Chris?”


Faker non era sorpreso che Zirkan l’avesse trovato. Sapeva dell’enorme influenza che la famiglia di Chris aveva in Canada. Dato che era un loro amministratore, era stato facile per Zirkan scoprirlo.


“Non è facile viaggiare per lunghe distanze alla mia età. Non sarebbe meglio che restassi a riposare a casa, piuttosto che essere un fardello?” Zirkan rise e si sedette di fronte a Faker. Il vecchio poggiò il bastone e cominciò a tamburellarsi le ginocchia. Faker intravedeva il corpo solido e muscoloso sotto il cappotto. “Grid è molto fortunato. Si è conquistato l’amore di così tante belle donne. Se avessi 10 anni di meno, sarei geloso.”


Sembrava che il vecchio non fosse arrabbiato per l’interferenza di Yura con Chris. Anche Yura era una preziosa componente della Gilda Overgeared e, soprattutto, apprezzava i sentimenti che provava nei confronti di Grid. Derivava quella saggezza dai suoi innumerevoli anni di esperienza.


“L’amore è una buona cosa. Davvero buona.” Zirkan ripiegò con cura il suo cappotto e diede un ordine al proprietario. “Un bicchiere di Coca Cola qui, per favore.”


“Sì, arrivo.”


Il proprietario era molto gentile con Zirkan. Non solo perché era anziano, ma perché era un piacere sapere che quel giovane uomo aveva un amico, dopotutto.


“È una brava persona.”


‘Ecco perché vengo in questo locale da anni.’ Faker ricacciò indietro le parole che avrebbe voluto dire. Era meglio non fare troppa pubblicità a quel posto.


“Cerca di capire perché bevo solo Coca Cola. Il mio corpo sta invecchiando e non regge più l’alcol come una volta. Ecco perché sto cercando di starne lontano.”


Zirkan parlò senza vergogna. Faker gli chiese brutalmente, “Allora perché sei venuto qui da Toronto?”


“Pensavo che ti sentissi solo.”


“…?”


Quelle parole furono inaspettate. Di che parlava quel vecchio? Zirkan sorrise con delicatezza davanti al raro imbarazzo di Faker.


“Hai più talento e più passione di chiunque altro. Come Chris e Grid, anche tu potresti giocare allo scoperto. Vinceresti sicuramente delle medaglie.”


“…”


“Ma sei costretto a rimanere nell’ombra a causa della tua posizione. Ecco perché non puoi partecipare alla Competizione Nazionale quest’anno.”


“…”


“Il tuo sangue starà ribollendo.”


Aveva ragione. Zirkan lo aveva letto con estrema precisione. Faker era desideroso di partecipare alla Competizione Nazionale. Voleva competere con Grid e con tutti gli altri talenti davanti al pubblico. Voleva che il mondo sapesse della sua esistenza. Tuttavia, era anche una persona in grado di controllarsi.


“Questo sangue che ribolle è un problema che si sistema facilmente. Lo so bene. Anche se non partecipo, il pubblico già mi conosce. Ed è sufficiente.”


“…Eccellente.” Zirkan ne era felice. “Sei molto meglio di com’ero io lo scorso anno. Ero anch’io così alla tua età?”


Zirkan si era focalizzato sull’istruzione di Chris perché era vecchio. Una volta compreso che le attività internazionali erano complicate, aveva deciso di concentrarsi sul suo ruolo di assistente e maestro di Chris. Ma presto se n’era pentito.


A Zirkan il gioco piaceva più di quanto si aspettasse. Gli piaceva stare davanti al pubblico. Si era pentito e si era reso conto di essersi ritirato troppo presto. Quando l’anno precedente non era riuscito a rientrare nella Competizione Nazionale a causa delle sue abilità arrugginite, il suo stress era salito alle stelle. Ecco perché era venuto da Faker. Zirkan voleva aiutarlo, dato che probabilmente provava il suo stesso dolore. Tuttavia, si era sbagliato. Faker aveva già trovato il suo equilibrio.


‘A una così giovane età, il tuo cuore è maturo ma non si lascia schiacciare dal tuo talento… È per via del sangue di tuo nonno?’


Decenni prima, quando la Corea del Sud era ancora considerata la migliore negli e-sport, c’erano molti giocatori leggendari in Corea e Zirkan, in quanto giovane, ne era affascinato. Uno di loro era il nonno di Faker. Tale informazione non era nota, ma Zirkan l’aveva capito sin da quando aveva incontrato Faker per la prima volta. Era l’immagine sputata di suo nonno.


“…Potresti aver ereditato questo talento da tuo nonno.”


Mentre rispondeva, lo sguardo di Faker tornò alla TV, dove Grid si stava scatenando.


“Ho imparato da Grid a lavorare sodo.”


Non era una bugia. Inizialmente Faker era stato una persona diligente, piena di tenacia, ma equilibrata. Non avrebbe mai fatto qualcosa che andasse contro il senso comune. C’era un limite. Ma poi era cambiato quando aveva incontrato Grid e aveva assistito ai suoi cambiamenti. Adesso non c’era limite ai suoi sforzi. Ecco perché poteva crescere abbastanza da arrivare a sconfiggere un giocatore di grado sole.


“Non desidero stare sotto i riflettori, finché c’è Grid. Lascerò che lui sia il re sotto il sole, mentre io sarò il re delle ombre.”


“…Anche il vostro spirito è simile.” Gli occhi di Zirkan erano offuscati dai ricordi, quando chiamò il proprietario del pub. “Un bicchiere di birra qui, per favore. Mi farò un goccio. È raro avere occasione di bere con una stirpe leggendaria.”


***


“Kyaaaaak! Grid-sama<strong>1</strong>!”


“Dio Grid! Dio Grid!”


“Yura! Yura! Yura!”


“…”


Lo staff dell’aeroporto accorse per assistere i rappresentanti coreani, dopo il processo di immigrazione. Chiesero loro di aspettare mentre ampliavano la sicurezza.


‘Sapevo che ci sarebbero stati molti fan ad aspettarci.’


Peak Sword vide la folla e fece schioccare la lingua.


‘È assurdo.’


Non erano migliaia, ma decine di migliaia. Più di 10.000 persone si erano raccolte lì per incontrare Grid e Yura. Erano persino giapponesi. Peak Sword si sentì molto orgoglioso.


‘I coreani sono davvero straordinari! Abbiamo una popolazione piccola, ma stiamo pian piano diventando un gigante globale!’


Non intendeva condannare gli stranieri. Semplicemente considerava i coreani “oggettivamente” superiori a tutti gli altri.


“Um…”


Peak Sword si sentiva orgoglioso di essere un membro dell’Associazione Patriottica Coreana. Annuì con soddisfazione.


“Grid, si stima che le tue abilità di controllo siano migliorate drasticamente in un anno. Posso chiederti qual è il segreto del tuo miglioramento?”


“Ero bravo sin dall’inizio. La mia abilità era solo nascosta dai miei oggetti.”


“Il Regno di Overgeared è il primo dei paesi del Continente Ovest a stabilire un’alleanza con l’impero. Di conseguenza, si dice che la composizione del continente cambierà enormemente. Adesso che hai il forte appoggio dell’impero, cosa accadrà al Regno di Overgeared?”


“Non è un’alleanza con l’impero. Abbiamo solo firmato una tregua temporanea. Non è corretto dire che l’impero mi appoggia.”


“C’è qualcosa che ti piace della cultura giapponese? Ad esempio, i manga.”


“Ehi… Um, um, um! Mi piacciono i video del baseball.”


“Video del baseball? Intendi i video registrati della Lega Giapponese Baseball?”


“Ah, sì. Esatto. Il baseball è uno sport rappresentativo del Giappone… No, è importante nei paesi sviluppati. Mi interessa molto.”


“Da giapponese, sono contento e fiero che ti piaccia il baseball giapponese. Se non ti dispiace, posso chiederti per quale squadra fai il tifo?”


“S-O-D?”


“Uh? Non c’è una squadra con quel nome…?”


“Peccato… No, mi sono confuso per un attimo per via delle troppe domande. Mi piacciono e tifo per tutte le squadre.”


“Cerchi di incoraggiare tutti anche quando tifi per una squadra in particolare? Sei molto premuroso. Come ci si aspetta dal leader di un regno.”


“Scusami, ho una domanda. Qual è il tuo cibo preferito?”


“Mi piacciono gli involtini.”


“Ti riferisci all’usanza di avvolgere il manzo o il maiale nella lattuga?”


“Non si mangiano con il tonno in scatola?”


“…?”


“Non mangio la carne con le verdure… Mischiare il sapore della carne costosa con il sapore delle verdure è un po’…”


Erano domande specifiche per Grid. In passato, avrebbe rifiutato la maggior parte delle interviste perché si sentiva a disagio o infastidito. Ma adesso era ben consapevole della sua posizione. Non dimenticava mai che era il rappresentante di un regno e rispondeva accuratamente a tutte le domande.


Il risultato.


【 Lattuga, tonno in scatola e pasta di peperoncino[2] non sono più disponibili. Ci scusiamo. Speriamo di poterci rifornire al più presto. Grazie. 】


Avvisi del genere vennero esposti in vari mercati e minimarket del Giappone. Un nuovo piatto coreano aveva cominciato a diffondersi in tutto il paese. Era l’effetto domino della nascita di una nuova stella.




Sama: suffisso giapponese utilizzato per qualsiasi genere per riferirsi a persone di un grado superiore al proprio, ma ai propri clienti o a persone nei confronti delle quali si ha molta stima.


In coreano “Gochujang”: è un condimento fermentato salato, dolce e speziato, a base di polvere di peperoncino, riso, polvere di meju (fagioli di soia fermentati), yeotgireum (polvere di orzo fermentato) e sale.


