---
weight: 7520
title: Capitolo 752
pubDate: 2025-03-20T11:48:41.424Z
tags:
    - overgeared
---


『 Due miliardi di giocatori da tutto il mondo! È la 3° Competizione Nazionale, per cui avete atteso così a lungo! Finalmente, si comincia! Assisteremo ora al primo evento! 』


“Waaaaaaaah!”


L’evento che avrebbe fatto da preludio alla 3° Competizione Nazionale era l’estrazione della spada maestra. Di solito il pubblico non si mostrava particolarmente interessato a quel tipo di evento, ma quell’anno la situazione era diversa. In molti avevano atteso a lungo la Competizione Nazionale, che era stata organizzata con tre mesi di ritardo rispetto al solito. Inoltre, il nome del Maestro di Spada Kraugel era sulla lista dei partecipanti.


<em>-Potremo vedere Kraugel già nel giorno di apertura! È così eccitante!</em>


<em>-Si aprirà con il Dio Kraugel… È lui il protagonista…</em>


<em>-Non si tratta del gioco in cui la persona che riesce ad estrarre per prima la spada maestra vince? Dato che è un Maestro di Spada, la spada sceglierà sicuramente lui. Kraugel vincerà subito, a gara appena iniziata?</em>


<em>-Ehi, non importa. Altrimenti non si chiamerebbe gara.</em>


L’estrazione della spada maestra si basava sulla famosa leggenda arturiana della spada nella roccia. L’unica regola diceva che la persona che avrebbe estratto per prima la spada dalla roccia avrebbe vinto. Ma il processo non era semplice. Per estrarla era necessario soddisfare determinate condizioni. I partecipanti dovevano superare le missioni con forza, intelligenza e competenza. Era una dura impresa per i giocatori in quanto dovevano essere esperti sia nelle arti letterarie che nelle arti marziali ed era difficile attirare l’interesse del pubblico. Inevitabilmente risultava meno popolare di altri eventi più stimolanti.


Per questo motivo, poche persone partecipavano all’estrazione della spada maestra. Nella 2° Competizione Nazionale, l’evento aveva coinvolto solo ranker anonimi. Tuttavia, quell’anno vi avrebbero partecipato il Maestro di Spada Kraugel e il Cacciatore di Demoni Yura. Le aspettative degli spettatori erano altissime.


“Sarà emozionante assistere all’estrazione della spada maestra!”


“A proposito, Kraugel è un Maestro di Spada e ha senso che partecipi, ma perché partecipa anche Yura? Non può dedicarsi ad altri eventi?”


“Mmm… Forse perché c’è più probabilità di assicurarsi una medaglia se c’è poca competizione? Anche vincere una singola medaglia sarà inestimabile per la Corea del Sud, che arriverà comunque ultima.”


“È stato un brutto colpo per lei il fatto che la corsa all’inferno sia stata abolita per questioni di uguaglianza.”


“Ha scelto l’estrazione della spada maestra, ma finirà per vedersela con Kraugel. Non ha un briciolo di fortuna. Mi dispiace per lei.”


Uno dei migliori giocatori nell’assalto al Grande Demone Belial era stata Yura. Tuttavia, si ipotizzava che le sue abilità fossero estremamente potenti solo contro i grandi demoni. Era vero, fino a pochi mesi prima.


***


Isola Bruton. Il palco per l’estrazione della spada maestra era diviso in tre sezioni.


Innanzitutto, c’era la zona di sicurezza, dove non era autorizzato il PvP: i giocatori non potevano attaccarsi l’un l’altro. La ‘spada nella roccia’ si trovava al centro della zona di sicurezza.


Poi c’era la zona percorso. Il PvP era autorizzato, ma un giocatore che ne attaccava un altro veniva classificato come criminale e inoltre si rischiava di essere attaccati dai guardiani. Si trattava di una zona neutrale in cui i giocatori potevano rischiare di perdere la vita. C’erano villaggi in cui i PNG fornivano indizi e santuari che incrementavano il recupero delle risorse. C’erano in totale nove villaggi sull’Isola Bruton, a una distanza di circa tre chilometri l’uno dall’altro. La posizione dei santuari non era segnata sulla mappa.


Infine, c’era la zona caotica. Il PvP era autorizzato senza alcuna restrizione. Ad eccezione della zona di sicurezza e della zona percorso, il resto dell’Isola Bruton era considerato come parte della zona caotica. In questa zona i giocatori dovevano costantemente essere vigili, dato che era piena di ogni tipo di mostri, inclusi boss identificati.


｛ Una spada non è importante. ｝


“…?”


Il centro dell’Isola Bruton. I 42 partecipanti all’estrazione della spada maestra caddero in confusione sin dall’inizio. Una spada era infilata perpendicolarmente nel marmo lucido. La frase ‘Una spada non è importante’, incisa alla base della spada, rendeva l’impresa ancor più difficile per loro. Perché il verso che decorava la spada ne negava la necessità?


‘È strano…’


I partecipanti si ritrovarono con la mente vuota, ma non tutti.


‘Significa che desidera un maestro che non si affidi esclusivamente a lei?’


‘Significa che non si diventa più forti tenendo la spada, ma che bisogna essere un maestro potente per natura?’


Kraugel e Yura compresero immediatamente il significato della frase.


<em>Supak!</em>


I due si mossero nello stesso istante. Che cosa significava dimostrare di essere forti? Semplice: combattere. Kraugel e Yura l’avevano capito e si spostarono dalla zona di sicurezza verso la zona caotica. Infine, si fronteggiarono.


<em>Surung!</em>


Kraugel vide Yura entrare nella foresta che gli stava di fronte e brandì la sua arma. Era un’arma argentata, fatta di ossa di drago: Zanna Bianca.


‘È pericolosa.’


Yura era stata una tra i dieci giocatori più forti del mondo per molto tempo. Kraugel riconosceva le sue abilità e per questo si manteneva cauto. Sapeva che sarebbe stato un disastro se non si fosse sbarazzato subito di lei.


<em>Supak!</em>


Poco prima che Yura si nascondesse nella foresta ombrosa, Kraugel usò i Passi della Luce Bianca e puntò contro di lei. Sfruttò la rifrazione del sole per entrare in uno stato di furtività.


“Ah! Yura!”


La folla gridò. Gli spettatori erano certi che quella donna bellissima sarebbe stata eliminata all’inizio dell’evento.


“Kraugel è una persona spietata, non sarebbe in grado di versare neanche una lacrima!”


“Quel lato crudele è la sua parte migliore! Vinci Kraugel!”


Alcuni criticavano Kraugel perché tentava di far fuori la sua più grande avversaria, mentre altri facevano il tifo per lui. Entrambi gli atteggiamenti avevano validi presupposti. Yura sarebbe morta presto, vero. La folla si aspettava che Kraugel la battesse facilmente. La sua abilità nel PvP era superiore e i suoi movimenti erano più rapidi perché vi aveva aggiunto la furtività. Yura non aveva notato l’avvicinamento del suo nemico e avrebbe subito un danno critico. La maggior parte dei rappresentanti coreani, che seguivano il gioco dalla sala d’attesa, la pensava allo stesso modo.


“Ci sono davvero poche persone in grado di gestire il potere di Kraugel. Il momento in cui lei gli ha concesso un’apertura è stata la sua fine.”


Peak Sword si mordeva le unghie. Pregava che Yura si accorgesse di Kraugel ed estraesse la pistola. L’unico modo che aveva per sopravvivere era bloccare l’offensiva in anticipo. Credeva che non ci fosse altra soluzione. Ma Grid la pensava diversamente.


‘Fammi vedere cosa sai fare!’


Grid credeva ancora in lei. Nella sicurezza di sé di cui dava mostra la sua cara amica.


‘Abbi forza!’


Yura era rimasta bloccata all’inferno per diversi mesi. Doveva essere cresciuta. Adesso doveva dimostrare il valore dei suoi sforzi. Se avesse fallito, sarebbe stata lei a rimanerne delusa più di chiunque altro.


Grid faceva il tifo per Yura.


‘Ripagherò la tua fiducia.’


Forse fu una coincidenza, oppure il destino. Yura si ricordò della promessa che aveva fatto a Grid. Poi…


<em>Supak!</em>


Lo scontro prese una piega diversa da quella che tutti si aspettavano. Nell’istante in cui Kraugel approcciò Yura…


“Salto dell’Inferno.”


Yura reagì come se sapesse che lui era lì. Il suo corpo fu avvolto da una luce rossa e scomparve senza lasciare traccia.


‘Furtività?’


Era impossibile per un giocatore scomparire, a meno che non usasse una magia di teletrasporto e quel tipo di magia apparteneva soltanto ai maghi. Per questo, Kraugel giudicò che la scomparsa di Yura proprio davanti ai suoi occhi non poteva essere altro che un trucco. Non si lasciò prendere dal panico e mantenne la traiettoria della spada.


Mirava ancora al punto in cui Yura era stata fino a poco prima. Kraugel era convinto di riuscire a ferirla e che lei si sarebbe rivelata di nuovo.


Ma…


<em>Wuuong.</em>


“…?!”


Non avvertì la sensazione di tagliare qualcosa. Zanna Bianca lasciò un debole bagliore nell’aria e Kraugel sollevò le sopracciglia. Nello stesso momento…


<em>Suruk.</em>


Un piccolo buco nero apparve alle sue spalle. Non fu preannunciato da nessun suono, né da alcun segnale, perciò Kraugel non poté accorgersene. Poi da quel buco nero emerse Yura.


“…?!”


Dopo aver udito il fruscio di una veste, Kraugel percepì il cambiamento e di riflesso mosse Zanna Bianca all’indietro.


<em>Puk!</em>


Kraugel non era un mostro. A differenza di ciò che pensava la gente, non aveva gli occhi dietro la testa. L’attacco all’indietro di Zanna Bianca non colpì Yura. La sua Super Sensibilità l’aveva rilevata troppo tardi. Al contrario, Yura trafisse con precisione la schiena di Kraugel.


“…!!!”


“!!!”


『 !!! 』


I giocatori, la folla che assisteva alla gara, i commentatori e gli spettatori da casa, tutti rimasero scioccati, a bocca aperta. Ma il più sorpreso di tutti era Kraugel stesso. Ci era cascato. Non era come quando aveva combattuto contro Lauel e Pon in Battlefield.


Qui era a Satisfy. Qui, la sua figura era completa. Era Il cielo al di sopra del cielo. Un’esistenza assoluta. E adesso aveva perso nel confronto diretto contro un avversario. Era la prima volta che gli succedeva.


<em>Hwiririk!</em>


Mentre Kraugel era in preda alla confusione, Yura recuperò la sua spada e roteò su se stessa. Era un movimento elegante come quello di un cigno.


<em>Swaeeeeek!</em>


La spada colpì in pieno Kraugel con la sua forza centrifuga. Era una tecnica di spada risoluta, basata sulla sua esperienza all’inferno.


<em>Kaang!</em>


Kraugel riuscì a malapena a difendersi.


Ora che era faccia a faccia con la sua avversaria, la sua super sensibilità passiva era diventata attiva. Usò Zanna Bianca per parare l’attacco di Yura e le mostrò la sua forza. La nuova abilità che aveva acquisito, ‘Inglobamento dell’Arma’ del Maestro di Spada, fece intrecciare Zanna Bianca con la spada di Yura. A causa di quella mossa, la parte superiore del corpo di Yura s’inclinò in avanti e il suo volto si avvicinò a quello di Kraugel. La distanza tra i due era talmente ridotta che non sarebbe stato strano se le loro labbra avessero finito per toccarsi.


“Ohhhhh!”


“È Kraugel invece di Grid!”


La folla era eccitata davanti a quella bellissima scena. Tuttavia, tra Kraugel e Yura l’atmosfera era gelida. Le loro facce erano inespressive mentre si sussurravano a vicenda.


“Non credevo che avrei subito una sconfitta del genere da qualcuno diverso da Grid.”


“Non sottovalutarlo. Youngwoo è l’unica persona speciale per me.”


“Ah…?”


<em>Tatang!</em>


Yura perse l’equilibro a causa dell’Inglobamento di Kraugel. Gli spettatori pensarono subito che Kraugel stesse per vincere. Erano convinti che, dopo aver lasciato a Yura la possibilità di contrattaccare, l’avrebbe sopraffatta. Tuttavia, non fu così. Yura teneva una pistola nella mano sinistra e premette il grilletto. Il proiettile raggiunse il bersaglio più rapidamente della spada di Kraugel.


“Kuk…!”


Kraugel non poté scappare da quel proiettile sparato a distanza ravvicinata. Il sangue cominciò a colargli dalla fronte e i suoi occhi si fecero rossi. Riusciva ancora a vederla attraverso la sua visione offuscata. Reggeva la spada in una mano e una pistola nell’altra. Aveva ottenuto l’abilità passiva del Cacciatore di Demoni ‘Usa Entrambe le Mani’ quando aveva raggiunto il livello 300.


“…Interessante.”


Kraugel le aveva permesso di sferrare due attacchi di seguito e si ritrovò circondato dall’energia di una spada blu. Adesso riconosceva Yura come una vera ‘avversaria’. Era allo stesso livello di Grid. Ma lui non poteva competere con il potere di lei.


“Salto dell’Inferno.”


Yura giudicò che sarebbe stato svantaggioso affrontare un Maestro di Spada in modo diretto e svanì di nuovo. Quando scompariva in un buco nero e poi riappariva in un altro luogo la super sensibilità di Kraugel non poteva seguire i suoi movimenti. Era come se saltasse attraverso lo spazio stesso. Nel momento in cui entrava nel buco nero, i suoi sensi smettevano di percepirla e non c’era alcun segnale che ne annunciasse la creazione.


“…Cacciatore di Demoni.”


Mormorò Kraugel mentre fissava da lontano la schiena di Yura. Si sentiva come quando aveva affrontato Grid per la prima volta. E…


“Waaaaaaaah!”


“Yura! Yura! Yura!”


“Ah! La mia dea è tornata finalmente!”


Yura, che per tanto tempo si era smarrita dopo aver ottenuto una classe leggendaria, aveva riguadagnato la sua vecchia reputazione. Fu uno splendido ritorno.
                                


                                



