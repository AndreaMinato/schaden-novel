---
weight: 7580
title: Capitolo 758
pubDate: 2025-03-20T11:48:41.428Z
tags:
    - overgeared
---


“Ahahahah! Sorprendentemente i giapponesi conoscono il sapore del cibo! Ah, e hanno anche buon gusto!”


Il secondo giorno di eventi per la Competizione Nazionale era terminato. Peak Sword era molto soddisfatto dopo aver cenato in un famoso ristorante. Abbracciava i passanti e si metteva persino a danzare con loro. Perché si sentiva così bene?


“Eh, suppongo sia felice che io abbia vinto una medaglia d’oro.”


Mangia Jokbal Piccante la pensava così, ma la realtà era un’altra.


“Il ristorante ha il kimchi<strong>1</strong> come contorno! È meraviglioso sapere che i giapponesi conoscono il sapore del kimchi! Fantastico! Puahahahah!”


“…”


Il presidente della Società Patriottica Coreana, Peak Sword! Era molto contento che la maggior parte dei ristoranti che aveva visitato durante il suo soggiorno in Giappone servisse il kimchi. Era fiero che la grande cultura culinaria della Corea avesse conquistato anche i cuori dei giapponesi.


“Sono particolarmente contento che vendano il kimchi! Già! Esatto! Il cibo buono come il kimchi si merita qualunque somma di denaro per essere gustato! Non bisogna darlo via gratis! Nei ristoranti coreani i contorni di kimchi dovrebbero essere pagati separatamente! Esatto! È così!”


“…No, in Giappone la maggior parte dei contorni si paga…”


“Kuahahahah! Urrà per il kimchi!”


“…Pazzi.”


Erano stanchi di avere a che fare con l’isteria di Peak Sword, che era finito in un mondo tutto suo senza più ascoltare nessuno. Mangia Jokbal Piccante e gli altri rappresentanti lo abbandonarono. E così, Grid si accigliò quando rimase solo con Peak Sword.


“No, in questo paese non hanno il jjampong<strong>2</strong>?”


Esatto, anche Grid era in un mondo tutto suo.


***


『 Finalmente è arrivato il giorno. 』


『 Sì, è l’ultimo giorno della 3° Competizione Nazionale. La maggior parte delle persone non vedeva l’ora che arrivasse perché è un grande giorno per gli eventi più popolari. 』


『 Sono di più le persone che provano rammarico. Girano voci che chiedono che la durata della Competizione Nazionale venga aumentata a due settimane, come le Olimpiadi. 』


Prima dell’inizio della terza giornata della Competizione Nazionale, i commentatori delle varie emittenti televisive parlavano liberamente. Gli opinionisti erano eccitati quanto il pubblico e gli spettatori da casa. Tutti erano pieni di aspettative.


Non sapevano quali paesi sarebbero arrivati nella top 10 della classifica complessiva e avrebbero ricevuto il potenziamento. Non sapevano chi avrebbe vinto nell’evento di tiro al bersaglio. Non sapevano se Grid sarebbe andato bene nella gara dei fabbri o se Kraugel avrebbe dimostrato si essere il più forte, ecc.


I nove eventi che si sarebbero tenuti quel giorno erano abbastanza per accendere la discussione. Il risultato fu che le aspettative di miliardi di persone da tutto il mondo salirono alle stelle. A cosa avrebbero assistito? Nel bel mezzo di tutto questo…


『 Il primo evento del terzo giorno della 3° Competizione Nazionale inizierà adesso! Sta cominciando! 』


“Waaaaaahhhhhh!”


Il primo evento del terzo giorno ebbe inizio: si trattava della gara dei fabbri! All’evento partecipava anche Grid, che ogni anno aveva un ruolo da protagonista nella Competizione Nazionale.


“Tiferò per te da lontano!”


“Vincerai di sicuro! Dimostra che le azioni del Gruppo S.A. contro di te sono inutili!”


“Forza Grid!”


La sala d’attesa della squadra coreana. I giovani giocatori della Corea del Sud non esitarono ad esultare per Grid. Quest’ultimo si sentiva strano, con tutti quegli occhi invidiosi su di sé.


‘Quelli che sognano di essere me…’


Era sempre stato ignorato e adesso era diventato oggetto di invidia per qualcuno. Era come un sogno per Grid. Si sentiva come se stesse sperimentando uno scherzo con una telecamera nascosta. Ma quella era la realtà.


Duguen! Duguen!


Il cuore di Grid batteva forte. Non voleva che quella realtà andasse in frantumi come un sogno che svaniva nel giro di una notte. Voleva ancora dimostrare il suo valore. Curiosamente, la forma delle sue aspirazioni era mutata rispetto a prima. Inizialmente Grid aveva voluto provare il suo valore per se stesso, ma adesso c’era qualcosa di diverso. Davanti a quelle persone che lo invidiavano, Grid voleva dimostrare il suo valore per ricambiare la loro fiducia.


“Credete in me.”


Aveva superato la sfortuna molto tempo prima. Grid pronunciò delle parole degne di fiducia e sorrise ai giovani giocatori. Il sorriso del loro idolo rimase per sempre inciso nelle loro menti.


***


“Ti ricordi cosa ti ho detto prima?”


Panmir salutò Grid, dopo che entrambi furono connessi al palco della gara dei fabbri. Il suo aspetto nel gioco era un po’ più giovane rispetto a quello che aveva nella realtà. Il personaggio che aveva creato quattro anni prima non invecchiava. Si avvertiva un desiderio di trattenere gli anni che volavano via senza sosta.


“Non sentirti troppo frustrato se perdi la medaglia d’oro, oggi. Non sei peggio degli altri.”


Il criterio per la gara dei fabbri di quell’anno era semplicemente la ‘classificazione dell’oggetto’. Le prestazioni non valevano per la valutazione e ciò metteva Grid in svantaggio dato che era in grado di produrre oggetti migliori rispetto agli altri. Panmir comprendeva la sua situazione; vedeva Grid come un agnello sacrificato alla tirannia delle grandi aziende. Grid sapeva che Panmir non gli era ostile e assunse un atteggiamento amichevole.


“Be’, accetto il tuo incoraggiamento.”


“Ahah! Sei davvero un re. Apprezzo la tua la stabilità, riesci a rimanere calmo anche davanti a una situazione assurda.”


Panmir, che aveva dominato la classifica dei fabbri negli ultimi anni, conosceva la triste verità: i progetti di migliore qualità garantivano solo una classificazione ‘epica’.


‘Anche Grid si trova nella stessa situazione…’


Come gli altri partecipanti, Grid non aveva un modo per assicurarsi una classificazione unica o superiore. In quel tipo di gara quelli che erano meno abili di lui diventavano suoi pari.


‘È il momento in cui tutti gli oggetti che hai creato diventano inutili…’


Panmir verificò l’orario e si mosse verso la sua postazione.


Dopo un po’, il conduttore confermò che tutti i giocatori erano davanti alla fornace a cui erano stati assegnati.


“Ve ne siete accorti tutti? La gara dei fabbri di quest’anno comprende 50 persone! Tutte le 50 nazioni che partecipano alla Competizione Nazionale di quest’anno hanno un rappresentante in questo evento!”


Il risultato della creazione di un oggetto era pura fortuna. A seconda delle capacità del creatore, le prestazioni variavano. Ma la classificazione non era influenzata dal creatore; era determinata dalla probabilità. Alla fine, non c’era un candidato vincitore per il titolo di campione. La persona più fortunata avrebbe vinto. C’erano molte persone che desideravano partecipare.


‘Ho pregato tutta la notte per questo giorno!’


‘Io ho fatto un’offerta al tempio!’


‘Io ho pregato un totem. Per favore, dammi un oggetto con classificazione unica!’


I fabbri erano diventati religiosi! Regolarono l’intensità del fuoco nella fornace e cominciarono a sognare di vincere. Avevano portato il loro migliore progetto per quella gara; il loro metodo di produzione con il grado più alto, che avrebbe garantito almeno una classificazione epica.


‘Quest’anno batterò Grid senza dubbio!’


I fabbri tirarono fuori i materiali più adatti per il loro metodo e cominciarono a creare i loro oggetti. Dozzine di fabbri erano allineati in cinque file e brandivano i loro martelli. Era una vista abbastanza usuale nel Regno di Overgeared, che aveva fucine molto grandi.


『 In molti ricorderanno che lo scorso anno, Grid creò un oggetto di crescita e vinse. Quella volta, la giuria apprezzò il potenziale del tipo crescita e per questo diede a Grid la medaglia d’oro. 』


『 La cosa gli si è ritorta contro. Ci sono state proteste in molti paesi. Le persone contestavano il fatto che l’oggetto di Grid, che a quel tempo aveva solo una classificazione normale, avesse vinto la medaglia d’oro, nonostante fosse un oggetto di crescita. 』


『 È così che funziona l’opinione pubblica. Il criterio per la gara dei fabbri di quest’anno è solo la classificazione dell’oggetto. E se più giocatori creassero un oggetto leggendario? 』


『 Quei giocatori si batteranno in una rivincita. 』


『 Ah, capisco. Mmm… Sono molto curioso del risultato. Il titolo di ‘unico creatore di oggetti leggendari’, che al momento appartiene a Grid, verrà presto spazzato via. Non vedo l’ora di scoprire quale giocatore creerà un oggetto leggendario. 』


L’Unico Creatore di Oggetti Leggendari. Grid era stato consapevole della durata limitata del suo titolo, che incrementava la sua destrezza di 350 punti, fin da quando aveva creato un oggetto con classificazione mitica. In origine Grid non era in grado di produrre oggetti con quella classificazione, ma aveva imparato a farli. Non era difficile dedurne che anche altri fabbri sarebbero prima o poi arrivati a produrre oggetti leggendari.


‘Forse questo titolo cambierà.’ Probabilmente sarebbe diventato ‘Primo Creatore di Oggetti Leggendari’, nel momento in cui un altro fabbro avesse creato un oggetto leggendario. ‘Non so se l’effetto sulla destrezza verrà mantenuto.’


Se l’effetto del titolo fosse scomparso, si sarebbe lamentato sicuramente al servizio clienti. Grid lo giurò ed estrasse un oggetto di produzione. Era Design: Failure. Era un metodo di produzione che lui stesso aveva creato e garantiva che la classificazione minima fosse ‘Unica’.


‘Il cambio delle regole questa volta non mi danneggia.’


Solo Grid lo sapeva. Gli altri non potevano immaginarlo, ma le nuove regole della gara dei fabbri non potevano colpirlo. Il Gruppo S.A. era conscio di quale fosse l’opinione pubblica ma non arrivava a violare i diritti degli individui come Grid. Era naturale che la compagnia cercasse di far funzionare il gioco nel modo più giusto possibile. Faceva parte della politica del Gruppo S.A. provare ad eliminare ogni vantaggio o svantaggio ingiusto per un particolare giocatore.


“Allora inizio.”


Grid estrasse la grossa quantità di oricalco blu che aveva preparato appositamente per quell’evento.


“Cominciamo la produzione.”


Afferrò il martello che usava da diversi anni. Il suo obiettivo era quello di realizzare Failure, con una classificazione leggendaria. E se avesse creato un oggetto con classificazione unica, avrebbe avuto più possibilità di una rivincita.


‘Almeno uno tra i 50 partecipanti realizzerà un oggetto con classificazione unica.’


Ma Grid era certo.


‘Sono l’unico che può creare un oggetto leggendario in tre ore.’


Le probabilità erano molto più alte dell’1%.


<em>Kkuok!</em>


Mise più forza nella mano che reggeva il martello. Pensava che sarebbe stato grandioso donare la spada Failure con classificazione leggendaria a Chris.


***


<em>Ttang! Ttang</em>!


Erano passate due ore dall’inizio della gara dei fabbri. C’era simpatia negli occhi degli spettatori che osservavano Grid lavorare sodo. Ispirava pietà, dato che la revisione delle regole non gli permetteva più di godere dei benefici di essere un fabbro leggendario.


“È inutile.”


“Se fossi Grid, andrei nella sede del Gruppo S.A. e la metterei sottosopra. Onestamente, stanno prendendo di mira alcuni giocatori con troppa ovvietà.”


“Ma Grid non ha detto neanche una parola. Ancora una volta mi rendo conto di che bella persona sia.”


“Non è un re? Grid comanda su centinaia di migliaia di persone. Il suo cuore è come un vasto oceano.”


“Forse no. È ovvio essere arrabbiati riguardo questa situazione. Tuttavia, le persone che lo seguono potrebbero cadere in disgrazia se lo desse a vedere. Perciò rimane paziente.”


“Non ha neanche 30 anni, vero? È molto profondo per la sua età. Io ne ho più di 50, ma lo rispetto.”


Il processo che portava alla creazione di un oggetto non era particolarmente bello da vedere. Consisteva di azioni semplici, quali riscaldare, raffreddare e martellare. Ma stranamente creava dipendenza. Il pubblico era estremamente concentrato sulla potente, eppure delicata, arte del fabbro.


“Il limite di tempo è stato raggiunto!”


Prima che se ne accorgessero, tre ore erano passate. Alcuni fabbri sorrisero, come soddisfatti del risultato del loro lavoro, mentre altri apparvero turbati. Alcuni avrebbero desiderato più tempo.


“Grid?”


Gli occhi degli spettatori erano tutti su di lui. Davanti aveva una spada di un blu quasi trasparente che assomigliava ad uno squalo.


“Oh! Guardate!”


Era lo spadone che Grid aveva usato in passato. Il pubblico era eccitato per l’apparizione di Failure, mentre i giudici cominciarono a controllare le informazioni degli oggetti che i giocatori avevano realizzato. Panmir sorrideva.


‘Ok, ho ottenuto una classificazione unica. Sono stato fortunato!’


Non si aspettava un oggetto leggendario. La probabilità di crearne uno era solo dello 0,01%. Era soddisfatto. Nessuno avrebbe potuto creare un oggetto leggendario in così poco tempo. Panmir si aspettava di vincere l’evento o di battersi per la rivincita con qualcuno altrettanto fortunato. La giuria finalmente completò l’esame degli oggetti. Il conduttore ricevette i risultati e immediatamente urlò:


“Grid vince!”


“Uh?”


“Il giocatore Grid ha realizzato un oggetto con classificazione leggendaria, diventando il vincitore per il secondo anno di fila!”


“Uh?”


Panmir spalancò gli occhi davanti a quella scena.




<ol>
         <li>Kimchi: è un piatto tradizionale coreano, fatto di verdure fermentate con spezie (peperoncino in polvere, scalogno, aglio e zenzero) e frutti di mare salati. Ne esistono centinaia di varietà, ciascuna con una verdura diversa come ingrediente principale, anche se comunemente vengono usati il cavolo rapa e i ravanelli coreani.</li>
         <li>Jjampong: è una zuppa di tagliolini coreana con frutti di mare piccanti, o brodo di maiale insaporito con gochutgaru (peperoncino in polvere). Altri ingredienti comuni sono le cipolle, l’aglio, le zucchine coreane, le carote, i cavoli, i calamari e le cozze.</li>
</ol>
                                


                                



