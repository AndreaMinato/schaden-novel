---
weight: 759
title: Capitolo 759
pubDate: 2025-03-20T11:48:41.428Z
tags:
    - overgeared
---


‘Grid ha creato un oggetto leggendario? In così poco tempo?’


Panmir aveva calcolato che la probabilità che Grid riuscisse a realizzare un oggetto leggendario era inferiore allo 0,01%. I dati su cui si era basato erano sufficienti per dedurre quel risultato. Grid era stato il Discendente di Pagma per almeno tre-quattro anni. Nel tempo di Satisfy equivalevano a 10 anni. Tuttavia, si stimava che Grid avesse creato meno di 10 oggetti leggendari in quell’arco di tempo.


‘Lo spadone blu, lo spadone nero, l’armatura di scaglie nere…’


Grid aveva usato regolarmente gli stessi oggetti durante gli anni. Nonostante fosse definito il Re di Overgeared, soffriva di una carenza di oggetti. In base a quelle considerazioni, Panmir pensava che la probabilità che Grid riuscisse a realizzare un oggetto leggendario fosse molto bassa. Era convinto che avesse quasi uno 0% di probabilità di riuscirci durante quell’evento, una situazione non molto diversa dalla sua.


Ma qual era la realtà?


[(Vedere le Tecniche degli Dei) Maestria del Fabbro Leggendario Lv.8]


La tecnica di Grid nell’arte del fabbro si era evoluta ed ora vantava prestazioni migliori rispetto a prima. Mentre in passato aveva una probabilità ‘molto rara’ di realizzare oggetti leggendari, al momento la probabilità era salita a ‘scarsa’. E non era tutto. Grid possedeva il Martello del Fabbro Leggendario, che aveva progettato e prodotto lui stesso. Era un martello che innalzava la probabilità di realizzare un oggetto leggendario dell’1%. In teoria, uno su 100 degli oggetti creati da Grid sarebbe stato un oggetto leggendario.


Ciò nonostante, perché Grid aveva così pochi oggetti leggendari? Solo perché era sfortunato. La sfortuna che Grid si portava dietro da quando era nato fallava la probabilità del sistema. Yoon Nahee, capo del team operativo del Gruppo S.A., ricordava ancora vividamente le dozzine di e-mail che Grid aveva spedito loro qualche anno prima.


[Operatori, sono un fabbro leggendario. Ho chiaramente realizzato l’oggetto secondo il metodo di produzione, quindi perché riesco a creare solo oggetti normali? Si tratta di un bug?]


[Operatori? Vi ho mandato un’e-mail l’alto giorno. Ho passato un paio d’ore a creare un oggetto, ma perché ottengo solo classificazioni normali o rare? Persino gli oggetti rari li ottengo raramente.]


[Ehi! Ho già realizzato centinaia di oggetti ma non ho ancora visto un oggetto epico? Uh? Che scherzo è questo? Perché mi chiamano leggenda, se non riesco a creare nemmeno un oggetto leggendario, razza di XXX! È colpa di un bug o della manipolazione degli operatori? Eh? Eh??]


[Ah! Truffatori che non siete altro! Devo reclamare alla sede centrale? Fermerete questa manipolazione con le buone?]


“…”


Questi erano i contenuti delle e-mail di Grid. In quell’occasione, il capo del team Yoon Nahee e la direzione non avevano applicato nessuna sanzione a Grid. Avevano chiuso un occhio davanti al suo comportamento insensato, perché era troppo patetico. Tuttavia, le probabilità che Grid realizzasse l’oggetto che desiderava erano trappo basse anche per la squadra operativa. Avevano persino preso in considerazione l’idea che fosse effettivamente presente un bug e avevano controllato. Naturalmente, la conclusione era stata che non c’era nessun bug. Era semplicemente la fortuna di Grid ad essere pessima. Il team operativo aveva simpatizzato per lui.


‘A quel tempo, non potevo immaginare.’ Un sorriso si allargò sul volto di Yoon Nahee quando confermò il risultato della gara dei fabbri. ‘Non pensavo che quel tipo sarebbe diventato così bravo.’


Tutta la sfortuna che Grid aveva accumulato portava poi ad esplosioni di buona fortuna nei momenti più importanti. Era stato possibile perché Grid aveva lottato fino alla fine, piuttosto che abbandonarsi alla frustrazione o arrendersi. Il capo del team Yoon Nahee salutò Grid.


“Congratulazioni. Non vedo l’ora di assistere ai tuoi successi futuri.”


***


‘…Anche la fortuna è un’abilità. La mia sconfitta è solo naturale.’


L’avversario era un fabbro leggendario. Il fatto che Grid fosse una leggenda suggeriva che la sua fortuna era incredibilmente buona. Panmir cercava di autoconvincersi dopo essere stato sconfitto per due anni di seguito. Ma non era facile. Si sentì sopraffatto quando capì che gli sforzi che aveva fatto negli ultimi anni erano stati inutili.


Pensò alla gara dei sarti o a quella degli orafi. Sia il sarto numero uno sia l’orafo numero uno avevano vinto una medaglia d’oro nelle loro gare. Dall’altro lato c’era lui, il fabbro numero uno che non aveva mai vinto una singola medaglia d’oro.


‘Non ha senso continuare a provare.’


Perché il cielo aveva partorito Panmir e Grid nello stesso momento? Panmir era in preda alla frustrazione, quando le prestazioni di Failure furono rivelate al pubblico.


“Wow! Guarda che prestazioni. Davvero pazzesca.”


“Questo è un oggetto prodotto? Le prestazioni non ti sembrano molto migliori degli oggetti lasciati dai mostri?”


“No, cosa? È un oggetto progettato da Grid?”


“Il nome è Failure…”


“Se quello è un fallimento, che cosa si può definire successo…?”


Il primo oggetto che Grid aveva creato, Failure, era solo un oggetto di livello secondario, secondo i suoi standard attuali. Failure era carente se paragonata all’Arco della Fenice Rossa e alla Spada dell’Illuminazione. Tuttavia, il pubblico la percepiva come un’arma suprema. Aveva persino cominciato a spuntare nelle ricerche dei motori di ricerca di vari paesi: gli utenti erano già occupati ad analizzarne le prestazioni.


Nel bel mezzo del trambusto.


“Panmir.”


Grid si avvicinò al suo avversario. Era preoccupato. Gli occhi di Panmir erano pieni di dolore, il suo sguardo gli riportava alla mente il volto di Khan, al ricordo della perdita del figlio. Sembrava avesse voglia di abbandonare il gioco seduta stante. Grid non desiderava uno sviluppo del genere. Un fabbro eccellente era necessario per il Regno di Overgeared!


“Guarda qui.”


[Grid desidera condividere le informazioni dell’oggetto con te. Vuoi accettare?]


“…?”


Panmir era scioccato. Non riusciva a capire perché Grid gli avesse passato il martello.


“Heok…!” Panmir, seppur confuso, accettò la condivisione delle informazioni. Improvvisamente spalancò gli occhi, come se avesse visto un fantasma.






[Martello del Fabbro Leggendario]


Classificazione: Leggendaria


Tenuta: 550/550   Potere d’attacco: 130-150


Probabilità di Creare un Oggetto con Classificazione Rara: +30%


Probabilità di Creare un Oggetto con Classificazione Epica: +20%


Probabilità di Creare un Oggetto con Classificazione Unica: +8%


Probabilità di Creare un Oggetto con Classificazione Leggendaria: +1%


*La quantità di esperienza acquisita per abilità relative alla produzione aumenterà.


Condizioni d’Uso: Discendente di Pagma






“I-Incredibile!”


13 anni. Ecco per quanto tempo Panmir aveva lavorato come fabbro in Satisfy. Aveva prodotto infiniti oggetti durante gli anni e aveva completato missioni d’ogni tipo e questo gli aveva assicurato una probabilità dello 0,01% di creare oggetti leggendari. Tuttavia, il martello prodotto da Grid aveva innalzato le sue probabilità dell’1%. Tutto diventava inutile davanti al potere degli oggetti.


Panmir si ritrovò sotto shock e vacillò. Cercò di infondere forza nelle sue gambe indebolite.


“Sarei felice di creare un martello per te.”


Grid lo aiutò: lo afferrò alla vita per sorreggerlo e suggerì.


“La condizione è che tu ti trasferisca nel Regno di Overgeared. Panmir, io voglio te. Ti prego unisciti alla Gilda Overgeared.”


“…M-Ma.”


Panmir avvertì un forte desiderio, nell’udire la proposta di Grid. Si sentì di nuovo motivato. Tuttavia, dopo aver imparato come realizzare oggetti ego nel regno dei nani, era diventato il fabbro capo dell’impero. Aveva battuto PNG importanti ed era stato riconosciuto direttamente dall’imperatore. Non gli mancavano ricchezza e potere dopo aver ricevuto la protezione dell’impero, che dominava il continente. Valeva la pena abbandonare tutto questo per trasferirsi nel Regno di Overgeared?


Grid permise all’esitante Panmir di rendersi conto della realtà.


“C’è qualcosa di più importante al mondo degli oggetti? L’impero non può donartene.”


“Ah…!”


L’offuscamento nella mente di Panmir si dissipò. Gli oggetti erano la vita! Si rese conto della verità e la sua esitazione svanì.


“Capisco…! Invierò immediatamente la mia iscrizione alla Gilda Overgeared!”


“Non è la Gilda Overgeared ma la Forza Lavo… No, manda la tua iscrizione a Overgeared Due. È la gilda per tutte le classi non di combattimento.”


“Sì…? C-Capisco.”


Se non aveva capito male, Grid aveva detto forza lavoro? Panmir non credette alle sue orecchie e annuì.


Poi…


“Cosa…?”


Diversi membri del pubblico e diversi spettatori avevano assistito a una scena in cui un uomo di mezza età e un ragazzo si sussurravano cose mentre si tenevano l’un l’altro. In molti fraintesero quello che stava succedendo tra Grid e Panmir. Il rossore sul volto di quest’ultimo fomentò ancora di più l’equivoco.


‘C’è qualcosa di sospetto.’


Grid avvertì un brivido ma non era eccessivamente preoccupato. Ad ogni modo, quel giorno la forza lavoro del Regno di Overgeared… No, era il giorno in cui si era aggiudicato un ottimo talento. Grid era molto felice. Ogni volta che la Competizione Nazionale si ripeteva, Grid diventava più importante.


***


“Patetico.”


La sala d’attesa degli Stati Uniti. Dopo la gara, Skull stava criticando Panmir. Non perché avesse perso contro Grid per due anni consecutivi. Dato che aveva vinto la medaglia d’argento, andava elogiato, non biasimato. La rabbia di Skull derivava dal fatto che Panmir avesse deciso di unirsi a Grid.


“L’ho sentito dai fabbri. Hai deciso di unirti alla Gilda Overgeared?”


“Esatto.”


“Kuk…! Non hai nessun orgoglio? Ti metterai davvero al servizio di Grid? Non avevi detto che lo avresti sempre rifiutato, dato che ha ottenuto la classe di fabbro leggendario solo per pura fortuna?”


“Non ridurre le sue imprese a mera fortuna.”


“Sei pazzo! Sei uscito fuori di testa perché ti sei lasciato accecare dagli oggetti!”


In effetti, Skull aveva ammirato Panmir in passato. Lo rispettava perché era il migliore nel suo campo, nonostante la sua età. Ecco perché era ancora più deluso.


“Panmir! Io…! Volevo che resistessi a Grid fino alla fine e che lo superassi!”


“…Mi dispiace!”


Panmir sapeva che Skull lo ammirava. Non poté fare a meno di sorridergli amaramente.


“Non sono come te! Rinuncerò agli oggetti e mi affiderò solo alle mie abilità!” dichiarò Skull mentre correva fuori dalla sala d’attesa.


Due ore dopo.


“…Posso unirmi alla Gilda Overgeared?”


Dopo aver partecipato alla corsa ad ostacoli dei mostri, Skull fu colpito come un cane dall’Arco della Fenice Rossa di Jishuka ed andò a cercare Grid. Si era reso conto del vero potere degli oggetti.
                                


                                



