---
weight: 76
title: Volume 1 - Capitolo 76
pubDate: 2025-03-10T08:59:29.208Z
tags:
    - overgeared
---


Il ragno del canyon non era solo grande di stazza. La sua potenza schiacciante era paragonabile a quella di un mostro boss.


“Hiiik...”


Lee Junho, Choi Chansung e Sim Kiwan.


Le tre persone che frequentavano le scuole superiori con Shin Youngwoo erano intrappolate nel nido del ragno del canyon, avvolti nelle ragnatele. Tutti loro avevano provato un tremendo terrore alla vista dei denti affilati e delle zampe del predatore, chiedendosi chi fra loro sarebbe stato                il primo ad essere mangiato.


“Maledizione... io volevo solamente andare a Winston...” Si lamentò Lee Junho.


Winston era il nome di una città molto popolare nel bel mezzo del nulla. I tre avevano sentito che c’erano delle zone di caccia di vari livelli dove potevano cacciare e guadagnare denaro, perciò erano diretti a Winston. Ma a causa delle buffonate di dispettosi goblin, erano quasi morti congelati e avevano trovato il canyon. Adesso, sarebbero diventati cibo per il ragno del canyon.


“Dannazione, perché hai deciso di andare a Winston?” Sim Kiwan brontolò. A seguito di questa affermazione il volto di Lee Junho si distorse.


Era stato lui il primo a suggerire di dirigersi a Winston. Il ragazzo fulminò rabbioso con lo sguardo il compagno alla sua lamentela. “Non avevi detto che eri d’accordo? E adesso stai cercando di incolparmi? Avrei mai potuto sapere che sarebbe finita così? Eh?”


Lee Junho aveva un pessimo carattere ed era il miglior combattente nella sua scuola superiore. Non c’era ragazzo a scuola che non fosse stato bullizzato da lui. In un periodo in cui fu più ribelle del solito, Choi Chansung e Sim Kiwan ne soffrirono nonostante fossero i suoi amici più intimi. Sapevano che Lee Junho aveva ancora quel caratteraccio, perciò Kiwan non si lamentò più.


Tuttavia, Lee Junho non si calmò.


“Ah, che cazzo... più ci penso più è una merda. Hey, Kim Kiwan. Cretino, prova a parlare ancora. Vi ho detto di andare a Winston e per questo siamo stati catturati da questo maledetto ragno? Non eravamo tutti d’accordo? Avevi detto che era una buona idea, giusto? Ma adesso che le cose sono peggiorate mi stai incolpando? Stronzo, che amico sei?”


“...Mi dispiace. Non intendevo darti la colpa. Ero solo così agitato che ho detto qualcosa di sbagliato.”


“Ah, merda. Perché non fai qualcosa se ti dispiace così tanto? Questo cretino dovrebbe davvero andare all’inferno.”


Il silenzioso Choi Chansung mediò rapidamente tra loro. “Perché adesso stiamo litigando? Cerchiamo di capire come fuggire invece di discutere.”


In tutta onestà, a Choi Chansung e Sim Kiwan non piaceva Lee Junho. Era loro amico, ma tendeva a considerarli inferiori.  Adesso avevano 26 anni e non volevano continuare a comportarsi come facevano durante gli anni delle scuole superiori.


D’altra parte, Lee Junho non era in grado di adattarsi alla società a causa della sua pessima natura, e per questo aveva pochi amici. Di conseguenza, voleva stare spesso in compagnia degli altri due. Choi Chansung e Sim Kiwan volevano ignorare Lee Junho, ma non potevano riuscirci facilmente, dato che si conoscevano da dieci anni.


Ma adesso stavano raggiungendo il limite.


‘È pazzo? Chiama stronzo un amico?’


‘Quel bastardo di Lee Junho, non riesce a correggere la sua brutta inclinazione. E anche Kiwan è molto orgoglioso.’


Mentre l’atmosfera si faceva tesa... il vento da fuori portava con sé suoni confusi.


“! $ #! ~%”


Il rumore proveniva da un luogo distante, perciò le tre persone non riuscivano a capire precisamente di cosa si trattasse. Ma il ragno del canyon era diverso. Bloccò i tre in alto e guardò fuori dal nido.


“Kikikiki...”


Il ragno del canyon saltò fuori euforico. Sembrava essere contento che fosse comparsa una nuova preda. Le tre persone furono sollevate nel vedere il ragno lasciare il nido.


“Phew... pensavo che sarei morto.”


“Concordo...”


“Avanti, scappiamo da questo posto!”


Lee Junho era un guerriero di livello 88. A causa delle sue tendenze aggressive, aveva investito molti dei suoi punti statistica nella forza. Pertanto, provò a spezzare la ragnatela col suo corpo, ma non importava quanto si agitasse, perché questa non si scalfì.


“Di cosa è fatta ‘sta roba? Non riesco a romperla nemmeno con la mia forza?”


Lee Junho si stancò e finì per abbandonare l’idea di distruggere la ragnatela. Allora Sim Kiwan, che era un mago del fuoco di livello 87, invocò un incantesimo per evocare del fuoco.


<em>Hwaruruk!</em>


La ragnatela attorno al corpo di Kiwan cominciò a bruciare.


“Ohhh!”


I tre ragazzi gioirono al pensiero della ragnatela che diventava cenere. Ma dopo un po’ le fiamme si estinsero, rivelando solo una superfice bruciacchiata della ragnatela che ancora teneva strettamente intrappolato il corpo di Sim Kiwan.


Il suo volto sbiancò.


“Che diavolo? Non può essere bruciata dal fuoco?”


“Lascia fare a me.” Il ladro di livello 89, Choi Chansung, si fece avanti. Teneva un pugnale in una mano, con cui provò a tagliare la ragnatela. Tuttavia, nemmeno l’affilata lama del pugnale poteva recidere la tela.


“Incredibile... Nemmeno un graffio?”


Questo era il motivo per cui il ragno del canyon aveva lasciato questo posto così facilmente. Erano solamente tre persone di così basso livello da non riuscire a liberarsi di una ragnatela o evitare la morte. Erano disperati.


“Alla fine, verremo divorati da quel ragno bastardo...”


“Ehi, se comunque dobbiamo morire, proviamo a disconnetterci. Non è meglio lasciar perdere l’esperienza piuttosto che venire mangiati?”


Lee Junho e Sim Kiwan avevano già provato a disconnettersi, ma la scritta ‘in questa situazione, non puoi evitare la morte. Se ti disconnetti, verrà considerata una morte’ passò davanti ai loro occhi ed avevano esitato. Tuttavia, le circostanze implicavano che fosse meglio disconnettersi.


“Okay, disconnettiamoci e basta. Perderò completamente la mia dignità da essere umano se provassi l’esperienza di essere mangiato da un ragno.”


“Okay, log...”


Choi Chansung provò a fermare i due che volevano disconnettersi.


“Aspettate. Non è troppo vergognoso perdere la vita anche se questo è un gioco? Non sappiamo cosa stia succedendo, quindi aspettiamo ancora un po’.”


“Che stai dicendo? Il ragno tornerà presto! Vuoi essere divorato? Potrei sviluppare un’aracnofobia per il resto della mia vita!”


“Se hai il coraggio di toglierti la vita, usa quel coraggio per trovare un modo per combattere il ragno.”


“Che stupidaggini stai dicendo? Smettila di parlare. Aye, non lo so. Noi ci disconnetteremo perciò rimarrai qui da solo!” Disconnettersi...eh?


I tre giovani si zittirono nello stesso momento. Rivolsero i loro sguardi all’entrata della grotta.


<em>Thump, thump.</em>


Non si erano sbagliati. Sentivano il rumore di passi umani provenire dall’entrata della tana.


“Cosa?”


“Shh!”


I tre trattennero il fiato mentre osservavano la situazione. Dopo un po’, una persona entrò nella grotta.


“Quel maledetto ragno è rimasto vivo per decenni, quindi avrà raccolto qualche tesoro nel suo nido? Che bastardo, è stato difficile ucciderti.”


Questa persona aveva ucciso quel ragno spaventoso? Lee Junho, Choi Chansung e Sim Kiwan lo guardarono increduli. Metà del volto dell’uomo era coperto da un grosso elmo, che sembrava essere stato creato dal teschio di un gigantesco mostro. L’estetica dell’elmo era orribile.


I tre ragazzi mormoravano tra loro, preoccupati che l’uomo li avrebbe sentiti.


“Quel tipo non vi sembra normale...?”


“Già. Sembra uno psicopatico con uno strano senso estetico.”


“Ma chiediamogli aiuto.”


“H-Hmmm...sembra pericoloso...”


“Non ci ucciderà?”


“...Possibile.”


“Sì...”


I tre erano in disaccordo. L’estetica dell’elmo dell’uomo era terribile quanto quella del ragno del canyon. Dall’altra parte, da dietro l’elmetto, Grid aveva notato le tre persone legate alla ragnatela. Ne fu sorpreso.


‘Quello non è Lee Junho? Perché sono qui?’


Lee Junho e i suoi seguaci! Erano noti per essere dei delinquenti dalle scuole superiori. In particolare, Lee Junho era incontrollabile. Spesso era violento con i suoi compagni di classe. Osava anche affrontare gli insegnanti.


Grid. No, Shin Youngwoo fu il suo bersaglio non soltanto una volta o due. Fu sette o otto anni fa, ma Youngwoo ricordava tutte le cattiverie che Lee Junho gli aveva fatto.


‘Durante le superiori... la quantità di denaro che quel bastardo mi ha estorto dal secondo anno fino al diploma ammonta esattamente a 67.300 won... il suo scagnozzo 23.000 e l’altro 14.000... quei tre maledetti.’


Non era un bel ricordo per Shin Youngwoo. Non aveva una buona memoria, non riusciva a ricordare cose banali, ma ricordava ciò che gli accadeva.


‘Le sue persecuzioni non finirono con il diploma.’


Lee Junho fu il primo a ridere di lui e ad ignorarlo alla riunione degli ex-compagni due anni fa. I suoi ex-compagni avevano sentito che Shin Youngwoo era diventato ossessionato dai videogiochi e si era riempito di debiti e non potevano ridere.


Soltanto Lee Junho continuò a prenderlo in giro e a chiamarlo patetico. Mentre l’incontro continuava e tutti cominciavano a bere, gli altri ex-compagni seguirono l’esempio di Junho e cominciarono a deriderlo. Shin Youngwoo divenne lo zimbello di tutti gli ex-compagni.


‘Questo imperdonabile bastardo... Dannazione, come ho fatto ad imbattermi in questo bastardo in un videogioco? Non ho proprio fortuna.


Shin Youngwoo fissò Lee Junho e i suoi seguaci. Lee Junho percepì il suo sguardo e chiese gentilmente. "Scu...scusami, puoi aiutarci? Come puoi vedere, siamo intrappolati. Haha."


Lee Junho non avrebbe mai immaginato che l'uomo all'interno del casco fosse Shin Youngwoo. Shin Youngwoo pensò che fosse ridicolo.


Quel bastardo… Si comporta come un demonio nei miei confronti, ma mostra falsi sorrisi agli altri! Ah, ho la faccia coperta in questo momento? Quindi non sanno chi sono io? Ohoh, forse questo...’


In tutta onestà, a Youngwoo non piaceva l’Elmetto del Capo degli Orchi di Ghiaccio Lucente. Essendo un set di oggetti unici, le sue funzioni erano molto buone. Tuttavia, era troppo brutto, ma in quel momento ne era contentissimo.


Per quale motivo? L’elmo aveva una forma tale da coprirgli metà del volto, per questo l’aspetto di Youngwoo non era visibile e l’ID di Grid non appariva sulla sua testa.


‘Adesso che ho incontrato questa feccia umana qui, non è il momento di vendicarsi?’


Shin Youngwoo cominciò a ridere e il gruppo di Lee Junho si scambiò delle occhiate. La sua risata che emergeva da sotto l’elmo provocò nei tre giovani dei brividi inquietanti. Gli occhi visibili dall’elmo erano simili a quelli del ragno del canyon. Si, come se loro fossero le prede...!


‘Siamo finiti nella merda?’


Mentre il gruppo di Lee Junho tremava, Shin Youngwoo focalizzò il suo sguardo su Choi Chansung.


‘Choi Chansung...’


Choi Chansung andava in giro con Junho e Kiwan, era con loro ogniqualvolta commettevano delle violenze contro qualcuno.


Ma Youngwoo non lo aveva mai visto implicato direttamente in imbrogli, imprecazioni o violenze. Piuttosto, Choi Chansung li osservava a disagio. Youngwoo non sapeva perché, ma lo aveva spesso visto litigare con Junho.


‘Una volta si scusò con me per il comportamento di Junho... Non si è mai nemmeno preso gioco di me alle riunioni degli ex-compagni... Non molto tempo fa, mi chiamò per chiedere se andassi alla riunione... Non lo richiamai né risposi alle sue email, nonostante i suoi diversi tentativi di contattarmi. Era come se fosse preoccupato per me! Sì? Forse è davvero un bravo ragazzo?’


L’interpretazione di Shin Youngwoo era esatta. Choi Chansung era davvero preoccupato per lui dopo ciò che era successo all’incontro. Aveva paura che Youngwoo potesse fare la scelta sbagliata preso dalla vergogna.


Mentre Lee Junho e Sim Kiwan lo deridevano sempre, Choi Chansung non diceva nulla. Rimaneva in loro compagnia a causa della rapporto di amicizia iniziato dal loro primo anno di scuola superiore, ma era restio ad importunare qualcuno.


Tuttavia, Shin Youngwoo aveva dei dubbi.


‘...Chiunque sia amico di Lee Junho non può essere una brava persona. Se guardassi gli esempi dati dai film o dai fumetti, lui sarebbe la mente malvagia che fa finta di essere buono!’


Non stava sempre dietro a Junho e Kiwan quando lo bullizzavano a scuola? Non era dietro Junho quando rise di Youngwoo all’incontro? Era così sospettoso che considerava più un nemico Choi Chansung piuttosto che Lee Junho.


Allora, sollevò il Pugnale Perfetto +8.














Traduzione di MoonRoro29


Editing di Libusemumei
                                


                                



