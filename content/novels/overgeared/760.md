---
weight: 760
title: Capitolo 760
pubDate: 2025-03-20T11:48:41.428Z
tags:
    - overgeared
---


Attraversare tredici porte sorvegliate da boss diversi e raggiungere la destinazione: era questo l’obiettivo della corsa ad ostacoli dei mostri. Se l’estrazione della spada santa richiedeva una combinazione di forza e intelligenza, tale corsa invece richiedeva sia stamina che forza, dato che consisteva in un continuo susseguirsi di assalti.


L’elemento più importante era la stamina: passando da un assalto all’altro e muovendosi su un terreno accidentato si consumava rapidamente. I requisiti di base per i partecipanti erano una stamina elevata e una buona gestione della stessa. Era naturale che i 15 partecipanti alla corsa fossero i rappresentanti più forti di ogni paese.


Era strano che della Gilda Overgeared solo Jishuka vi prendesse parte, ma il pubblico prevedeva una battaglia feroce. Il risultato, tuttavia, fu diverso dalle aspettative.


“Vola in Alto!”


<em>Kiiiiiing!</em>


<em>Peng! Kwa kwa kwa kwa kwa kwa kwa!</em>


“Cosa…?”


“È pazzesco! Uwaaaaack!”


Un attacco travolgente! Jishuka si arrampicò sul terzo boss, il drago rosato. Il gioco era finito nell’istante in cui aveva messo gli occhi sugli altri partecipanti. Il travolgente bombardamento dell’Arco della Fenice Rossa inflisse un colpo fatale a tutti i suoi avversari. Anche il fiato del drago rosato contribuì a fare fuori alcuni dei giocatori già feriti.


“Riesce a stare in groppa al drago rosato senza bruciarsi… Non è una truffa?”


“È un bene che non abbiamo partecipato.”


I membri di Overgeared nelle sale d’attesa di ogni paese borbottavano. Erano riluttanti a partecipare ad eventi insieme a Jishuka, dato che conoscevano le opzioni dell’Arco della Fenice Rossa. Il presentatore gridava.


『 J-Jishuka vince! Il Brasile ha ottenuto una medaglia d’oro di grande valore! 』


Gli altri giocatori erano visibilmente stanchi mentre attraversavano un portale alla volta; solo Jishuka si era distinta. Centinaia di telecamere si concentrarono sul suo sorriso splendente quando attraversò la 13° porta. Indipendentemente dall’angolo da cui veniva ripresa, era bellissima e i cuori degli uomini da tutto il mondo battevano per lei.


“Grid, abbi forza per l’evento che rimane. Chu!”


L’unica preoccupazione di Jishuka era Grid…


“Buuu! Buuu!”


“Muori Grid!”


La rabbia della folla risuonò per tutta la Tokyo Dome e in tutto il mondo.


“Non è bello essere incoraggiati da una bellezza come lei? Non ti sembra più buono il budino al cioccolato oggi?”


“…?”


La sala d’attesa della squadra coreana: Grid non capiva perché si fosse meritato una ramanzina da Yura.


***


L’ultimo giorno della Competizione Nazionale.


Al contrario di ciò che la gente desiderava, il tempo volava e quattro dei nove eventi programmati erano già finiti. Il festival globale che si teneva una volta all’anno era quasi concluso.


“Mi dispiace.”


Toon tornò dopo aver vinto due medaglie di bronzo in due eventi e si scusò con Grid.


“Perché ti stai scusando per aver fatto bene? Sei stato fantastico. Grazie per le tue preziose medaglie.”


“Sì, Toon! Hai combattuto molto bene! La gente ne sarà deliziata!”


“Ma…”


Lo sguardo di Toon era fisso al tabellone. C’era un grande schermo al centro della Tokyo Dome che mostrava la classifica completa.


Stati Uniti: Oro (5), Argento (7), Bronzo (3)


Canada: Oro (5), Argento (5), Bronzo (4)


Cina: Oro (4), Argento (2), Bronzo (1)


Regno Unito: Oro (3), Argento (2), Bronzo (4)


Corea del Sud: Oro (3), Argento (1), Bronzo (2)


Brasile: Oro (1), Argento (0), Bronzo (1)


Mongolia: Oro (1), Argento (0), Bronzo (0)


Giappone: Oro (0), Argento (2), Bronzo (3)


Italia: Oro (0), Argento (2), Bronzo (3)


Francia: Oro (0), Argento (1), Bronzo (4)


Le medaglie di bronzo non avevano un effetto significativo sulla classifica. Una medaglia d’argento aveva più valore di dozzine di medaglie di bronzo. Ecco perché Toon non era orgoglioso delle sue. Si sentiva frustrato, dato che la Corea del Sud era ancora nella stessa posizione di prima dopo aver ottenuto quelle due medaglie.


“Vorrei che la Corea del Sud fosse al numero uno. Volevo far contento Grid e la sua famiglia. Ma…”


Toon era orfano e non aveva mai conosciuto le facce dei suoi genitori. Aveva vissuto nel mondo criminale fin dalla tenera età ed era lavorato con la mafia finché non era entrato in Satisfy. In Italia era un criminale e non era amato da nessuno. Ma Grid e la sua famiglia erano diversi. Toon era arrivato in Corea del Sud e aveva ricevuto una calorosa accoglienza da parte della famiglia di Grid. Si erano presi cura di lui solo perché era amico di loro figlio. Avevano trattato anche lui come un figlio e un fratello.


Toon si sentiva bene ogni volta che sedeva insieme a loro. Era stata la prima volta che si era sentito in quel modo. Non ricordava più quante volte si era addormentato piangendo per la felicità. Una felicità che aveva conosciuto molto più tardi rispetto agli altri…


Perciò voleva aiutare coloro che gli avevano donato una tale gioia. Era un desiderio disperato. Ma la verità era che non era stato di nessun aiuto.


“So quanto è brava Yura. Ma sarà difficile per lei vincere una medaglia d’oro contro Jishuka, che ha l’Arco della Fenice Rossa.”


“…”


“E Peak Sword… Anche se Grid ottiene una medaglia d’oro battendo Kraugel nel PvP, la Corea del Sud non arriverà mai prima in classifica. Ed è tutta colpa della mia incompetenza.”


“Perché mi hai omesso?” gridò Peak Sword, ma Toon non udì le sue parole. I suoi occhi erano offuscati dal senso di impotenza. Chinò il capo quando la grossa mano di Grid lo toccò.


“Alza la testa. Non sei la mia guardia del corpo? Chi mi proteggerà se tu guardi a terra? Non preoccuparti per Yura e Peak Sword. Entrambi ci porteranno una medaglia d’oro.”


“…?”


L’idea che la Corea del Sud potesse arrivare prima in classifica era realisticamente impossibile. Tutti i giocatori coreani erano consapevoli di quella realtà. Perciò si voltarono ad osservare Grid con espressioni attonite. Avvertivano piena fiducia nella sua voce.


Grid sorrise. “Aspettate un attimo. Mi collegherò al gioco.”


Indicò la capsula in un angolo della sala d’attesa e chiamò Yura e Peak Sword a sé.


“Non dovremmo almeno provare ad arrivare al primo posto? Per quanto ancora arriveremo secondi? Non ho ragione?”


“…?”


***


“Al Re di Overgeared importa molto dei suoi compagni.”


Viola sorrise e si rivolse a Mangia Jokbal Piccante, dopo aver visto ciò che Grid aveva fatto per Yura e Peak Sword.


“A Mangia Jokbal Piccante piace?”


“Smettila con queste sciocchezze.”


Mangia Jokbal Piccante arrossì, ma non spostò lo sguardo da Grid. Era interessato ad ogni sua mossa.


***


Ogni anno il tiro al bersaglio era uno degli eventi più popolari. Era l’evento in cui Grid aveva annunciato la sua esistenza al mondo. Ma quest’anno era Yura a partecipare, non Grid. La revisione delle regole l’aveva fatto diventare un evento a giocatore singolo e il candidato vincitore era naturalmente Jishuka. Si ipotizzava che avrebbe evocato la fenice rossa per colpire simultaneamente i bersagli e i concorrenti sulla mappa. In teoria, era quasi impossibile per Jishuka non vincere.


『 In origine, Yura era una delle candidate più forti… 』


『 Non è più possibile parlare di un vincitore che non sia Jishula. 』


Anche gli esperti la pensavano allo stesso modo. I commentatori coreani erano delusi.


『 Ci sono diversi modi in cui la Corea del Sud può raggiungere il primo posto in classifica. 』


『 È possibile: se il Canada e gli Stati Uniti non vincessero neanche una medaglia d’oro nei cinque eventi rimanenti e la Corea del Sud vincesse quattro ori di seguito? 』


『 Sì, hai ragione. Ma dato che è impossibile, è triste pensarci. 』


『 Jishuka è troppo forte. Peak Sword è un giocatore eccellente, ma non abbastanza per vincere una medaglia d’oro. Ma non è qualcosa di cui essere tristi. Non è necessario arrivare primi. 』


『 Esatto. I nostri giocatori hanno fatto abbastanza bene. Dovremmo rendergli omaggio. 』


Tutti si erano aspettati che quell’anno la Corea del Sud arrivasse ultima. Tuttavia, i giocatori coreani erano stati eccellenti e per questo la Corea era tra i primi posti. Nessuno avrebbe biasimato i giocatori coreani per non essere riusciti ad arrivare primi.


“Mi dispiace per Grid, ma le questioni personali andrebbero lasciate da parte.”


Il tiro al bersaglio cominciò. Nello stesso momento, Jishuka cominciò a spostarsi attraverso la foresta e mirò ad occupare il punto più alto. Pianificava di sfruttare il potere di Vola in Alto! Avrebbe fatto rientrare nel suo campo visivo più bersagli possibili e avrebbe vinto la medaglia d’oro all’istante.


『 Jishuka è salita in cima alla collina! 』


『 Vuole riuscire a vedere tutti i bersagli in cielo e a terra. 』


L’evento di tiro al bersaglio, che ogni anno era molto intenso, stava per mostrare a tutti un risultato mai visto prima.


<em>Kkirik!</em>


Quando Jishuka tese l’Arco della Fenice Rossa, gli spettatori non dubitarono che presto sarebbe stata lei la vincitrice. Naturalmente, anche Jishuka lo pensava.


‘Devo vincere la medaglia d’oro e ottenere il Respiro della Fenice Rossa…’


Jishuka aveva 120 bersagli nel suo campo visivo. Nel momento in cui stava per usare l’abilità Vola in Alto!...


<em>Taaaang!</em>


Uno sparo risuonò nella foresta sotto la collina. Accadde mentre Jishuka era distratta dagli uccelli che volavano via per la sorpresa: la sua vista divenne in bianco e nero.


[Ti hanno sparato.]


[Sei morta.]


‘Cosa…?’


<em>Swaaaaah.</em>


Mentre si disgregava in particelle di luce grigia, Jishuka non riuscì a capire cosa stesse succedendo.


<em>Clink!</em>


Dopo aver confermato la morte di Jishuka, Yura cambiò la modalità cecchino della Baionetta di Ingegneria Magica di Alex (Prodotta da Pagma) in modalità fucile. In quel momento l’oggetto esclusivo del Cacciatore di Demoni, che Grid aveva ottenuto nell’Arcipelago di Behen, fu rivelato per la prima volta al mondo.


Quello era il potere degli oggetti.


***


“La nostra dea ce l’ha fatta!”


“Waaaaaahhhhhhh!”


“Yura! Yura! Yura!”


La vincitrice del tiro al bersaglio era Yura. La Corea del Sud si stava surriscaldando. Più di 50 milioni di persone erano euforiche che Yura fosse andata ben oltre le loro aspettative. Tutti esultavano al pensiero che la posizione in classifica della Corea del Sud salisse sempre più. Inoltre, tutti mandarono le congratulazioni a Yura. C’era un numero sorprendente di persone tremendamente felici per lei, dopo che aveva subito una dolorosa sconfitta nell’estrazione della spada santa contro Kraugel. Era la prova che Yura aveva tutto l’amore del pubblico.


“Il Canada e gli Stati Uniti potrebbero continuare a perdere nei quattro eventi rimanenti. Allora forse possiamo arrivare primi?”


“Sarà possibile se la Corea del Sud vince altre tre medaglie d’oro!”


“I giocatori rimanenti sono Grid e Peak Sword?”


“Sì!”


“…Non è possibile.”


“Uh… Peak Sword non può vincere.”


Era innegabile che Peak Sword fosse uno dei tre giocatori più forti della Corea del Sud. Era senza dubbio un giocatore di prim’ordine. Il problema era che c’erano persone molto più talentuose al mondo. La gente non si aspettava molto da lui. Nel bel mezzo di tutte quelle preoccupazioni…


“…”


Al contrario del solito, Peak Sword aveva un’espressione solenne mentre faceva il suo ingresso sul campo di battaglia. Alla sua vita era appeso un bellissimo fodero di colore rosso. Era l’esclusivo fodero, fatto di diaspro sanguigno<strong>1</strong>, che racchiudeva Iyarugt.




<ol>
         <li>Diaspro sanguigno: il nome più corretto è “eliotropio”; si tratta di un minerale, una varietà di calcedonio di colore verde con macchie rosse dovute a ossidi di ferro o a inclusioni di diaspro; è usato come pietra semipreziosa, e deve la sua denominazione alla presunta proprietà di riflettere i raggi del sole con splendore sanguigno, quando è immerso in acqua.</li>
</ol>
                                


                                



