---
weight: 7730
title: Capitolo 773
pubDate: 2025-03-20T11:48:41.448Z
tags:
    - overgeared
---


“Waaaaahhhhh!”


“Grid finalmente ce l’ha fatta!”


“Il migliore! È sempre emozionante!”


“Ugh! Dio Grid…! Ti amo, Dio Grid!!”


Vedere Grid sul podio faceva provare una sensazione più strana e di orgoglio che vedere Kraugel. Aveva distrutto Kraugel, che aveva regnato come essere supremo. Negli ultimi due anni, aveva condotto la Corea del Sud al secondo posto, nonostante fosse un paese conosciuto per essere debole su Satisfy. Ora, aveva dato loro l’onore di essere il primo paese di quest’anno.


Era naturale per i giocatori coreani provare un’infinita gratitudine e rispetto per lui. Anche Eat Spicy Jokbal, che in apparenza odiava Grid, era emozionato. Aveva compreso che c’era ancora del profondo patriottismo nel suo cuore e abbracciò Peak Sword.


“Dovresti provare a persuadere la Principessa ad unirsi nella Gilda di Overgeared.” Disse Viola con espressione di rimprovero.


Sullo schermo, Grid stava rilasciando un’intervista.


“Proprio come per chiunque abbia giocato a Satisfy, Kraugel era un idolo e rappresentava un obiettivo per me. Ho ascoltato le sue gesta eroiche e sono bruciato di spirito combattivo quando mi è stata raccontata la sua saga. Poi ho lavorato duro. Questo è il risultato.”


Grid smise di parlare e guardò Kraugel, anche lui circondato dai giornalisti. Lo sguardo di Grid non era cambiato.


“Grazie a Kraugel, sono riuscito ad arrivare dove sono. Kraugel sarà per sempre il mio idolo e il mio avversario.”


Grid chiuse gli occhi e fece un respiro profondo. Ricordò tutto ciò che era accaduto nella realtà e su Satisfy, quando aveva lottato dal fondo prima di raggiungere la vetta. Aprì gli occhi e sorrise alle centinaia di telecamere concentrate su di lui. Aveva già organizzato i suoi pensieri.


“E… le capsule migliori sono realizzate dalla Comet Group.”


Grid era ancora lo sponsor della Comet Group. La cosa più importante era che le vendite della Comet Group erano schizzate grazie a Grid. Le parole di Grid avevano avuto l’impatto più grande sulle vendite, rispetto alla combinazione delle pubblicità in televisione, su internet e sui giornali. Tutti gli impiegati della Comet Group provavano gratitudine infinita e affetto verso Grid. Il diretto della Comet Group era intenzionato a dare in sposa a Grid la sua figlia più giovane. Ma questa si era rifiutata in maniera ostinata. Le donne migliori del mondo, Yura e Jishuka, camminavano al fianco di Grid. Lei non era all’altezza di Grid, essendo solo una figlia ricca.


In generale, c’era un’atmosfera amichevole.


“Allora… che ne sarà il prossimo anno?”


“Sì. Immagina l’inferno.”


“Cosa possiamo fare? Dobbiamo solo rinunciare.”


Chris, Damian, Pon, Regas, Katz, ecc. Si sentivano disperati perché conoscevano il potere di Grid. Non riuscivano ad immaginare come vincere contro Grid, che per aver vinto il PvP di quest’anno sarebbe apparso come l’Eroe dell’anno successivo.


“Di base ci sarà la rigidità infinita e le sue Mani di Dio possono trasformarsi in ogni sorta di oggetto.”


“Oscuramento e il Potere di Belial…”


“Come potremo sconfiggere la Spada dell’Illuminazione di Grid?”


“Non voglio che evochi Iyarugt. Forse riusciremo a vincere tra due anni?”


“…”


Sarebbe stato possibile sconfiggerlo dopo due anni? Nessuno ne era sicuro. Non lo dissero, ma conoscevano già la risposta. Non avrebbero partecipato ad Abbattimento dell’Eroe. Era la cosa più facile da fare.


***


“Tornerai in Corea del Sud?”


“Sì. Voglio mangiare il riso che prepara mia madre.”


“… La cucina di una mare. Sono invidioso.”


“Eh? Kraugel, non vivi con tua madre? Che succede? Si è ammalata di nuovo?”


“No. Non prendere seriamente le mie parole.”


Il Tokyo Dome era stato il palco della Competizione Nazionale per il terzo anno. Dopo la cerimonia di chiusura, Grid e Kraugel si erano seduti uno al fianco dell’altro sugli spalti vuoti. Entrambi erano illuminati da una luce soffusa.


“In futuro, il tuo raggio di azione sarà più ampio.”


“Non sarà lo stesso per te?”


“Io agisco da solo e tu sei un re. Otterrai più informazioni e visiterai altri luoghi.”


“Uhuh, sei nervoso? Non devi preoccuparti. Non ho da sostenere anche il peso della responsabilità di un re? Andrò avanti con passi pesanti mentre tu avrai un’andatura leggera.”


“… Basta parlare di questo. Grid, ricorda una cosa.”


“Cosa?”


Lo sguardo di Kraugel era molto solenne. Cosa voleva dire? L’aspetto sorridente di Grid svanì. Si mise in ascolto con serio interesse.


Kraugel iniziò a parlare. “Se farai visita al Continente Est in quanto re, rimarrai certamente invischiato con il Regno di Hwan.”


Anche Kraugel aveva occhi e orecchie. Aveva visitato il Continente Est molto prima di Grid e grossomodo sapeva a cosa era andato incontro Grid in quel continente. Tuttavia, non conosceva i dettagli su ciò che Grid aveva già incontrato. Sapeva solo che era attivo a Pangea e aveva trasferito parte dei suoi abitanti nel Regno di Overgeared.


“Dovresti aver sentito parlare del Regno di Hwan. Rappresentano l’unica religione e forma regnante del Continente Est.”


“Sono come l’Impero di Saharan.”


Kraugel parlò seriamente. Era una storia che già conosceva perciò non poteva prenderla alla leggera. Kraugel scosse la testa in direzione di Grid. “Non c’è alcun paragone con l’impero. Non te l’ho detto? Rappresentano l’unica religione e forma regnante del Continente Est. Sono come dei per le persone del Continente Est.”


“…”


Nella mente di Grid apparve la figura dello yangban Garam. Nello stesso momento, la bocca di Kraugel pronunciò il termine ‘yangban’.


“Yangban… Non sono quelli che si credono pseudo divinità. Loro sono coloro che si considerano come dei perché hanno le giuste qualità e abilità.” Kraugel alla fine arrivò al punto. “Non immischiarti con loro finchè non sarai almeno al livello 500. Se devi visitare il Continente Est, allora fallo come singolo. Non so cosa potrebbe accadere se il tuo regno rimanesse legato con il Regno di Hwan.”


“Cosa? Sono davvero pericolosi?”


“Per essere precisi, non rappresentano il male. Ma le loro idee sono diverse. Considerali come mostri.”


Grid ricordò com’era Garam e concordò appieno con Kraugel. Grid sorrise e gli chiese, “Sono così forti? Tanto da farti comportare in questo modo.”


Kraugel annuì senza esitazione.


“Sono forti. Per te adesso, loro sono come una grande montagna, un’altra montagna in cima ad una grande montagna e al suo cielo al di sopra di questa.”


“…”


Era un riferimento al test di Chiyou che Garam aveva menzionato? Kraugel li aveva incontrati? Grid era pieno di pura curiosità quando udì la voce di Kraugel.


“Ma.”


“…?”


“Non sono forti quanto Bunhelier.”


“Uhuh.” Grid comprese il significato di Kraugel e si allungò. “Va bene. Ho capito. Starò attento. Posso evitarli, ma non mi farò intimorire da chi non è un dragone.”


“Sono felice che tua abbia compreso.”


Sì, Grid doveva solo fare attenzione. Non sarebbe rimasto coinvolto da quei sociopatici, a meno che non si fossero interessati per primi. Grid era forte. Kraugel ne era convinto ma non sapeva che Grid era già diventato un bersaglio di un yangban.


“Allora io vado. Torno a casa a mangiare.”


Grid lo salutò con una stretta di mano. Voleva bere un bicchiere di soju con Kraugel, ma non era ancora il momento. Il giorno in cui avrebbe condiviso un bicchiere con Kraugel…


“Tre incontri.”


“..?”


“La partita di un uomo dovrebbe essere decisa in tre incontri? Ci stavo pensando ma la prima volta che abbiamo lottato non conta.”


“Che intendi dire?”


“Era accaduto dopo che ti eri scontrato con Piaro. Non avresti vinto se non fossi stato in condizioni normali?”


“Non ha senso pensarla in questo modo. Ho perso quella volta. Questa è la verità.”


“No, non ne sono convinto.” Grid ritirò la sua mano. Si allontanò immediatamente da Kraugel. “Giochiamo il terzo round nella Competizione Nazionale del prossimo anno. Così quel giorno ci berremo una tazza di soju.”


“Tu…!”


Grid ignorò l’urlo di Kraugel. Si diresse verso il parcheggio dove Toon stava aspettando. Grid lo aveva notato. Dopo essere stato liberato dalla sua posizione elevata, Kraugel intendeva isolarsi dal mondo. Kraugel si sarebbe comportato come un tempo e non avrebbe più svolto attività pubbliche.


“Non dovresti ritirati da solo.”


Kraugel doveva rimanere nel campo visivo di Grid. Se Grid non vedeva Kraugel, avrebbe provato insicurezza. Grid doveva assicurarsi che Kraugel restasse ancora dietro di lui o se fosse già andato avanti.


“Rilassati e continua a giocare contro di me, Kraugel.”


C’erano molti modi per invalidare i tre incontri. Grid aveva condizioni schiaccianti non solo nel primo incontro, ma anche nel secondo e nel terzo. Era troppo ingiusto.


Un sorriso ampio. Toon saltò quando vide Grid sorridere lungo la strada. Questo perché Grid stava facendo un’espressione diversa dal solito. Sembrava come una persona completamente diversa rispetto alla mattina.


‘<em>Il migliore…</em>’


Un guerriero che era diventato un fabbro, si era unito alla Gilda Tzedakah, era diventato il capo della Gilda Overgeared e alla fine era diventato il re del Regno di Overgeared. La sua evoluzione stava ancora procedendo. Come sarebbe stato Grid dopo un anno? Toon era pieno di aspettative quando ricevette una chiamata all’improvviso.


“… Cosa?”


Si trattava delle notizie peggiori. Toon impallidì e si guardò indietro. Grid era così stanco che si era addormentato.


“È successo qualcosa?” Chiese il conducente.


“Vai subito all’aeroporto.” Toon lo sollecitò. Pregò con ansia che Grid facesse bei sogni.


***


Torniamo indietro nel tempo. Ci troviamo a quando stava per iniziare la finale del PvP tra Grid e Kraugel.


“È qui.”


Veradin aveva condotto i migliori di Immortal e stava in piedi di fronte alla fucina, al centro di Reinhardt. Era una fucina enorme. No, per essere precisi, era una fucina complessa. C’erano cinque fucine al centro di Reinhardt che potevano ospitare almeno 30 fornaci. La cosa allarmante è che c’erano ancora molte fucine in costruzione.


“Si dice che Reinhardt sia una città senza notte e tutto a causa delle sue fucine.”


I negromanti di Immortal schioccarono le loro lingue. Dall’altra parte, Veradin stava sorridendo.


‘<em>Grid sarà piuttosto arrabbiato se tutte queste fucine verranno bruciate.’</em>


Il contadino leggendario Piaro, che viveva a Siren, era scomparso dopo la spedizione ai vampiri. Il primo cavaliere di Grid, Jude, era ancora a Biran. Inoltre, il grande mago Ashur stava controllando il confine.


I tre cavalieri celesti di Grid non erano a Reinhardt. Ne era certo dato che si trattava di una informazione ricevuta dall’Imperatrice Marie. Inoltre, al momento si stava svolgendo la Competizione Nazionale. Gran parte dei membri di Overgeared, che dovevano rimpiazzare i tre cavalieri angelici, erano per lo più lontani. Era ovvio che le difese di Reinhardt fossero indebolite in questo momento.


“Ma non dovrei fare attenzione? Prima di tutto, assassinerò Khan che è il bersaglio.”


<em>Sururuk.</em>


Invocò in segreto un cavaliere della morte nell’oscurità. Era un cavaliere della morte creato con il cadavere dell’assassino che era definito ‘il mietitore nell’oscurità’. Il cuore di Veradin martellò. Bisognava indebolire il potere del Regno di Overgeared per il futuro di Immortal. Aveva condotto i migliori di Immortal per questa ragione.


L’incidente avrebbe fatto infuriare Grid. Cosa sarebbe accaduto quando avrebbe scoperto che dietro c’era Agnus? Era ovvio. Da Grid sarebbe trapelato l’intento omicida. Che espressione avrebbe avuto Agnus di fronte ad una preoccupante crisi? Anche Veradin era curioso. Voleva osservare tutti gli aspetti dell’uomo pazzo.


Esatto. Come Lauel aveva detto in passato, Verdain non era leale a Agnus. Agnus era solo un interessante esperimento. Grid era stato selezionato come sacrificio per l’esperimento.
                                


                                



