---
weight: 774
title: Capitolo 774
pubDate: 2025-03-20T11:48:41.448Z
tags:
    - overgeared
---


La famiglia di Khan aveva prodotto fabbri eccezionali per generazioni, mentre il re del Regno di Eternal era cambiato 11 volte. Possedevano una fucina famosa. Era ovvio che l’orgoglio di Khan si elevasse fino al cielo. Fin da ragazzo, era stato apprezzato come il miglior fabbro della zona est del Regno di Eternal e aveva sognato di diventare il primo fabbro del continente. Non dubitava che il suo sogno sarebbe diventato realtà.


Ma la realtà non era così semplice. Era crudele. La realtà calpestò i suoi sogni, riducendoli in cenere. La sua amata moglie e suo figlio erano morti. Khan aveva vissuto un forte dolore straziante e aveva trascorso alcuni anni da ubriacone. Aveva tenuto una bottiglia in mano invece che un martello e guardato il fiume invece che il fuoco.


Sua moglie era stata una sua amica di infanzia, con cui era cresciuto. Nell’accoglierla come sua amante e moglie, l’affetto di Khan fu straordinariamente più grande di qualunque oro o tesoro del mondo. Poi, la perse da un giorno all’altro. Anche suo figlio l’aveva amata tanto quanto lui.


Khan era rimasto da solo e la sua vita aveva perso di significato. Se la Compagnia Mero non avesse bramato la fucina che Khan aveva ereditato da suo padre, lui avrebbe scelto la morte senza obiettare. Ma la Compagnia Mero desiderava la sua fucina. Khan aveva dovuto resistere in qualche modo. Si ricordò del suo dovere e soppresse il suo dolore per poter mantenere la sua fucina.


Fu uno sforzo inutile. Il suo dolore fu molto più grande. Non riuscì a tenere lontano il veleno tanto a lungo. Alla fine, rinunciò a tutto nella sua vita. Diede ogni cosa a quei dannati truffatori e scelse la strada che lo condusse alla scelta estrema di togliersi la vita.


Il salvatore che apparve in quel momento fu Grid. Khan ricordava ancora chiaramente la prima apparizione di Grid. Un giovane uomo, con un’espressione imbronciata e uno sguardo morto nei suoi occhi. Grid gli assomigliava. Ma le sue abilità erano diverse. Dopo aver salvato Khan da un momento di crisi, era diventato il suo discepolo, amico e figlio. Ora era un re.


“Ahah…”


Notte fonda. Khan lucidava attentamente il metallo e asciugò le lacrime che erano scese improvvisamente. 80 anni. Aveva vissuto più degli altri. Forse quello era il motivo? Ne era ben consapevole. Non riuscì a dormire bene, venne sommerso dai ricordi e continuò a versare lacrime.


“È il momento di andare per me.”


Ogni persona aveva una durata di vita fissa. Naturalmente avrebbe saputo quanta vita gli sarebbe rimasta una volta che fosse giunto il momento. Alcune persone potevano considerare Khan solo come un PNG, ma era anche una persona. Percepì istintivamente che era il momento per lui di andare. Ecco perché si era tenuto occupato a martellare. Il suo  martello era pieno di desiderio di ripagare il più possibile Grid prima che Khan sparisse.


<em>Ttang! Ttang!</em>


Voleva dimostrare che il sangue di Albatino, che aveva ispirato Pagma, fluiva dentro il suo corpo? Khan era ossessionato nel creare un Valhalla migliore. Desiderava che la sua armatura aiutasse a preservare la vita di Grid.


‘<em>Forse questo sarà il mio lavoro postumo.</em>’


Questa era la sua ultima occasione. Era un’opportunità di dimostrare che la sua vita da fabbro non era stata vana. L’occasione di dimostrare che gli insegnamenti del Re Grid non erano stati una perdita di tempo!


<em>Ttang! Ttang!</em>


Khan voleva che Valhalla venisse completata come la più grande armatura della terra. Voleva creare un’armatura di cui Grid non si sarebbe vergognato. Si ricordava di questo ogni volt che guardava l’armatura di Grid.


<em>Ttaang!</em>


Il martellare di Khan si fece più sofisticato che mai. Era così delicato che lo si poteva paragonare a quello di un fabbro leggendario. Era un martellare che conteneva i desideri di un fabbro. Ora, Khan stava creando il lavoro della sua vita. Non si trattava di un miracolo, ma di tutta la sua esperienza che gli permetteva di mostrare un’abilità migliore del solito.


<em>Ttang! Ttang!</em>


I fabbri si alternavano nel lavorare giorno e notte nel set di produzione di massa di Grid. Si poteva udire il loro martellare nonostante l’ora tarda. Il suono del martello di Khan era particolarmente chiaro.


“Il capo è in buone condizioni oggi?”


“Concordo. Già mi immagino un lavoro mostruoso.”


“Ma sono un po’ preoccupato. Sembra che non abbia dormito negli ultimi giorni…”


Le orecchie dei fabbri udirono una strana voce.


“C’è un detto sull’ultimo bagliore di un sole che sta tramontando (un lampo morente).”


Era una voce profonda. La voce giungeva dall’ingresso.


<em>Clack! Clack clack clack!</em>


I suoi che seguirono erano strani. Sembravano i rumori dei passi ma erano molto leggeri.


“…?”


Khan rivolse lo sguardo verso l’ingresso e rimase scioccato.


“Ugh!”


“S- Scheletro…?”


Non si stavano sbagliando. Delle ossa occuparono l’ingresso alla fucina. I corpi senza vita si muovevano in modo minaccioso. Un cavaliere scheletro. Al centro di questi scheletri, Veradin, dai bianchi capelli, fissò lo sguardo su Khan.


“L’aspetto di chi sta lavorando da parecchie ore mentre brucia la propria vita. È un comportamento davvero smanioso per un lavoratore. C’è un motivo se hai il favore del Re di Overgeared.”


“Chi sei?”


Il complesso della fucina era la zona più importante nel Regno di Overgeared. I soldati erano sempre stazionati qui e i cavalieri erano di guardia ogni ora. Adesso, un intruso sconosciuto era apparso nella fucina che si trovava al centro. Khan non sapeva quali cose terribili erano accadute all’esterno.


Veradin rispose a Khan, che mostrò una vigilanza estrema.


“Mi dispiace, ma sono un cattivo.”


<em>Colpetto.</em>


Veradin strizzò l’occhio e l’uomo in tunica dietro di lui applaudì. Era il segnale per far muovere i cavalieri scheletro.


“H- Hik!”


“K- Khan! Scappa!”


I cavalieri scheletro erano dei non morti avanzati, che potevano essere creati con il cadavere di un cavaliere. Poiché erano già morti, non temevano la morte. Gli veniva dato il potere dei negromanti e dimostravano un’abilità trascendentale. Erano ad un livello in cui i cavalieri riuscivano a reprimerli a malapena.


E i fabbri? Loro possedeva una forza e una stamina eccezionali perché utilizzavano i loro corpi per vivere, ma alla fine restavano dei civili. Cinque cavalieri scheletro massacrarono dozzine di fabbri.


“Jane…! Abra!”


Khan urlò con il volto impallidito. I ragazzi che sarebbero diventati i pilastri del regno avevano perso la vita. Il suo senso di disperazione aumentò.


“Fatti avanti. Non è più facile per te accettare rapidamente il fato inevitabile?”


Il sacrificio dei giovani fabbri per salvare il vecchio aveva rattristato Veradin. Era strano avere delle perdite non necessarie. Era sensibile al valore della vita. Non gli importava di uccidere per uno scopo, ma non gli piacevano le uccisioni non pianificate. Veradin bloccò l’ingresso con espressione corrucciata e accelerò la morte di Khan.


Il risultato fu che si udì un suono. Qualcosa cadde dall’alto soffitto della fucina e i cavalieri scheletro vennero tagliati in due.


“…!”


Lo sguardo di Veradin vacillò. Questo perché conosceva l’identità dell’uomo che aveva distrutto i cinque cavalieri scheletro dell’elite di Immortal.


“Faker, perché sei qui?”


In quanto amico fidato di Grid, Faker non doveva assistere all’incontro PvP al momento? Avrebbe dovuto supportare il suo padrone come un cane leale. Veradin, dubbioso, lesse gli occhi di Faker e ringhiò.


“Capisco. Il dio dell’assassinio… È molto più interessante essere un dio che un cane?”


<em>Teook!</em>


Poco prima che Veradin finisse di parlare, Faker usò Accelerazione per muoversi più velocemente di chiunque altro e raggiungere il fianco di Veradin. La sua arma era uno degli oggetti di serie di Belial ricevuta durante la cerimonia di fondazione del Regno di Overgeared. Il pugnale creato con le ossa di Belial colpì Veradin.


<em>Puok!</em>






[Hai subìto 12.900 danni.]


[Hai ricevuto la maledizione del fuoco e dell’oscurità!]


[Ogni cinque secondi, riceverai un danno eguale al 4,8% della tua salute totale. Questo effetto durerà per 30 secondi.]


[In quanto negromante, hai resistito alla maledizione dell’oscurità.]






“Hai concluso che fosse meglio agire per primo?”


Veradin arretrò rapidamente e bevve una pozione della salute. Nel momento in cui Faker lo raggiunse di nuovo.


<em>Ttaak!</em>


Veradin sollevò un dito.


In seguito.


“Ugh!”


“…?”


Si udì il grugnito di Khan e Faker si guardò alle spalle nel panico. Era apparso dall’oscurità un cavaliere della notte e aveva puntato una spada nel collo di Khan. Veradin vide che Faker era incapace di muoversi e i suoi occhi curvarono in una mezza luna.


“Sapevo che questo fabbro era un amico intimo di Grid. Ma non sapevo lo fosse al punto da ricevere la tua protezione. Gli artigiani fabbri non sono comuni nel Regno di Overgeared?”


“…”


“Hmm? Non sembri sorpreso dall’attacco a sorpresa. È grazie a Lauel? Quell’amico è riuscito a predire questo tipo di situazione?”


Le ricompense per la Competizione Nazionale erano enormi. In particolare, la ricompensa per una medaglia era dieci volte più grande di quella di un raid. Ma i grandi profitti erano accompagnati da grandi rischi. Perché i ranker gli eremiti erano riluttanti a prendere parte alla Competizione Nazionale?


Mentre i partecipanti sprecavano il loro tempo con gli impegni ufficiali, loro cacciavano e organizzavano raid per poter ottenere una crescita stabile. Non c’era una garanzia nell’ottenere una medaglia quando si partecipava alla Competizione Nazionale e potevano rimanere indietro. In casi gravi, le forze potevano invadere mentre i partecipanti erano lontani.


Ovviamente, c’era un numero considerevole di partecipanti nella Competizione Nazionale. Alla fine, facevano la loro scelta e ne diventavano responsabili. Lauel conosceva questo lato della medaglia e avrebbe preparato alcune contromisure durante la competizione.


“Non è una sorpresa mettere una persona forte vicino al bersaglio. Quel Lauel, prevede il futuro?”


Lauel non prevedeva il futuro. Si era solo preparato a proteggere ciò che c’era di più importante per Grid. Kasim era al fianco di Irene e Lord, perciò aveva posto Faker su Khan. Ecco perché si trovava qui mentre Veradin faceva la sua mossa. Ma Veradin non sembrò andare nel panico.


“So che sei una persona di talento, ma chi lo sa? Funzionerà contro di me?”


Veradin era il braccio destro di Agnus, che poteva diventare il vertice dei due miliardi di giocatori. Ovviamente, si trattava solo di una relazione superficiale. Ma Veradin era riuscito a diventare il braccio destro di Agnus perché era qualificato. Dall’altra parte, Faker non era il braccio destro di Grid. Era solo uno dei molti subordinati di Grid. Significava che i loro livelli erano diversi.


<em>Ttaak!</em>


Veradin schioccò le dita con viso inespressivo.


<em>Pahat!</em>


Faker accelerò immediatamente.


<em>Jeeeeeong!</em>


“…!”


Il cavaliere della morte sarebbe rimasto sorpreso se avesse avuto dei sentimenti. No, non c’era alcuna sorpresa. Il pugnale di Faker bloccò la lama che stava per colpire Khan e collegò immediatamente un’abilità di attacco.


<em>Chukak. Chukakakakak!</em>


Il pugnale affilato perforò il cavaliere della morte diverse volte. Una luce purpurea brillante coprì il cavaliere della morte e questo si trovò in stato di cecità. Si trattò di Bagliore del Raggio Luminoso.


<em>Peeok!</em>


Faker diede un calcio al cavaliere della morte e afferrò il polso di Khan. Voleva prima portare Khan in un posto sicuro. In quel momento.


“Torre di Comando.”


“Torre di Comando.”


“Torre di Comando.”


<em>Ku ku ku ku!</em>


Apparve una torre nera alta un metro intorno a Khane a Faker. Il numero di torri aumentò. Era un’abilità speciale del negromante, che indeboliva il potere dei vivi e forniva potere assoluto ai morti.


<em>Kuweeeeeeoh!</em>


Il cavaliere della morte si precipitò verso Faker. Brandì la sua spada a caso, come se non gli importa se Faker o Khan potessero morire. Era stato affetto da cecità.


Ma il cavaliere della morte si riprese nel momento in cui venne usato Torre di Comando. Il motivo per cui gli attacchi sembravano disorganizzati era dovuto allo stile di combattimento con la spada. Era un attacco grezzo e feroce che sembrava provenire da una bestia selvatica.


Faker notò che il livello della sua Maestria di Spada era piuttosto alto.


<em>Tadak!</em>


<em>Clack! Clack clack!</em>


La situazione peggiorò ulteriormente. I cavalieri scheletri, che erano caduti alla Danza del Mietitore quando Faker era apparso per la prima volta, ora si misero in piedi uno ad uno. Man mano si avvicinarono mentre avevano armi minacciose. La situazione non si metteva bene e Khan urlò, “Non preoccuparti di questo vecchio. Pensa solo a scappare!”


“…”


“Sono un vecchio a cui non resta molto da vivere! Non devi rischiare la tua vita per salvarmi!”


“La tua vita vale 100 volte più della mia.”


Faker aprì la bocca per la prima volta. Khan rimase colpito perché era la prima volta che udiva la voce di Faker, solitamente taciturno.


Faker gli bisbigliò. “Reggiti saldamente. Mi muoverò più rapidamente.”


<em>Sukakak!</em>


Il pugnale nero di Faker si illuminò di rosso. Nello stesso momento, l’energia del sangue demoniaco frantumò le torri e maciullò i cavalieri scheletro. Solo il cavaliere della morte era riuscito ad evadere l’attacco. Khan e Faker avevano già raggiunto il soffitto della fucina.


“Overgeared…!”


L’elite di Immortal ne aveva abbastanza. Non era facile stimare il potere dei membri di Overgeared, che erano armati con degli equipaggiamenti fuori norma. Tutti pensavano che il loro piano sarebbe andato all’inferno.


<em>Kwaaaaah!</em>


Il cavaliere della morte si mosse per intercettare Faker. Era la risposta di Veradin alla determinazione di Faker di proteggere Khan.


<em>Peeeeeeong!</em>


<em>Chaeng! Chaeeeeeeng!</em>


Faker si accigliò mentre scambiava colpi con il cavaliere della morte. Questo perché il cavaliere della morte iniziò ad emanare un veleno terribile.


“Coff…!”


Khan, avvelenato, tossì del sangue scuro.
                                


                                



