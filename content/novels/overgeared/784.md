---
weight: 7840
title: Capitolo 784
pubDate: 2025-03-20T11:48:41.463Z
tags:
    - overgeared
---


<em>Brivido.</em>


<em>‘Cosa?</em>’


C’erano trenta pilastri in ciascun lato, ad intervalli di quattro metri. Grid era rimasto sopraffatto per la grandezza della grande sala, che era solo la punta di un palazzo più grande di quanto si fosse immaginato. Si sentiva un inetto dato che il regno che lui e i suoi compagni avevano costruito lavorando duramente, era solo una manciata di polvere in confronto all’impero.


Ma la fonte di alienazione e di paura che al momento Grid stava provando non era rappresentata dalla grande sala. Grid deglutì e si mosse cautamente. Nella fine lontana della sala, una persona sul trono stava guardando Grid.


<em>Passo, passo, passo…</em>


Mentre si faceva avanti, l’energia del combattimento di Grid rispondeva alle ‘potenze dell’era’ e il colore aumentava. Alcune persone osservarono il bagliore rosso violaceo con interesse, altre sembrarono infastidite e altre ancora non lo notarono.


Silenzio.


“Il Re di Overgeared Grid saluta Vostra Maestà l’Imperatore.”


Grid aveva raggiunto la scalinata del palco in cui si trovava il trono e chinò il capo. Si inginocchiò su una gamba e si inchinò profondamente. Imperatore Juander. La forza più potente di questa epoca. Lo seguivano numerose persone e un enorme esercito che occupava la terra. Grid era d’accordo sul fatto che fosse il capo del continente. Juander poteva essere un nemico presente e futuro, ma Grid non poteva mancare della cortesia. Le lame rancorose erano nascoste dietro la sua schiena.


“Siete davvero il Re Eroe.” Sembrava avere capelli di un bianco naturale. I capelli candidi dell’imperatore stavano brillando, a differenza dei soliti capelli che avevano le persone anziane. “Re del Regno di Overgeared, vi do sinceramente il benvenuto nell’impero. Vi saluto. Io sono l’imperatore.”


Era necessaria una lunga introduzione? La parola imperatore significava che era già il capo del cielo e della terra. Juander non era arrogante, ma quella dell’imperatore era una posizione importante.


<em>Brivido.</em>


‘<em>Cosa succede?</em>’


Grid lo sapeva dal momento in cui era entrato nella sala. Grid aveva capito perché aveva i brividi alla schiena e perché provava paura. La causa scatenante era da riportare alle linee di persone forti situate a sinistra e a destra? No. La fonte diretta di questa enorme paura era l’imperatore.


‘<em>… L’ultimo boss?</em>’


Era impossibile osservare l’imperatore usando Occhio del Fabbro Leggendario o Osservazione del Personaggio. La differenza nei livelli era troppo grande. Ma l’intuizione elevata di Grid gli diceva che l’imperatore era potente. Grid non lo poteva sottovalutare!


‘<em>Questo non va oltre le aspettative?</em>’


Come già detto numerose volte, la forza di un PNG era spesso proporzionata al suo status. In particolare, coloro che rappresentavano una nazione o un clan erano davvero forti. Il clan dell’acqua e quello degli occhi malvagi erano degli ottimi esempi. Quanto era forte l’imperatore, il signore del continente?


Grid si era aspettato che l’imperatore non sarebbe stato facile. Ma non immaginava fino a questo punto.


‘<em>Livello leggendario…</em>’


Il sistema poteva rendere ‘l’imperatore’ equivalente ad una ‘leggenda’. Era naturale se ci si pensava. Il fondatore di un impero non sarebbe dovuto essere un mito? La stirpe reale era speciale.


“Sì, vi è piaciuto il benvenuto?”


“È più di quanto io meriti. Sono felice che abbiate accettato la mia improvvisa richiesta di farvi visita.”


“Potrebbe essere una cosa temporanea, ma siamo alleati. È naturale per me e il mio popolo rispettarvi. Proprio come siete appena stato educato con me.”


Le parole erano piene di un significato nascosto. L’imperatore stava sorridendo con fare amico, ma non si poteva trovare alcun favore nei suoi occhi grigi, che sembravano quelli di una bestia.


“Sì, qual è il motivo per cui siete venuto a trovarmi proprio ora?” Il perplesso imperatore guardò Grid.


“Sono venuto per ringrazia Vostra Maestà, che ci ha concesso la grazia di una tregua.”


“Grazia di una tregua…”


Gli occhi dell’imperatore fremettero. Quale era il motivo per cui l’impero aveva per primo offerto la tregua al Regno di Overgeared? Quando l’impero stava per invadere Valhalla, l’enorme esercito del Regno di Overgeared si era radunato ai confini dell’impero.


Esatto. L’imperatore non voleva ammetterlo, ma l’impero aveva ripiegato prima del Regno di Overgeared. L’impero, che aveva sempre calpestato unilateralmente i paesi stranieri, era stato costretto ad essere diplomatico per la prima volta. Questo rappresentava una vergogna dolorosa per l’impero. Se possibile, Juander non voleva che gli venisse ricordato ancora e sperava che tale vergogna venisse cancellata dalla storia dell’impero.


Ora, questa persona aveva tirato fuori l’imbarazzo dell’impero. Grid non aveva queste intenzioni, ma l’imperatore fraintese.


‘<em>Questo figlio di puttana osa fare una cosa simile?</em>’


Re del Cielo Rigal. Uno dei sette duchi dell’impero e capitano della forza aerea. Conduceva uno squadrone di 500 grifoni e 300 viverne. Rigal era anche a capo di un esercito che andava dalle 100.000 a 1 milione di truppe ed era tremendamente orgoglioso di sé e dell’impero. Rigal non poteva perdonare a Grid di aver ignorato l’impero ed essersi fatto improvvisamente acclamare re.


Rachel, un altro duca che stava osservando l’energia del combattimento di Grid fin dall’inizio, lo calmò.


“L’altra persona è un ospite d’onore. Non farti cogliere dalla sua provocazione. Vuoi causare un imbarazzo internazionale solo perché non riesci a sopprimere la tua rabbia? Beh, non so se quella sia stata davvero una provocazione. Kukuk!”


Rachel era una discendente di Dehakel, un servitore degno di lode alla fondazione dell’impero e un lanciere leggendario. Lei utilizzava una lancia ed era l’avversario di Kirinus, il miglior lanciere del continente. Crepuscolo del Lanciere, di cui faceva uso in guerra, l’aveva resa paragonabile ai Cavalieri Rossi.


Grid percepì l’atmosfera e borbottò dentro di sé.


‘<em>Sono venuti qui per salutarmi, solo per non dirmi ciao.</em>’


Era disgustoso. Ma cosa poteva fare? Erano delle potenze e Grid era debole. Doveva sopportare qualunque trattamento che avesse ricevuto. Per il momento.






[Rigal]


Livello: 439


Occupazione: Fantino


Statistiche: ???


Abilità: ???






[Rachel]


Livello: 475


Occupazione: Lanciere


Statistiche: ???


Abilità: ???






‘<em>Sono i Cinque Pilastri?</em>’


Grid stava controllando le informazioni di questi stranieri quando udì nelle orecchie una nuova voce.


“Hai davvero fatto tutta questa strada solo per ringraziare?”


Anche l’imperatore trattava Grid da re, eppure il proprietario della voce aveva ignorato tutti i suoi titoli. Grid e l’imperatore si accigliarono per la maleducazione.


“Reinhardt è stata attaccata di recente da un’organizzazione chiamata Immortal?”


Le informazioni della persona che aveva iniziato la discussione apparvero agli occhi di Grid.






[Limit]


Livello: 468


Occupazione: Duca di Spada


Statistiche: ???


Abilità: ???






Il capo dei Cavalieri Rossi e il miglior spadaccino dell’impero. Anche Grid aveva sentito parlare di Duca della Spada Limit. Limit ignorò gli infelici Grid e imperatore e continuò a parlare.


“L’organizzazione chiamata Immora si trova qui a Titan adesso. Il vero motivo per cui sei venuto nell’impero è per cacciarli… Posso affermarlo?”


“Venire qui per cacciare Immortal?”


L’impero poteva essere una nazione più grande del Regno di Overgeared, ma Limit era un duca e Grid era un re. Qualunque fosse la verità, era una cortesia di base trattarlo almeno in apparenza come re. Eppure Limit non aveva mostrato alcuna eduzione verso Grid. Sembrava come se l’intero Regno di Overgeared fosse stato ignorato. Sul volto di Limit apparve un sorriso mentre vedeva l’energia del combattimento dell’arrabbiato Grid.


‘<em>Sì, rivelala.</em>’


C’erano poche persone alle quali era piaciuto lo scambio tra l’impero e il Regno di Overgeared. L’imperatore Juander aveva richiesto una tregua con un piccolo regno. Era stato definito come il più incompetente tra tutti gli imperatori. E se questa volta Grid avesse mostrato ostilità a Limit, il rappresentante dei nobili?


La lealtà di Limit verso l’imperatore si sarebbe indebolita e avrebbe potuto voltarsi verso l’imperatrice. Esatto. La provocazione di Limit nei confronti di Grid aveva uno scopo chiaro. In questo momento, Grid era sull’orlo di essere provocato.


L’agitazione di Grid era una situazione ideale. Juander sarebbe stato un uomo patetico ignorato dal re di un piccolo regno, mentre Limit, il capo della fazione dell’imperatrice, avrebbe soppresso questo re. Non appena si fossero diffuse le voci, la posizione dell’imperatrice sarebbe diventata molto più importante di prima.


Limit non vedeva l’ora.


“… Se avessi fatto visita alla capitale dell’impero per una ragione simile, le cose sarebbero state molto più divertenti di come sono ora. Avrei potuto punirli con le mie stesse mani. Ma non è un peccato? Fino adesso non sapevo che quei vili si stessero nascondendo qui.”


Grid non cadde alla provocazione di Limit. Raggiungere la cima dei due miliardi di giocatori lo aveva reso più prudente e saggio.


“Ma è strano. Duca Limit, come sapete di Immortal? Siete stato voi ad aver inviato Immortal nel Regno di Overgeared?”


Grid non stava solo sopprimendo la sua rabbia. Aveva ribaltato la provocazione a Limit in un’altra forma. Facendoli giocare uno contro l’altro.


“Siete insoddisfatto con l’accordo di armistizio che Sua Maestà ha sancito? È per questo che avete attaccato il Regno di Overgeared rompendo l’accordo di armistizio che Sua Maestà in persona ha fatto?”


Grid sottolineò ‘Sua Maestà’ diverse volte. Lo fece per spingere Limit nell’andare contro la volontà dell’imperatore.


‘<em>Ovviamente, non funzionerà.</em>’


Grid era il nemico dell’imperatore e lo sarebbe stato in qualunque momento nel futuro. Non sarebbe stato difficile per l’imperatore capire che Grid stava puntando un lato contro di lui. Grid stava mettendo uno contro l’altro e Limit stava facendo lo stesso. Ma con sorpresa, l’imperatore ci cadde. Non pensava fosse una cosa ridicola. Il problema era che Limit era nella fazione dell’imperatrice.  In particolare, l’imperatore aveva di recente punito con frequenza Limit e i Cavalieri Rossi. L’imperatore credeva che non sarebbe stato insolito per Limit provare del risentimento nei suoi confronti e trovarsi dietro all’invasione del Regno di Overgeared.


Ma non lo mostrò esternamente. Era impossibile dubitare di un servitore di fronte a Grid.


“La situazione si sta facendo rumorosa. Godiamoci la cena.”


L’imperatore cercò di calmare la situazione il più possibile.


In seguito.


‘<em>Cosa possa fare per le classi non di combattimento di livello basso?</em>’


Grid si sentì a terra quando confermò i nomi e i livelli dei sostenitori che stavano prendendo parte alla cena. Il livello medio delle potenze dell’impero era più alto di quello di Piaro. Il problema era che Piaro aveva una classe da contadino. Il potere dell’impero creò una forte pressione e Grid si sentì in ansia sul futuro incerto. Ma c’era una persona ancora più nervosa di lui.


‘<em>Quel Grid…</em>’


Era una donna bellissima che emanava una sensazione glaciale, Mercedes. La proprietaria di tale bellezza, il Primo Cavaliere, non riusciva a distogliere gli occhi di dosso da Grid. Ovviamente si trattava di stare all’erta. Mercedes aveva paura di Grid. Questo perché il suo intuito interno nel comprendere il talento e il potenziale di un bersaglio non era riuscito a misurare correttamente Grid. C’era una sensazione sconosciuta nella spalla che Grid aveva toccato un’ora prima. Era la prima volta che si sentiva in questo modo e ciò le fece provare una grande confusione.


“Non è insignificante.”


Duca di Spada Limit giunse al suo fianco e bisbigliò, “Colpiti Grid.”


“Sì…?”


“Non devi ucciderlo tu. Digli solo che l’impero ti ha ordinato di colpirlo.”


“Vuoi mettere in chiaro che l’impero sta attaccando un ospite d’onore? Posso chiedere il motivo?”


“L’intenzione è quella di far rompere per primo a Grid l’armistizio. Cosa succederebbe se l’accordo di tregua che Sua Maestà ha fatto, venisse distrutto dall’altra parte? Sarebbe una disgrazia assoluta. La sua posizione politica precipiterebbe al punto da non poterlo immaginare.”


“…”


Limit era una persona in conflitto tra la tentazione dell’imperatrice e la sua lealtà verso l’imperatore. Ora, sembrava essersi fermamente consolidato al fianco dell’imperatrice. Le azioni dell’imperatore di tenere sotto controllo i Cavalieri Rossi avevano portato al risultato peggiore.


Limit bisbigliò alla triste Mercedes. “L’imperatrice invierà delle truppe per sostenerti. Sono dei buoni negromanti. Colpisci Grid quando sarà di ritorno nel Regno di Overgeared.”


“… Ho capito.”


Era giusto? Mercedes era certa che non lo fosse. Tutti i cavalieri erano leali al loro signore. Era il destino di un cavaliere rimanere fedele, anche se non gli piaceva ciò che il suo signore stava facendo. Mercedes si sentì come se stesse negando la sua vera essenza.


Mercedes si morse le labbra fino a sanguinare mentre lo sguardo passava dall’imperatore a Grid. Nello stesso momento, nel palazzo dell’Imperatrice Marie.


“Questa è una grande opportunità. Mostreremo Grid.”


Veradin, la mente dietro l’unione di Limit con l’imperatrice, convocò l’elite di Immortal.
                                


                                



