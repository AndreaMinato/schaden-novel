---
weight: 793
title: Capitolo 793
pubDate: 2025-03-20T11:48:41.474Z
tags:
    - overgeared
---


<em>Ttang! Ttang! Ttang!</em>


<em>Hwaruruk!</em>


<em>Chiiiik!</em>


La ripetizione della fusione e del martellamento. Grid continuò a fare queste cose per una giornata intera. Ma i due Respiri della Tigre Bianca non cedettero. Resistettero alle fiamme e al martellamento fino alla fine, diventando ancora più feroci. Ogni volta che venivano colpiti dal martello di Grid, le spine si propagavano più velocemente di prima.


<em>Ttaaang!</em>






[Hai ferito l’orgoglio della nobile Tigre Bianca!]


[La Tigre Bianca è arrabbiata!]


[Hai subìto 890 danni.]


[Hai subìto 844 danni.]


…


…


‘<em>Questa roba è come uno yangban in confronto alla Fenice Rossa.</em>’


Era come un riccio che stava cercando di difendersi. Ogni volta che subiva un trauma, la Tigre Bianca lanciava dozzine di spine e il volto di Grid si ricopriva di ferite. Era contrariato alla frase ‘l’orgoglio della tigre bianca’. I Respiri della Tigre Bianca attaccavano ogni vola che il loro orgoglio veniva ferito, per questo si poteva dedurre quanto fosse arrogante la Tigre Bianca.


‘<em>Un giorno nel Continente Est.</em>’


<em>Ttaaang~! Ttang!</em>


‘Se mi dovessi imbattere nelle creature sacre.<em>’</em>


<em>Kwaruk! Kwaruruk!</em>


‘<em>Sarà meglio non avere a che fare con la Tigre Bianca. No, non dovrò affatto incontrarla.</em>’


Tuttavia, Grid non aveva tempo di pensarci mentre martellava. Si muoveva senza esitazione per fuggire dalle spine. Grid non se ne era ancora reso conto. Il numero di volte che Kraugel gli faceva bere le pozioni stava gradualmente diminuendo.


‘<em>Questa era la sua intenzione’. </em>Gli occhi di Kraugel brillavano. ‘<em>Perché Grid la sta affrontando direttamente senza ricorrere alle Mani di Dio… Sta cercando di capire l’intenzione nascosta e di analizzare gli schemi per sviluppare il suo potere di evasione.</em>’


Grid pensava fino a questo punto prima di creare un oggetto? Grid voleva riempire le sue lacune. Kraugel ammirava il suo spirito.


‘<em>Questo genere di sforzo lo ha reso ciò che è ora.</em>’


Kraugel, che guardava Grid con sguardo di calore, stava fraintendendo? Il motivo per cui Grid non aveva tirato fuori le Mani di Dio non era perché si stava immergendo così tanto nella creazione dell’oggetto da non aver usato la testa? No. Questo era ciò che intendeva.


Grid aveva sfruttato la resistenza ai Respiri della Tigre Bianca come un’opportunità di allenamento. Allenarsi ad evitare gli attacchi mentre creava gli oggetti era meglio di difendersi facilmente con le Mani di Dio. In altre parole, si era concentrato nell’espandere il suo modo di pensare e nel padroneggiare il controllo.


Lo aveva calcolato fin dall’inizio. Kraugel lo aveva scoperto. Tuttavia, Kraugel non aveva notato una cosa.


Esatto.






[L’esperienza della Cintura di TIramet (Unica) è aumentata di 0.01%!]






Stava aumentando l’esperienza dei suoi oggetti. La qualità dei Respiri della Tigre Bianca era elevata ed il potere era basso, perciò l’esperienza della Cintura di Tiramet stava crescendo costantemente. A malapena aumentava dello 0.01% ogni cento colpi, ma non era comunque una cosa buona?


‘<em>Se questo fosse stato classificato come colpo, anche l’esperienza dell’Anello di Elfin Stone sarebbe potuta crescere allo stesso modo. È un peccato.</em>’


Esatto. Grid puntava a tre cose mentre creava un oggetto. Migliorare le sue abilità di controllo, l’esperienza dei suoi oggetti e la sua abilità di pensare.


<em>Ttang!</em>


<em>Ttang!</em>


Ovviamente, non intendeva creare l’oggetto in maniera rozza. L’attuale Grid non era abbastanza stupido da sprecare i Respiri della Tigre Bianca. La cosa più importante per Grid era la produzione degli oggetti, perciò fece del suo meglio per rafforzare i Respiri della Tigre Bianca. Era in un tale stato di concentrazione che poteva contare esattamente quante scintille si spargevano ogni volta che martellava.


Ma il risultato non fu buono.


<em>Kwaruruk.</em>


“Kuk…!”


Il tempo passò. Al terzo giorno della produzione, Grid era mentalmente stanco. La spinta del Respiro della Tigre Bianca non si era abbassata nemmeno un po’.


‘<em>No, quanto è testardo?</em>’


Era troppo forte in confronto ad altri materiali di produzione della stessa classe. Nonostante le ripetute fusioni e martellamenti, i Respiri della Tigre Bianca mantennero la loro forma originale. Grid ricordò la frase ‘orgoglio della nobile Tigre Bianca’ e vide la natura della Tigre Bianca come il motivo della mancanza di progressi.


‘<em>No, aspetta.</em>’


Lo aveva capito solo la terza notte.


‘<em>Questa non è più una questione di attributo che di personalità?</em>’


La Tigre Bianca possedeva l’attributo della terra. E la terra era forte contro il fuoco. Non appena gli tornarono in mente le basi, Grid notò che il suo lavoro era stato sbagliato fin dall’inizio.


‘<em>Il Respiro della Tigre Bianca è l’energia della terra stessa… Si tratta di un materiale che non può essere fuso con i metodi tradizionali.</em>’


Aveva il mal di testa. Kraugel, che aveva fatto la guardia a Grid per tre giorni, vide che Grid smise di martellare e si accigliò quando notò che qualcosa non andava.


“Cosa succede?”


“Non riesco a fonderlo.”


“…?”


Panmir rimase sorpreso dal materassino su cui stava dormendo da una parte.


“Che intendi che non riesci a fonderlo?”


Negli ultimi tre giorni, Panmir aveva guardato ogni mossa di Grid. Non voleva perdersi nulla del lavoro del fabbro leggendario. Aveva visto che non c’era stato nulla di sbagliato nelle azioni di Grid. La sua maestria era la migliore. Nonostante questo, i Respiri della Tigre Bianca erano rimasti nella loro forma originale. Questo non era dovuto al fatto che non poteva essere fuso?


“Allora è impossibile creare l’oggetto?”


Panmir non aveva esperienza con i materiali di classificazione mito e rimase confuso. A differenza di Kraugel, che si era sentito costretto a rimanere in silenzio perché questo non era il suo mondo, Panmir ci pensò.


“Il fuoco non arriva a temperatura? Il punto di fusione è molto alto perché si tratta di un materiale con l’attributo della terra?”


“No. Il punto di fusione è stato raggiunto.”


I minerali erano classificati come sostanze pure e sostanze miste. Per fare un esempio semplice, il ferro era una sostanza pura mentre l’acciaio era una sostanza mista. Non appena il ferro veniva scaldato, la temperatura avrebbe continuato ad aumentare fino al punto di fusione di 1530 gradi, ma poi veniva mantenuta finché il ferro non si fondeva completamente. Dall’altra parte, l’acciaio era una sostanza mista e la temperatura non veniva mantenuta. Anche dopo che questa raggiungeva il punto di fusione, continuava ad aumentare di cento gradi.


Grid era in grado di distinguere una sostanza pura da una mista in base al cambio di temperatura.


“Il Respiro della Tigre Bianca è una sostanza pura. Non ci sono materiali estranei aggiunti. La prova sta nel fatto che la temperatura non è salita da quando ha raggiunto i 7230 gradi.”


Sì, non c’era una carenza di temperatura. Il sistema aveva riconosciuto il punto di fusione del Respiro della Tigre Bianca a 7230 gradi. In realtà, subito dopo che il Respiro della Tigre Bianca era stato tirato fuori dalla fornace, era stato ridotto alla consistenza di argilla.


“Ma in questo stato, la forma non cambia nonostante le ripetute raffreddate e martellamenti?”


“Sì. L’ho notato un po’ tardi. Il materiale era così forte che ho pensato di aver bisogno di ripetere la fusione e il martellamento molte volte per cambiare la forma gradualmente.”


Ma non ora.


“La fusione in sé era sbagliata. Devo annullarla completamente per rafforzare il Respiro della Tigre Bianca.”


Il fuoco era sufficiente. Nonostante ciò, il fatto che non si fondeva significava che aveva bisogno di ricorrere ad un’altra strada. Grid prese la decisione e chiese a Kraugel e Panmir, “A quali attributi la terra è debole?”


“Naturalmente si tratta dell’acqua e del ghiaccio.”


“Se vai alla classificazione dettagliata, è vulnerabile anche alle abilità basate sulla natura.”


“Si tratta di… Immersione, trasformazione, congelamento, rottura dall’interno?”


Suppose Grid. Per poter rafforzare i Respiri della Tigre Bianca, era prima necessario indebolirli. Ma un fabbro aveva a che fare con il fuoco. Acqua, ghiaccio e piante non erano l’area di Grid.


‘<em>Allora è impossibile per un fabbro rafforzare il Respiro della Tigre Bianca?</em>’


In pratica, era impossibile per lui farlo da solo e aveva bisogno della cooperazione degli altri. Grid sentì la mancanza di Braham.


‘<em>Se ci fosse Braham…</em>’


“<em>Ah! È una cosa semplice. Con la magia nel mio corpo, farò affogare la perla come un ratto. E se la trasformassi in ghiaccio e la distruggessi?</em>”


Avrebbe detto qualcosa del genere. Ebbe l’illusione di udire la voce di Braham nelle sue orecchie.


“… Ah.”


Grid sorrise amaramente quando comprese. La sua forza più grande erano le altre persone. Inviò immediatamente un bisbiglio a Lauel.


- <em>C’è un mago nella nostra gilda specializzato nella magia dell’acqua?</em>


<em>- Non so perché lo stai chiedendo, ma c’è una persona in grado di usare la magia con il potente attributo dell’acqua.</em>


L’intuito di Lauel era elevato. Era nella posizione di trovare persone capaci, ma poneva sempre Grid al centro. Non avrebbe usato la parola ‘potente’ per qualcuno che non lo fosse. Le aspettative di Grid si amplificarono.


- <em>Chi è?</em>


- <em>Euphemina.</em>


<em>- Ah!</em>


Duplicatore Euphemina. Giusto. Poteva duplicare la miglior magia con l’attributo dell’acqua. Grid iniziò a vedere la soluzione ma fu solo per un secondo.


‘<em>È così facile duplicare la magia migliore?’</em>


Doveva trovare un mago e guardare in tempo reale come veniva usata la magia. Non sapeva quanti giorni avrebbe impiegato Euphemina per copiare la miglior magia dell’acqua. Grid doveva rafforzare i Respiri della Tigre Bianca ora.


Lauel inviò un bisbiglio al deluso Grid.


- <em>Euphemina non ha imparato la magia di Mumud? Ho sentito che possedeva la magia con l’attributo dell’acqua di Mumud.</em>


- <em>Esatto! È così!</em>


Il volto di Grid si riempì di gioia. Braham, colui che era uno dei più forti tra le leggende. Mumud, uno dei più grandi talenti che era sopravvissuto in uno scontro uno contro uno con il dragone del fuoco Trauka. Era naturale che la magia di Mumud equivalesse a quella di Braham.


L’emozionato Grid inviò subito un bisbiglio a Euphemina.


- <em>Euphemina! Puoi venire subito alla fucina?</em>


<em>- Certamente. Sei tu a chiamare.</em>


Non chiese nemmeno il motivo. Euphemina era la rappresentante dei lealisti a Grid. Grazie alla magia di Mumud, si era dedicata alla caccia senza le limitazioni della classe di Duplicatore. Ora, stava tornando immediatamente a Reinhardt.


***


“È questa?”


Una perla bianca. A differenza di una perla, era solo bianca. Era un colore profondo. Ma la superficie era luminosa e c’era una misteriosa energia spirituale.


“Sì, esatto. Colpiscila con la magia d’acqua. Fermati poco prima che si rompa.”


“Sì, ci provo.”


Euphemina annuì e unì entrambe le mani insieme. Fu solo un momento.


‘<em>Cosa?</em>’


Sia Grid che Kraugel rimasero sorpresi allo stesso momento. C’era un’aura bluastra intangibile che si sviluppava occasionalmente quando i maghi usavano la magia. Il cosiddetto mana nella fucina iniziò a raccogliersi sulle punte delle dita di Euphemina. Era diverso dal normale utilizzo. I maghi normali ‘emanavano’ il loro mana, mentre Euphemina sembrava ‘assorbire’ il mana circostante.


<em>Peeeeong!</em>


Euphemina lanciò il mana raccolto sulle sue dita. Divenne un flusso d’acqua che colpì i Respiri della Tigre Bianca. Poi…


“Ugh!”


“Forte…”


I volti di Grid e di Kraugel si fecero pallide nello stesso momento. Questo perché i Respiri della Tigre Bianca, che avevano mantenuto la loro forma completa nonostante Grid avesse martellato per tre giorni e tre notti, vennero ammaccati con un solo colpo.


<em>Peng! Pepeng! Pepepeng!</em>


Euphemina continuò a lanciare la magia. Colpì i Respiri della Tigre Bianca finché Grid non le disse di fermarsi. L’acqua che aveva sparato era potente come le onde e la sua forza ricordava una bestia arrabbiata.


‘<em>La magia ricorda il suo maestro…</em>’


Grid aveva temuto Euphemina in passato e tremò per l’impeto.


“Ferma! È sufficiente adesso!”


“Sì.”


Euphemina fermò la magia e Grid prese immediatamente i Respiri della Tigre Bianca. Questi erano crepati, come una perla di vetro che era sul punto di frantumarsi.


‘<em>Bene!</em>’


Grid non ritardò. Il legno di fosforo bianco venne usato il alimentare il fuoco e le perle bianche vennero poste nella fornace, che si era scaldata fino a 7230 gradi. Poi…


<em>Tatak! Tak.</em>


Nelle fiamme, le crepe sui Respiri della Tigre Bianca si fecero più grandi. La fusione stava finalmente terminando. Era il momento in cui la conoscenza, le abilità e le esperienze di Grid e di Kraugel si aggiungevano alla magia di Euphemina.


Grid lo percepì. Sarebbe nata la spada più potente.
                                


                                



