---
weight: 7980
title: Capitolo 798
pubDate: 2025-03-20T11:48:41.484Z
tags:
    - overgeared
---


[Sei appena stato scoperto da un rivelatore di potere magico!]


[L’effetto della Felpa con Cappuccio e Zip è stato reso vano e la Furtività è stata disattivata.]


[Il rivelatore del potere magico ti sta cercando e ogni azione considerata pericolosa nei successivi tre minuti lo farà attaccare.]


Aveva visto questa cosa succedere dozzine di volte da quando era entrato in Titan. Grid era diventato una persona con una normale felpa bianca col cappuccio.


‘<em>Quanti soldi hanno?</em>’


Non si trattava solo del palazzo. I localizzatori del potere magico erano installati in negozi normali, incluse anche le catapecchie. Solo questo era già un piccolo assaggio dell’enorme ricchezza e della capacità tecnologica dell’impero che governava il continente da centinaia di anni.


‘<em>Non posso attirare nessuna attenzione su di me.</em>’


Grid fuggì per un pelo dal palazzo, sopprimendo il bisogno di correre mentre si dirigeva verso l’ingresso nord. Camminò coraggiosamente lungo la strada senza coprirsi il volto e l’ID. Satisfy contava un’enorme quantità di giocatori che arrivava a due miliardi: non ci sarebbero state almeno una o due persone con l’ID di Grid? Mentre camminava per strada, sembrava un passante alla gente intorno a lui. Non c’era una singola persona che lo stesse osservando da vicino. Se avesse nascosto la sua identità e si fosse comportato in modo sospetto, si sarebbe fatto notare di più.


<em>Kwaang!</em>


“…?”


La strada a nord era relativamente silenziosa. Grid entrò in una nuova zona senza troppe difficoltà dato che le persone erano concentrate sulle mura al sud. Grid si fermò all’improvviso, udendo un suono forte alla fine della strada silenziosa. Grid aveva sentito questo suono centinaia se non decine di centinaia di volte.


‘<em>Un combattimento? Chi sta lottando qui?</em>’


Grid non poteva ignorarlo. Doveva andarsene da Titan il prima possibile e non farsi coinvolgere dallo scontro sconosciuto. Ma a Grid risultò difficile anche solo camminare lontano. Questo perché nella direzione in cui si udiva il combattimento, brillava un punto esclamativo dorato.


Il segnale di una missione!


‘<em>Una missione in questo momento?</em>’


Quale persona nell’impero gli avrebbe affidato una missione in questo tumulto?


‘<em>Chi è legato a me?</em>’


Grid trovò difficile immaginarlo, ma non si arrese e continuò a pensare. Come risultato, gli venne in mente una persona con sorprendente rapidità.


“… Mercedes!”


Il Primo Cavaliere che aveva condiviso un segreto con Grid. Si era impegnata a rivelare la verità di ciò che era successo dodici anni prima. In alcuni casi, c’era stato il rischio di essere esposti. Nel momento in cui ci pensò, “Movimenti Rapidi!”


Grid non ritardò e si apprestò a raggiungere la zona. Dato che Oscuramento era in fase di ricarica, utilizzò Movimenti Rapidi per aumentare enormemente la sua agilità e corse sulla scena di battaglia. Da lì…


“Grazie per esserti scavato la fossa da solo. Guarda nel limbo. Urla nel panico e nel dolore alla vista dell’impero che voleva proteggerti così tanto.”


Un uomo di mezza età, che sembrava la versione bizzarra della forma di Oscuramento di Grid, stava minacciando Mercedes. Lei indossava una veste bianca e tossiva sangue pesto. Grid ricevette una finestra di notifica.






[È stata creata una nuova missione!]


[Per Piaro]


★Missione Nascosta ★


Primo Cavaliere Mercedes, che sta scavando nella verità su ciò che è successo 12 anni fa, si sta trovando di fronte ad una crisi importante.


Se non sei in grado di salvarla, Piaro sarà etichettato per sempre come traditore.


Salva Mercedes!


Condizioni per il completamento della missione: La sopravvivenza di Mercedes.


Ricompensa della missione: Aumento di 50 nell’affinità con Mercedes. Avrà luogo un evento con Mercedes.


Fallimento della missione: Morte di Mercedes. Tutte le missioni collegate ai Cavalieri Rossi saranno cancellate.






‘<em>Non è divertente?</em>’


Grid non riusciva a capire cosa stesse succedendo. Perché Mercedes si trovava in un problema del genere nonostante fosse paragonabile a Piaro? E dove cavolo era la sua iconica armatura rossa?


‘<em>Ad ogni modo questo è un gioco.</em>’


Ne aveva abbastanza della formula di un nemico potente che veniva nerfato non appena diventavano amici. Grid trasformò una delle quattro Mani di Dio nella Lancia di Lifael. Nella battaglia contro Immortal, solo una Mano di Dio era stata trasformata in modo che le restanti potessero trasformarsi in oggetti.


“Ugh…”


Nel momento in cui Mercedes gemette e stava sul punto di morire.


“Quella donna è mia.” Urlò Grid mentre dava un ordine alla Lancia di Lifael.


<em>Puooook!</em>






[Hai causato 26.900 danni al bersaglio!]






L’uomo enigmatico che stava minacciando Mercedes tossì sangue e fece un passo indietro. Il fatto che la Lancia di Lifael aveva causato enormi danni mostrava che lui era ovviamente un essere demoniaco. E gli esseri demoniaci non potevano nulla di fronte agli artefatti divini di Rebecca. Grid si aspettava che l’essere demoniaco chiamato ‘Gyuratan’ non riuscisse a muoversi per un po’. Intendeva sfruttare questa occasione per salvare Mercedes.


Tuttavia.


“Re di Overgeared…?”


Gyuratan stava bene, a differenza delle aspettative di Grid. Tirò fuori la Lancia di Lifael che lo aveva trafitto all’altezza della vita. Anche la sua barra della salute era intatta.


‘<em>Una persona nota superiore?</em>’


Un brivido scese lungo la schiena di Grid. Dopo aver corso il più duramente possibile, si trovava quasi sul posto in cui stava Mercedes. Questo significava che era vicino a Gyuratan.


“Mercedes! Eri in combutta con il Re di Overgeared! Questo ha reso chiaro il tuo tradimento!” Urlò eccitato Gyuratan.


C’era un sorriso di gioia sul suo viso mentre puntava a pugnalare Grid, che stava raggiungendo Mercedes. L’arma che Gyuratan brandiva era una spada dall’aspetto contorto e bizzarro, simile al suo padrone.


<em>Kwaaaaaang!</em>


“…!”


Gyuratan era scioccato. Pensava di aver pugnalato Grid mentre questo stava ponendo l’attenzione a Mercedes, ma le due mani dorate erano volate e avevano bloccato la sua spada.


‘<em>Artefatti autonomi?</em>’


A Gyuratan venne in mente una persona. Fece un’espressione strana quando la Mano di Dio armata con il Mjolnir Incantamento Ultimo volò verso di lui. Anche la Lancia di Lifael, che era caduta a terra, puntò a Gyuratan. Gyuratan permise un attacco da un’altra mano dorata e dalla Lancia di Lifael, che era volata dietro di lui. Nonostante i numerosi attacchi, lui stava bene e si era irrigidito solo per un momento. Gyuratan rimosse la lancia dorata dal suo petto e non la lasciò andare.


“Capisco. Il Re Overgeared e il Templare… No, Overgeared.”


Nel corso degli ultimi anni, era accaduto un evento senza precedenti nel quale i Servi di Yatan erano stati massacrati in tutto il continente. Il colpevole era Overgeared. Era un uomo potente che possedeva artefatti in grado di muoversi da soli.


“Kuku, non sei una persona normale. Sei riuscito a costruire un regno. È indubbio il fatto che tu possa uccidere i Servi di Yatan.”


“Chi sei?”


Poche persone sapevano che Grid era lo Sterminatore dei Servi di Yatan. Braham e Yura erano gli unici a conoscere la relazione tra Grid e la Chiesa di Yatan. Eppure questo essere demoniaco aveva compreso l’identità di Grid in un attimo. Questo significava che aveva una relazione stretta con la Chiesa di Yatan.


“Anche tu sei un Servo di Yatan?”


Gyuratan annuì alla domanda di Grid. “Puoi dirlo. Tutte le creature sotto il cielo sono servi di Dio Yatan.”


Questa non era la risposta che voleva. Grid iniziò ad accigliarsi.


“Fai attenzione!” Mercedes stava fissando Grid solo per urlare all’improvviso, “Userà la magia oscura!”


“Cosa?”


Il suo avversario aveva neutralizzato rapidamente le due spade brandite dalle Mani di Dio, la Lancia di Lifael e la rigidità di Mjolnir, solo per usare la magia? Grid si mise in allerta ma era troppo tardi. Gyuratan aveva iniziato a lanciare il cerchio magico dal momento in cui aveva iniziato a conversare con Grid. Un incantesimo stava prendendo forma sotto i piedi di Grid.


“Ragazzo ingenuo.” Gyuratan lo ridicolizzò.


<em>Kuwaaaaah!</em>


Ai piedi di Grid si scatenò una grossa esplosione, che fece fuoriuscire una gigantesca fiamma infernale che ingollò Grid e Mercedes allo stesso tempo. L’impeto fece ricordare a Grid di Hell Gao prima che le pietre del fuoco venissero estratte.


“È la mia inaspettata fortuna per cui posso gestire due piantagrane contemporaneamente.”


Gyuratan era felice. Credeva che Grid e Mercedes sarebbero svaniti senza lasciare traccia dopo essere stati inghiottiti dalle fiamme nere. Nessun umano poteva sopravvivere quando veniva colpito direttamente da questa magia.


‘<em>Ora come dovrei intrecciare questi due insieme?</em>’


<em>Sururuk.</em>


La sua pelle pallida iniziò a riprendere colore mentre nei suoi occhi neri compariva la sclera. Era tornato alla sua forma umana, anzi, si era travestito da umano e si chiedeva come riferire gli eventi della giornata all’imperatore. Mai si sarebbe immaginato che sarebbe stato colpito alle spalle.


“Qual è la tua debolezza?”


“…?!”


Grid aveva usato il suo corpo come scudo? Nel fumo, Mercedes era tenuta in braccio da Grid e non aveva un graffio. Sembrava come se Grid avesse sopportato da solo l’esplosione. Eppure c’era un problema.


“Perché stai bene?”


Grid non aveva ferite rilevanti, un fatto incredibile dato che aveva appena incontrato le fiamme dell’inferno.


“Non sai perché vengo chiamato Re di Overgeard?”


La spada di Grid colpì Gyuratan.


<em>Puooook!</em>


Gyuratan aveva lasciato uno spiraglio mentre veniva colto alla sprovvista. Non riuscì a difendersi quando il suo cuore venne trafitto dalla Spada dell’Illuminazione. L’arma di un umano era abbastanza potente da essere paragonabile all’artefatto divino di Rebecca, la Dea della Luce.


“Coff!”


Gyuratan tossì sangue e la Lancia di Lifael nella sua mano ritornò ad essere una Mano di Dio dopo il termine della durata di Trasformazione di un Oggetto. Gyuratan afferrò la Mano di Dio che stava ferocemente cercando di scappare.


<em>Kwajijik!</em>


A questo punto venne colpito da un fulmine rosso caduto dal cielo. Il corpo di Gyuratan tremò mentre Grid eseguiva una danza della spada.


“Ondata della Cuspide Assassina Collegata!”


<em>Puok!</em>


<em>Puk puk puk!</em>


Potenti pugnalate iniziarono a perforare continuamente il corpo di Gyuratan.


<em>Kwa kwa kwa kwang!</em>


Ci fu un’esplosione di fiamme nere. Queste contenevano un potere distruttivo che era paragonabile a quello delle fiamme infernali evocate da Gyuratan, ma senza alcun ritardo nel lancio dell’incantesimo. Gyuratan e Mercedes rimasero scioccati.


“Kuk…! T- Tu…!”


Gyuratan iniziò ad emettere di nuovo energia demoniaca. Grid non indietreggiò di un centimetro nonostante avesse di fronte dei bizzarri occhi neri.


“Devi essere una feccia che ha già perso il suo corpo per Muller.”


<em>Kwarururung!</em>


Assassinio Collegato inghiottì Gyuratan. Mentre la carne di Gyuratan veniva sparpagliata e il corpo fatto a pezzi, l’energia di spada di Grid balzò alle stelle. C’erano anche quattro Mani di Dio armate con Failure, la Spada della Tigre Bianca, Iyarugt e lo Spadone di Grid.


“Non è un po’ presto per essere euforici?”


Un commento cinico.


<em>Seokeok!</em>


Venne schierato Cuspide di Grid. Mentre questo lo tagliava dalla testa ai piedi, le altre quattro armi top trafissero Gyuratan.


<em>Kuwaaaaaang!</em>


Ancora una volta esplosero delle fiamme nere che inghiottirono Gyuratan.


“…”


Mercedes non riuscì a dire una parola. Aveva visto Piaro e i gran duchi, eppure la potenza di fuoco di Grid era uno scalino sopra loro. Il potere di Ondata della Cuspide Assassina Collegata non aveva eguali.


“Svelta.”


“… Uh?”


Grid avrebbe sconfitto il grande demone non identificato in questo modo? Mercedes era piena di aspettative solo per rimanere confusa. Questo perché Grid, che stava schiacciando Gyuratan, iniziò a ritirarsi. Grid spiegò, “Sveglia. Presto arriverà la gente. Sarà nei guai se vengo trovato in questo disastro.”


Innanzitutto.


‘<em>Non posso vincere.</em>’


Nonostante fosse stato indebolito e sigillato dal Maestro di Spada Muller, l’avversario era ancora un grande demone. Grid non aveva possibilità in un confronto uno contro uno oppure uno contro due. In passato, il motivo per cui Grid era stato in grado di assaltare Hell Gao era stato perché aveva trovato il punto debole delle pietre di fuoco. In realtà, la salute di Gyuratan non era diminuita nemmeno di un decimo.


“A proposito, dove hai venduto la tua armatura?”


Grid afferrò la mano di Mercedes e fece la domanda mentre correva.


“N- Non l’ho venduta! Come potevo vendere un simbolo nobile per dei soldi?” Urlò Mercedes con il volto in fiamme.


Grid riusciva a vedere che era una persona seria che non conosceva gli scherzi. Sì, era seria. Per lei, il tocco di un ‘uomo’ che le stringeva saldamente la mano era una cosa molto speciale.
                                


                                



