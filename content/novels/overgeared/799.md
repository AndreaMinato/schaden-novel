---
weight: 7990
title: Capitolo 799
pubDate: 2025-03-20T11:48:41.484Z
tags:
    - overgeared
---


Si vedeva in lontananza l’ingresso.


“Aspetta un attimo!” Mercedes, tirata da Grid, si fermò improvvisamente. Guardò i soldati di guardia ai cancelli e allontanò gentilmente la sua mano da Grid. Sul suo viso candido si vedeva un rossore più scuro e la sensazione del tocco di Grid aleggiò sulle punte delle sue dita.


“Perché? Che succede?”


“Dove intendi portarmi?”


“Fuori dall’impero, ovviamente.”


“Cosa? Non posso andarmene.”


“Cosa?” Grid si accigliò. “Quel tipo si chiamava Gyuratan? Da come si è comportato prima, sembra che occupi una posizione importante nell’impero, no?”


Grid aveva notato che l’impero non conosceva l’identità di Gyuratan. Gli esseri demoniaci erano nemici comuni dell’umanità. Per questo, se l’Impero di Saharan avesse saputo che Gyuratan era un grande demone, non avrebbero potuto farsi da parte. Mercedes si trovava in crisi a causa del trucchetto di Gyuratan.


“Ha detto che sei una traditrice. Non sei in una posizione molto pericolosa? Ti incastrerà come ha fatto con Piaro in passato.”


“Ma ho l’obbligo di informare tutti sull’identità di Gyuratan.”


“Pensi che le persone ti crederanno?”


Mercedes sorrise amaramente alla domanda di Grid e rispose, “Nessuno mi crederà. Non riesco a crederci io stessa.”


Erano trascorsi quindici anni da quando Gyuratan era diventato il Quarto Cavaliere. Aveva agito come un perfetto essere umano per molti anni. Nonostante la sua perspicacia, Mercedes, così come i famosi maghi e preti, non aveva notato negli ultimi quindici anni che Gyuratan era un grande demone. L’abilità di Gyuratan di nascondere il suo potere demoniaco era straordinario. Si trattava chiaramente del potere di un grande demone. Nonostante fosse indebolito, il suo potere era comunque sufficiente per ingannare gli umani.


“Ma se aspettassi, potrei cogliere l’occasione. Manterrò la mia posizione finché non arriverà quel giorno. È il mio compito.”


Ora che il grande demone non identificato stava per portare l’impero nel caos, il Primo Cavaliere doveva fermarlo. Questa era una missione nobile. Non poteva voltarsi dall’altra parte e non voleva farlo. Grid diede una risposta incerta all’espressione risoluta di Mercedes, “Se Gyuratan dicesse all’imperatore che tu ed io eravamo insieme oggi…”


Sarebbe scomparsa prima ancora che potesse arrivare la possibilità che aspettava. Tuttavia, Mercedes fece a Grid un sorriso più luminoso del sole.


‘<em>Sa sorridere in questo modo?</em>’


Non si addiceva all’aspetto di un nobile cavaliere. Grid ammirava la sua bellezza e non poté evitare di arrossire.


Mercedes avvampò per la sua reazione ed evitò il suo sguardo mentre spiegava, “Lo negherò. Proprio come le persone non crederanno alle mie dichiarazioni che Gyuratan è un grande demone, la gente non crederà a ciò che Gyuratan dirà di me. Ma se scappassi in questo modo, non avrei modo di negarlo. Per questo resterò.”


Non aveva preso la sua armatura perché era nel suo periodo di punizione e aveva permesso a Gyuratan di usare la magia perché aveva creduto fosse uno spadaccino. Inoltre, tanto per cominciare, il suo morale era al punto più basso. In una situazione in cui non sapeva a chi credere ed era rimasta intrappolata in casa sua, era diventata irrequieta e confusa.


Comunque, ora stava bene. Sapeva che Gyuratan era un nemico e c’era una persona su cui poteva fare affidamento. La nebbia davanti a lei si era dissipata.


“Re di Overgeared.”


“Sì?”


“Non preoccuparti. Chiarirò le false accuse su Piaro, la persona a cui tieni, come ho promesso.”


“… Sì.”


Grid era consapevole del doloroso passato di Piaro. Voleva disperatamente rimuovere il suo stigma e liberarlo dal legame con il suo oscuro passato. Inoltre..


“Devi restare al sicuro.”


Inoltre Grid voleva Mercedes. Aveva bisogno di persone con forza e talento e Mercedes era una persona vicina a ciò che voleva. Lei si irrigidì come se si fosse congelata prima di chiedere, “… Io ti piaccio?”


Era una domanda difficile. Grid annuì. “Non si tratta solo di piacere, ma di desiderio. Ci penso ogni notte.”


Chi nel mondo non avrebbe desiderato un nobile cavaliere come lei? Tuttavia, tra di loro, Grid era colui che conosceva meglio il suo valore. Le parole di Grid contenevano questo significato, ma Mercedes le accettò in modo diverso. Le sue orecchie si accesero di rosso e lei non riuscì a guardare in faccia Grid. “Sei troppo aggressivo. Fai sempre così?”


La domanda di Mercedes chiedeva in pratica se lui fosse un donnaiolo. Ma Grid non lo comprese. “No, non sono così con tutti. So che non dovrei nemmeno dirlo, ma cosa posso fare? Tu sei speciale.”


Sapeva che lei era già il cavaliere dell’impero, ma voleva farla diventare il suo cavaliere. Il desiderio ardente di Grid venne distorto mentre lo comunicava.


“È… così?” Mercedes diffidava dell’atteggiamento di Grid.


‘<em>Quest’uomo non è normale.</em>’


Grid doveva vivere come un playboy. Sembrava come una persona che aveva ogni giorno, intorno a sé, una donna. Tuttavia, Mercedes non odiava questa cosa. Grid era il benefattore di Piaro e di Asmophel. Era anche la persona che aveva fornito l’occasione per cancellare lo stigma dei vecchi Cavalieri Rossi, così come il salvatore della sua vita. Per questo, lui non le sembrava più una cattiva persona.


“Non ti chiederò perché ti trovi a Titan in questo momento. Non dubiterò del mio benefattore. Ma, per favore, smettila di scuotere il mio cuore. Comunque non potrebbe accadere nulla.”


In quanto cavaliere dell’impero, come poteva sposare il re di un regno esterno? Questo avrebbe significato rinunciare all’impero. Era impossibile. Nel momento in Mercedes sorrise amaramente… Grid afferrò il polso di Mercedes per poter esprimere il suo forte desiderio. Poi dichiarò, “Non rinuncerò a te. Non lo avevi detto quando ti sei riunita a Piaro? Mi ripagherai, anche se dovrai darmi tutto. Non dovresti mantenere la tua promessa?”


“… Quindi, non vuoi un’amante o una moglie, ma una schiava.”


“Uh?”


“Sei un volgare.”


“…??”


Che diavolo stava succedendo? Grid si sentì in imbarazzo quando se ne rese conto in ritardo. Gli venne in mente il potere della sua destrezza, ma aveva già toccato il polso di Mercedes.


“È una molestia eccessiva accarezzare il corpo di una donna con quello sguardo avido. In cambio della salvezza della mia vita, vuoi cose simili?”


“…”


La ricompensa che aveva ricevuto per aver completato la missione era di essere stato considerato per sbaglio come un pervertito? Grid si sentì in imbarazzo e deluso.


“… Se vuoi questo, non posso farci nulla.” Mercedes parlò chiaro e sollevò la sua mano verso il suo esile collo. Lo sguardo di Grid si fissò sulla clavicola e deglutì nervosamente. Tuttavia, non era lo sviluppo che si era aspettato. Mercedes si sganciò il ciondolo che aveva al collo e lo passò a Grid. Era un ciondolo realizzato con argento bianco, con il disegno di una rosa elegante.


“Questo è…?”


“È un portafortuna della mia famiglia. Se mai ti ritrovassi in una situazione strana nell’impero, usa questo pegno. Ti aiuterà.”


<em>Ttiring~</em>






[La missione nascosta è stata completata!]


[L’affinità con Mercedes è salita di 50.]


[Hai ottenuto il ciondolo Pendente della Famiglia Vaintz.]






[Pendente della Famiglia Vaintz]


Resistenza: 31/33


Carisma +100


Nobiltà +100


Un pendente trasmesso per via diretta attraverso la prestigiosa famiglia Vaintz dell’Impero di Saharan. Può essere utilizzato per dimostrare la tua identità in tutti i luoghi dell’impero. C’è una probabilità elevata di ricevere un grande rispetto.


Peso: 5


Condizioni per l’utilizzo: Essere erede della famiglia Vaints o qualcuno riconosciuto dall’erede.






“Non è prezioso?”


Era un pegno che simboleggiava Mercedes, che era l’erede, o qualcuno vicino a lei. In pratica, era strano che Grid lo ricevesse. Mercedes scosse la testa alla sua preoccupazione. “È una cosa di poco conto per me, re di una nazione.”


‘<em>Mondezza.</em>’


Questo oggetto dimostrava il ‘titolo’ in tutto l’Impero di Saharan. Questo significava che Grid poteva muoversi liberamente per tutto l’impero, qualunque fosse il suo aspetto. Sarebbe stato certamente di aiuto.


“Davvero va bene? E se ne abusassi e mettessi a rischio la tua famiglia?”


“Piaro e Asmophel non hanno scelto Vostra Maestà? Non penso che qualcuno come te ne possa abusare. Anche se lo facessi, avresti un buon motivo. Accetterò i danni causati in quanto mio principe.”


“… Va bene. Questo significa che manterrai la tua parola?” Grid fece un gran sorriso.


Il carattere diretto di Mercedes era ciò che Grid preferiva. Più la conosceva, più si fidava di lei.


“Grazie.” Grid la salutò velocemente.


Nel frattempo, Mercedes si inchinò in ginocchio e disse in modo formale, “Lo apprezzo, Re di Overgeared.”


“Buona fortuna.”


“Devo avere successo, per il bene dell’impero e di Piaro.”


In seguito, Grid avrebbe incontrato ancora Mercedes in sicurezza.


***


“Sei tornata indietro senza scappare? Desideri così tanto morire?”


Mercedes era ritornata alla sua residenza, dove la stava aspettando Gyuratan. Il suo tono e il suo atteggiamento erano come al solito. Era come se un paio di ore prima non fosse successo nulla. Dopo essersi assicurata che lì intorno non c’era nessun altro, Mercedes disse in modo ironico, “Non ti aspettavi che tornassi?”


“Beh, non volevo che lo facessi.”


Se Mercedes se ne fosse andava via con Grid, Gyuratan avrebbe riportato ogni sorta di falsa accusa contro di lei all’imperatore. Sarebbe stato possibile anche distruggere la sua famiglia facendoli diventare dei ribelli. Tuttavia, non era scappata e anzi, alla fine era ritornata. Per fortuna, non era un gran problema. Sarebbe andato bene ucciderla.


“È facile falsificare le informazioni sui peccati. Ci sarebbe una reazione piuttosto negativa, ma va bene anche se uccidessi tutti, proprio come ho fatto con la famiglia di Piaro. <em>Kukuku!</em>” Gyuratan sorrise in modo cattivo. Il suo tono ed il suo atteggiamento sembravano quelli di un grande demone.


Perché aveva nominato Piaro con Mercedes? Ovviamente, per schernirla. Era impossibile che Mercedes non se ne rendesse conto.


“Che provocazione inutile, non si adatta ad un grande demone.”


“…”


“Beh, sono nervosa e non riesco a controllarmi facilmente. Se mi affrontassi quando sono completamente preparata, non si potrebbe evitare un grande tumulto e la tua identità potrebbe essere rivelata. Ora, dimmi. Che cosa vuoi?”


Guardando Mercedes, Gyuratan realizzò una cosa. “Stai cercando di fare un accordo con me?”


Di fare, fare degli accordi era la specialità di un grande demone. Poche persone erano in grado di rifiutare la tentazione di un grande demone. Mercedes questo lo sapeva.


Gyuratan disse, “Non voglio che interferiamo l’uno con l’altro. Il fatto che io sia un grande demone non può essere rivelato fino alla fine. Io sono il grande demone Astaroth. Finché il desiderio dell’umano che mi ha evocato non si sarà del tutto realizzato, la mia presenza deve rimanere scrupolosamente nascosta. Userò il mio potere per contrastare qualunque cosa per il compimento del mio contratto.”


“Evocatore…?”


Mercedes si era lasciata fuggire una cosa.


‘<em>Chi è l’evocatore?</em>’


Chi aveva avocato un grande demone da infiltrare nel palazzo? Gli occhi di Mercedes erano molto turbati. Tuttavia, Gyuratan sembrava soddisfatto. “Kukuku! Il mio evocatore è una persona che conosci bene.”


“Chi è?”


“Come posso dirtelo? Il contratto di un demone si basa su un accordo definito. Il danno che il contrattatore subirà sarà enorme e nemmeno un grande demone potrebbe sopportarlo. Ma lascia che ti dia un indizio. Non è la donna che ti aspetti.”


‘<em>Non si tratta di Marie?</em>’


“In confronto a lei, sono molto vicini all’imperatore.” Gyuratan fece un sorriso così ampio che gli angoli della sua bocca raggiunsero le sue orecchie.


Il viso di Mercedes si fece blu. Era difficile considerare il ‘vicini’ come distanza fisica. In questo caso, significava carne e ossa.


“Non dirmi che è uno dei principi?”


“I miei indizi terminano qui. È ovvio che la persona dietro di me non sia facile. D’altra parte, che mi dici di te? Non ti sei guadagnata la fiducia dell’imperatore fin dall’inizio e hai rifiutato la mano dell’imperatrice. Hai rovinato anche la tua relazione con il Duca di Spada Limit, l’uomo che si fidava di te. I cavalieri che ti invidiavano? Sono soltanto delle pecore. Loro non possono aiutarti. Mercedes, tu sei da sola. Sei totalmente indifesa. Non puoi minacciarmi.”


Questi erano bisbigli che rendevano lo spirito debole.


“Sfortunatamente, nemmeno io posso minacciarti. Non voglio avere a che fare con te adesso, perciò anche io devo prendermi un grande rischio.”


Aveva perso il suo asso nella manica riguardo la magia. Le abilità di Mercedes erano riconosciute dal grande demone. Ovviamente, era in una condizione indebolita, per questo doveva riconoscere la cosa.


“Quindi, propongo che ci guardiamo a vicenda. Non sarà un male per te. Non ti serve tempo per accumulare abbastanza potere per resistermi?”


La tentazione del grande demone… Non era dolce come dicevano le voci.


‘<em>Devo guadagnarmi immediatamente la fiducia si Sua Maestà.</em>’


Mercedes annuì mentre rifletteva profondamente, facendo ridere Gyuratan.
                                


                                



