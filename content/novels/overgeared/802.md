---
weight: 8020
title: Capitolo 802
pubDate: 2025-03-20T11:48:41.489Z
tags:
    - overgeared
---


‘<em>Questa cosa non può continuare</em>.’


Goldhit guardava Grid ansiosamente e dopo averci pensato un po’ su prese una difficile decisione.


‘<em>Devo rilasciare il Dio del Fulmine.</em>’


Il Dio del Fulmine traeva la sua potenza da una gigantesca pietra del fulmine che era stata scoperta nella foresta a nordovest di Titan quindici anni prima. Quel Guardiano era il frutto della conoscenza e della magia di Goldhit ed aveva  richiesto ingenti somme di denaro e manodopera.


Come gli altri Guardiani nella Torre dell’Eternità possedeva una resistenza agli attacchi fisici combinata alle capacità magiche di un incantatore e alla forza bruta di un cavaliere esperto.


Sebbene potesse agire esclusivamente all’interno della Torre dell’Eternità, era l’arma che avrebbe potuto far avanzare il progetto imperiale ‘Pionieri del Continente Est’ se la sua produzione di massa avesse avuto successo. Effettivamente, l’Imperatore Juander aveva grandi aspettative per il Dio del Fulmine.


Goldhit aprì il contenitore della pietra, risvegliando il Dio del Fulmine.


“Mai.” Goldhit diede un ordine, “Non dovrai mai ucciderlo.”


***


Nessun Guardiano si mostrò al trentaduesimo piano, proprio come accadde al ventunesimo. Scaffali zeppi di libri riempivano uno spazio senza fine, molti maghi erano seduti qua e là immersi nella lettura di vecchi tomi.


‘<em>Esiste una magia che può modificare arbitrariamente la dimensione dello spazio</em>?’


La Torre dell’Eternità aveva diverse dimensioni per ogni piano. Alcuni piani erano difficili da misurare mentre altri erano più piccoli di 300 metri quadri. La struttura interna della Torre dell’Eternità non poteva essere immaginata semplicemente osservandone l’esterno. L’edificio sembrava talmente vasto che sembrava di esplorare un altro mondo.


“Re di Overgeared, ti guiderò io.”


Dov’erano le scale per il piano successivo? Un mago si avvicinò a Grid, che stava cercando la via d’uscita, e con il suo aiuto arrivò presto al trentatreesimo.


‘<em>Da qui in poi, le cose si fanno interessanti</em>.’


Infatti da quel punto in poi la sue ricompense erano migliori. Ora la sua Intelligenza aumentava di tre punti ogni punti volta che scalava un piano. Se fosse riuscito a mantenere quell’andamento e avesse raggiunto l’ultimo piano, non ci avrebbe messo molto prima di riuscire ad imparare Palla di Fuoco.


Grid era assorto nei suoi pensieri.


Creak.


Aprì la porta e incontrò un Guardiano mai visto prima. Aveva una corporatura umanoide ed era interamente ricoperto d’oro. I suoi erano occhi rossi, il mento appuntito e aveva tre corna minacciose.


La cosa che impressionava di più era la corrente elettrica che lo circondava. La pallida luce blu dell’elettricità lampeggiava a intermittenza bruciando la polvere nell’atmosfera.


Il Dio del Fulmine era minaccioso tanto quanto suggeriva il suo nome.


Con un paio di passi il Guardiano ridusse la distanza tra lui e il suo avversario. Allungò una mano verso la testa di Grid, l’afferrò e la scaraventò a terra.


Kwaaaaang!


“Kuk...!”


Era più rapido persino del Guardiano Lilith! Grid non riuscì a reagire in tempo e subì un totale di 4230 danni. Più di metà del danno era di attributo fulmine.


“Mani di Dio!”


Grid, che aveva combattuto con le sue sole forze fino a quel momento, gridò per la prima volta. Le Mani di Dio apparvero in risposta alla chiamata brandendo Mjolnir. Tuttavia l’attacco magico non andò a segno perché il Dio del Fulmine si protesse con la sua magia. Quando una delle sue corna brillava di blu attivava una barriera elettrica che lo proteggeva. Non si trattava di una semplice barriera protettiva ma aveva anche l’abilità di riflettere gli attacchi fisici subiti.


Kwaaaaang!


La faccia di Grid ancora era sepolta nel terreno ma facendo oscillare la spada dietro di lui attivò le fiamme che colpirono un braccio del Dio del Fulmine. In effetti, erano le fiamme nere ad essere considerate attacchi fisici. Il Dio del Fulmine non subì danni, proprio come gli altri Guardiani.


Grid menò un altro fendente per riattivare le fiamme. Così riuscì a scappare dalla presa dell’avversario e iniziò a contrattaccare.


“Arte della Spada di Pagma, Collegamento!”


Grid utilizzò degli attacchi in rapida successione per rilasciare le fiamme diverse volte.


[Hai inflitto  4100 danni al bersaglio!]


[Hai inflitto  4100 danni...]


[Hai inflitto  4100 danni...]


...


Si diceva che non esistesse la creatura perfetta. Il Dio del Fulmine era migliore del Guardiano Lilith sotto tutti gli aspetti: dalla velocità, al potere distruttivo, alla magia. Tuttavia, possedeva una resistenza al fuoco ordinaria.


‘<em>Ha un sacco di vita</em>.’


La barra della Salute del Dio del Fulmine era ancora abbastanza piena nonostante fosse stato colpito da più di 10 fiammate. Ciò accadeva non per un’elevata resistenza al fuoco del Guardiano ma dal limite massimo del danno base del fuoco. Il Dio del Fulmine allargò le gambe e ruggì.


Grid vedendolo aprire la bocca si ricordò il Boss che aveva incontrato prima che i Golem invasero Reinhardt. Sapeva di cosa stava per succedere. Il globo di luce dorata che iniziò a concentrarsi nella bocca del Dio del Fulmine sarebbe presto stato lanciato verso Grid.


Era quello il suo obbiettivo? Grid realizzò che la difficoltà era diversa rispetto al passato e fece una danza della spada. Il Dio del Fulmine sparò la sfera magica in linea retta verso Grid. Dopo aver visto quella scena attraverso la sfera di cristallo Goldhit disse, convita,


‘<em>Ora Grid utilizzerà la magia.</em>’


Le sole abilità fisiche di Grid erano superiori rispetto a quanto si vociferava, ma non erano sufficienti per affrontare con il Dio del Fulmine. La potenza distruttiva del Guardiano era travolgente.


“Non aspettare oltre e mostrami la magia di potenziamento…!” Goldhit gridò eccitata.


Nel suo zelo aveva tuttavia tralasciato un fatto. Seppur era vero che il Dio del fulmine combinava il potere magico alla forza non aveva la capacità di utilizzare una grande varietà di magie come un grande mago.


“Rotazione.”


Non solo quello, il Dio del fulmine non aveva eccellente abilità di spada di un cavaliere, questo significava che peccava in tecnica. Per un veterano come Grid, che aveva combattuto tutti i tipi di leggenda, il Dio del Fulmine sembrava solo un bambino con una grande forza.


Grid contrattaccò con Rotazione e respinse l’attacco al mittente. Il Dio del Fulmine non possedeva l’abilità per far fronte alla sua stessa velocità.


“Noe!”


“Miaaaao! Finalmente è il mio turno!”


All’aumentare del livello dei nemici di Grid, Noe aveva sempre meno opportunità di ricoprire un ruolo attivo negli scontri. I nemici affrontati recentemente non gli permettevano di avvicinarsi, questo significava che il potere di Ingestione dell’Anima non poteva essere utilizzato.


“Miahahaho! Ammira la grandezza della migliore bestia demoniaca dell’inferno!”


Il Dio del Fulmine era differente. In accordo ai dati che aveva ricevuto, non doveva preoccuparsi di essere cauto nei confronti di un gattino. Aveva sofferto a causa di una grande quantità di danni dovuti al contrattacco di Grid, e aveva ignorato il gatto che si stava avvicinando. Era concentrato esclusivamente su Grid.


Il risultato? La larga bocca di Noe si aprì e inghiottì il Dio del Fulmine e attivò Ingestione dell’Anima.


[Noe ha assorbito metà del potere dell’arma magica ‘Dio del Fulmine.’]


[La tua intelligenza aumenterà di 3113 per 3 secondi!]


[Hai compreso la conoscenza e la magia di Braham.]


[L’abilità Palla di fuoco (Potenziata) può essere utilizzata.]


[L’abilità Lama Oscura (Potenziata) può essere utilizzata.]


[L’abilità Catena di Fulmini (Potenziata) può essere utilizzata.]


[L’abilità Incanta Arma (Potenziata) può essere utilizzata.]


[L’abilità Esca (Potenziata) può essere utilizzata.]


[L’abilità Lancia di Ghiaccio (Potenziata) può essere utilizzata.]


[L’abilità Disturbo di Mana (Potenziata) può essere utilizzata.]


Se quando era meno intelligente Grid avesse acquisito così tante magie, non avrebbero funzionato correttamente e avrebbero solo causato confusione. Braham aveva lasciato la magia che riteneva utile per Grid. In effetti, Grid si accorse solo ora che la sua intelligenza era cresciuta, la conoscenza di Braham scorreva nella sua mente e lui era in grado di comprenderne  l’essenza. In effetti, Grid si rese conto che solo grazie all’aumento della sua intelligenza era in grado di comprendere la magia di Braham.


"Esca.”


Apparve un uccello fatto di mana.


Flap.


L’uccello con un battito d’ali volò verso il soffitto. Il Dio del Fulmine scappò dalla bocca di Noe e inseguì l’uccello con lo sguardo. Il Guardiano non si era accorto del suo stato indebolito, tuttavia venne attirato dall’esca, anche se solo per un secondo.


“Disturbo di Mana.”


Ad eccezione del mana di Grid, tutto il resto del mana nell’area divenne instabile. Il mana nell’aria si disperse, quello del Dio del Fulmine si invertì e in quell’istante il Dio del Fulmine si bloccò e cadde a terra.


“Lancia di Ghiaccio.”


Una appuntita lancia di ghiaccio lunga due metri si generò al fianco di Grid. Era spaventosamente bella.


[Lancia di Ghiaccio (Potenziata) Lv. 1]


[Causa 10000 danni fissi e danni addizionali in proporzione alla tua intelligenza. Ignora la resistenza magica del bersaglio.


Il bersaglio colpito sarà affetto dallo stato ‘congelato’. Un bersaglio congelato subirà il doppio dei danni dalla successiva Lancia di Ghiaccio.


Consumo di mana: 2500


Tempo di ricarica dell’abilità: 1 minuto.]


Il bersaglio della Lancia di Ghiaccio era ovvio.


Kuuong!


Il Dio del fulmine crollò a terra.


Puk!


[Hai inflitto 23900 danni al bersaglio!]


Una gigantesca lancia di ghiaccio lo infilzò alla schiena e paralizzandolo temporaneamente. L’area ferita era congelata. Si dimenò. Altre lance di ghiaccio trasparenti apparvero e si moltiplicarono. Dal momento in cui utilizzò Esca, Grid usò anche Allarme e Lancia di Ghiaccio.


Puk!


La Salute del Dio del Fulmine precipitò mentre veniva trafitto e congelato ripetutamente. La faccia di Goldhit divenne pallida mentre osservava la scena davanti a lei. Nulla avrebbe potuto alleviare il nervosismo derivante dal pensiero della perdita del Dio del Fulmine, sul quale aveva speso nove anni di progettazione e produzione.


Tuttavia, c’era un problema maggiore.


“I-Io non riesco a capire…”


Goldhit non riuscì ad intuire nulla riguardo alla magia di potenziamento come avrebbe voluto. Poi Goldhit realizzò che la ragione per la quale non poté riceverla non fu a causa della sua ignoranza, ma a causa del fatto che Braham era trasceso.


C’era una parte che non tornava, Grid doveva essere un genio per aver ereditato la magia di Braham.


“Grid...! Tu sei perfetto...!”


Quello fu il momento in cui il migliore mago del continente rispettò e invidiò Grid. E…


“Aaah! Troppo delizioso miaooo!” Noe divenne molto eccitato e mangiò i resti del Dio del Fulmine.


Nello stesso momento, nel palazzo imperiale.


“Kuk...! Kuaaah...!”


Il Primo Cavaliere Mercedes provò a fare appello per revocare la sua sospensione.


"Kuaaaaack!” Gyuratan urlò.


La distruzione del Dio del Fulmine danneggiò la pietra del tuono situata al piano più alto della Torre dell’Eternità.


“Vostra Maestà!”


Mercedes conosceva la vera identità di Gyuratan e impallidì. Si mosse prima di chiunque altro. Nonostante non le fosse permesso di portare le sue spade e la sua armatura, si gettò al fianco dell’Imperatore per proteggerlo.


“Kuhuk...! Huhuhu!”


Gyuratan non nascose oltre la sua energia demoniaca.


Mercedes e Gyuratan erano sbalorditi. Non si aspettavano che la situazione cambiasse così rapidamente.


Traduzione di Alessandro Stuppini
                                


                                



