---
weight: 8030
title: Capitolo 803
pubDate: 2025-03-20T11:48:41.489Z
tags:
    - overgeared
---


“Incredibile…!”


Non fu un’esclamazione di Goldhit, che era completamente sotto shock perché aveva perso il Dio del Fulmine, ma di Grid quando vide Noe assorbire i resti del Guardiano.


[Il Memphis Noe ha assorbito metà della potenza dell’arma magica ‘Dio del Fulmine’.]


[La tua intelligenza aumenterà di 3113 per 3 secondi!]


[Il Memphis Noe ha assorbito metà della potenza dell’arma magica ‘Dio del Fulmine’.]


[La tua intelligenza aumenterà di  3113 per 3...]


[Il Memphis Noe ha assorbito metà della potenza dell’arma magica...]


...


Lo stupore di Grid era dovuto alle continue notifiche che apparivano mentre Noe inghiottiva il suo avversario. Infatti Noe era un predatore e non appena il Guardiano si concentrò su Grid e la sua magia, lui si era attaccato alle gambe del Dio del Fulmine e aveva iniziato a mangiarlo. Grazie a questo la durata di Ingestione dell’anima e Trasferimento dell’Anima continuavano ad aggiornarsi e Grid riuscì a mantenere il suo potere trascendente.


<em>‘È la prima volta che succede.’</em>


[Ingestione dell’Anima Lv. 1


Ha l’abilità di prendere metà della statistica più alta e trasferirla al padrone.


Tempo di recupero dell’abilità: a tua scelta.]






[Graffio Lv. 1


Gli attacchi con le zampe avvelenano il bersaglio.


Tempo di recupero dell’abilità: Tutte le volte che vuoi.]






Queste erano le descrizioni delle abilità di Noe. Erano semplici ma fraudolente. Grid era l’unico a sapere che Noe non aveva nessun tempo di recupero per le sue abilità attive. Questo perché lui era la migliore bestia demoniaca dell’inferno che persino i grandi demoni amavano. Tuttavia, Grid non era mai stato in grado di ammirare le abilità fraudolente di Noe. Poche volte Noe aveva utilizzato continuamente Graffio ma mai aveva usato Ingestione dell’Anima più di una volta di seguito. Perciò…


<em>‘Me ne ero scordato.’</em>


Grid si era completamente dimenticato che le abilità di Noe non avessero un tempo di recupero.


Lick lick!


“...”


Noe stava mangiando deliziato. Il suo sedere paffuto si muoveva da un lato all’altro mentre masticava i resti del Dio del Fulmine. Era così contento che stava piangendo dalla gioia. Grid fece un’ipotesi,


<em>‘Il motivo per cui Noe non utilizzava continuamente Ingestione dell’Anima…’</em>


Era forse perché i suoi avversari finora non erano di suo gusto?


<em>‘Era per questo motivo che mangiava poco? Ah, non può essere.’</em>


Grid tremava mentre sentì la voce di Noe,


“Padrone! È troppo delizioso, miaooo! Non riesco a smettere anche se sono pieno!”


“...”


L’ipotesi sembrava azzeccata. Grid sospirò, triste. Quando si era trovato in pericolo, quel gatto egoista non era intervenuto perché il cibo non era di suo gradimento?


“Una bestia è una bestia…”


Le bestie erano fedeli solo ai propri istinti!


Grid schioccò la lingua e cercò in giro in caso il Dio del Fulmine avesse droppato qualche oggetto. Era fedele al suo animalesco istinto di avidità. Sfortunatamente, il Guardiano non aveva lasciato cadere nessun oggetto. Come per gli altri Guardiani era rimasto solo il corpo.


“Avrebbero dovuto darmi qualcosa.”


La gratitudine di Grid per l’intelligenza acquisita ogni volta che ripuliva un nuovo piano stava già diminuendo. L’avido Grid ora sperava di ricevere altro.


Che il gatto avesse letto la mente del suo padrone?


“Miaouuo...! Miaaaaooo!” Improvvisamente, Noe  si alzò sulle zampe posteriori. Poi mosse quelle anteriori da destra a sinistra, ruggendo in maniera spaventosa.


… Forse 100 persone su 100 avrebbero detto che era una visione tenera. Tuttavia, stava succedendo qualcosa di serio a Noe.


“C-Cosa? Cosa succede?”


Forse il suo stomaco si era indisposto per aver mangiato come un maiale? Grid, preoccupato, corse verso Noe e strinse la pancia sporgente di Noe.


“Pensi che ti stia scoppiano lo stomaco? Devi vomitare?”


“Miaooo!” Noe agitò la testa. Era un forte rifiuto.


Grid vide i polpastrelli rosa delle zampe di Noe e chiese ancora, “Allora cosa stai facendo? Sei impazzito?”


“Io sono la migliore bestia demoniaca dell’inferno! Il signor padrone è pazzo, miao!”


“...”


Era un atto di ribellione? Grid era confuso dalle azioni di Noe e fece un passo indietro. Poi il corpo di Noe fu avvolto da una luce brillante. Era così intensa da far male agli occhi infatti Grid fu costretto a distogliere lo sguardo.


<em>‘Cosa…?’</em>


Non appena la luce si affievolì Grid riuscì a guardare Noe. Poi ebbe uno shock.


“N-Noe!!”


“Mia...! Miaooooo!”


Come un neonato che fa la cacca, Noe era a zampe all’aria e stava urlando. Qualcosa in lui stava cambiando. Il pelo nero di Noe divenne luminoso mentre le piccole corna sulla fronte si divisero in due.


“Miaooooo!”


Noe lasciò andare un forte ruggito che era differente rispetto al passato. Ora il suo lungo e luminoso pelo divenne dorato e la sua testa divenne leggermente più rotonda. Le corna di Noe erano divise in due ed erano più piccole di prima. Il cambiamento poteva essere espresso semplicemente.


“… Perché sei diventato più carino?”


La trasformazione di Noe lo aveva reso, se possibile, più adorabile di prima. Era davvero un animaletto domestico perfetto che tutti avrebbero voluto avere. Come se appartenesse ad una specie che si era evoluta nel tempo per piacere sempre di più agli umani.


Era difficile chiamarlo ‘bestia demoniaca’ dell’inferno. Forse il corpo di Noe era peggiorato dopo che si era strafogato?


Grid era in ansia ma poi notò qualcosa di strano. C’erano scintille che volavano attorno al corpo di Noe. Simili a quelle che avvolgevano il Dio del Fulmine. Poi apparve una finestra di notifica.






[Il Memphis ‘Noe’ si è evoluto con successo!]






[Nome: Noe


Specie: Memphis


Livello: 1 (0/10,000)


Affinità: 100/100


Salute: 10,000/10,000


Potenza di Attacco Fisico: 160


Potenza di Attacco Magico: 160


Difesa: 160


Resistenza Magica: 160


Attributi: Oscurità, Fulmine


Stato: Narcisistico


(Migliorerò ancora, miaoo! Io diventerò la più potente bestia demoniaca dell’inferno! Miahahahao!!)


Abilità: Fluidificazione (S), Graffio (S), Ingestione dell’Anima (SSS), Scarica di Fulmini!! (SSS)]






[Scarica!! Lv. 1


L’elettricità verrà scatenata su chiunque si avvicinerà a te tranne che sul tuo padrone. Se attacchi fino a 10 nemici con 10 volte il danno magico, c’è un’alta probabilità di causare uno shock elettrico.


Tempo di recupero: Nessuno]






“...”


Era un’evoluzione enorme. Le statistiche di Noe ora erano tremendamente migliorate rispetto a quando Grid lo aveva ottenuto. Erano da tre a sei volte più alte. Già rispetto al livello 1…


“Miahahaho! Padrone! Questo corpo è figo, vero?”


Noe era pieno di orgoglio. Si leccò il pelo del petto con la sua corta lingua rossa.


Le tempie del silenzioso Grid si contrassero.


“… È uno scherzo?”


“Miao?”


“Perché…? Perché?! Perché sei tornato a livello 1?”


Grid aveva ottenuto gli Scheletri Overgeared così tardi che era stato difficile farli salire di livello. I nemici che Grid affrontava erano troppo forti per gli Scheletri Overgeared. Per poterli addestrare, si sarebbe dovuto muovere in una area di caccia per novizi, ma Grid non aveva tempo per questo.


Comunque, Noe era diverso. Quella bestia infernale era stato con Grid per molto tempo, erano cresciuti assieme. Recentemente, il livello di Noe aveva raggiunto quasi il 300. Ora era tornato a livello 1. Le sue statistiche di prima raggiungevano i migliaia di punti mentre ora erano scese a qualche centinaia, rendendo questo un evidente peggioramento.


Ovviamente il suo potenziale era molto più alto ora. Tuttavia, Grid non riusciva a non pensare che tutti gli sforzi di quegli anni erano stati vanificati. Grid non riusciva a capire la terribile realtà e pianse per la perdita.


“È tutto okay, padrone. Nutrimi con tanto cibo delizioso come oggi, e io diventerò forte ancora. Rallegrati, miao. Dammi del cibo delizioso!”


“… Delizioso come oggi?”


Grid improvvisamente ricordò le informazioni di un minerale.


[Pietra del tuono


Un minerale che viene prodotto esclusivamente quando il grande demone Astaroth è presente nel mondo umano.


L’attributo fulmine può essere dato ad un oggetto, ma è anche ottimo per nutrire le bestie demoniache.


Le bestie demoniache saranno molto soddisfatte quando vengono nutrite.


Peso: 5]






“...”


Qualche anno prima, Grid aveva combattuto contro il Principe Ren del Regno di Eternal. Grid aveva sconfitto il primo arciere del Regno di Ferrel e aveva vinto l’Arco del Tuono. Era un’arma efficiente passata da generazione in generazione nella famiglia di Ferrel. Ma quando passò nelle mani di Grid lui lo smontò senza farsi troppi problemi. Come risultato, ottenne tre pietre del tuono.


La descrizione del minerale diceva che sarebbe piaciuto alle ‘bestie demoniache’, ma Grid non aveva mai pensato di nutrire Noe con le pietre del tuono. Non era una questione di affetto ma di un ragionamento pratico. Chi al mondo avrebbe rinunciato ad un prezioso minerale che si poteva ottenere solo quando appariva uno dei Grandi Demoni?


… Specialmente se doveva darlo ad un animale che poteva morire facilmente.


<em>‘...Nyangmong lo farebbe, no?’</em>


Qualcosa apparve nella mente di Grid. La pietra del tuono era un simbolo della presenza di Astaroth ed era lì nell’Impero.


“Quindi Gyuratan è…”


...Astaroth.


Grid giunse a questa conclusione troppo tardi.


‘Smaltire la pietra del tuono.’


Grid sapeva dalla sua passata esperienza con Hell Gao che distruggere la pietra del tuono che si trovava sulla sommità della torre magica avrebbe indebolito il potere di Gyuratan, e questo era un buon metodo per aiutare Mercedes.


“Noe! Vieni a mangiare!”


“Miao?”


Grid, una volta chiaritosi le idee, non esitò un istante. Poi salì subito verso la scalinata che lo avrebbe portato al piano superiore. C’era qualcuno che lo stava aspettando.


“Sono felice di vedere il Re di Overgeared.”


Era una bambina.. Grid identificò il nome della ragazzina, che sembrava avere quatto o cinque anni, lei lo salutò educatamente. Grid era scioccato.


“Goldhit…?”


Il Re Mago… L’identità del più potente mago in quel momento era una bambina? Grid provò una sensazione al di là della confusione.


In questo momento, c’erano persone persino più confuse di Grid al palazzo imperiale…


“Un Demone? Come ha fatto un Demone ad entrare nel palazzo!”


<em>‘Argh…! Perché quegli avidi maghi stavano giocando con la pietra del tuono?</em>’


Gyuratan era il Grande Demone Astaroth. Nel momento in cui la sua identità venne svelata, Mercedes capì che doveva approfittare di quell’occasione, anche se ancora non sapeva che tutto era stato causato da Grid.


Le grandi opportunità, tuttavia, erano spesso accompagnate da un grande pericolo. Mercedes non aveva né armi né armatura e non avrebbe potuto resistere ad un assalto di Gyuratan.


Gyuratan spinse via i cavalieri e tagliò il busto di Mercedes.


“Mercedes?”


Balbettò l’Imperatore.


L’Imperatore l’aveva perseguitata, ma nonostante questo lei ancora lo difendeva? Gli occhi del sovrano tremarono mentre il sangue gli riempiva la vista.


Traduzione di Alessandro Stuppini
                                


                                



