---
weight: 8040
title: Capitolo 804
pubDate: 2025-03-20T11:48:41.493Z
tags:
    - overgeared
---


“Una bambina.”


La ragazzina sulle scale era così piccola da non raggiungere la vita di Grid. Lui non credeva ai suoi occhi. Davvero il nome che fluttuava sulla sua testa era quello del Re Mago, Goldhit? 


“Qual è il tuo nome? Perché ti trovi in un posto simile? Dove sono andati i tuoi genitori?”


La ragazza fece un’espressione innocente ma allo stesso tempo fece delle risate che erano ben lontane dall’essere innocenti. Ricordavano la risata di una vecchia signora.  


“Yohohoh<i>… </i>Io sono Goldhit. Alcune persone mi chiamano il Re Mago.”


“… Davvero?” 


Grid non poteva più negare la realtà e la sua bocca si spalancò. Dov’era la vecchia di oltre 120 anni? Nemmeno gli elfi, famosi per la loro longevità, avrebbero avuto un aspetto così giovane. Grid si riprese e chiese, 


“È un effetto della magia?”


Goldhit annuì facendo dondolare in modo infantile le sue trecce di capelli rossi. 


“Esatto. Con la magia si può fare l’impossibile. A lungo ho tentato di ottenere il miracolo finale e così ora ho questo aspetto. Yohohohoh<i>.</i>”


Grid avrebbe dovuto capirlo dal nome del luogo in cui si trovava, la Torre dell’Eternità. All’improvviso si rese conto di che ‘miracolo finale’ Goldhit stesse parlando.


‘<i>La vita eterna…</i>’


Tuttavia, questo andava contro il naturale corso delle cose. Grid era convinto che Goldhit fosse stata additata e rimproverata da molti e per ogni sorta di motivazione. Eppure Grid non la biasimava. Dopotutto, Grid desiderava che Khan avesse avuto una vita eterna e temeva la morte di Irene. Grid comprendeva il desiderio di Goldhit.


“Incredibile. Usare la magia per riottenere la giovinezza…”


Di sicuro Goldhit meritava di essere chiamata il Re Mago. Mentre Grid la stava ammirando, Goldhit fece un sorrisetto.


“Vostra Maestà, l’avete interpretata come una riconquista della giovinezza? Yohohohoh<i>… </i>Siete davvero ingenuo, a differenza di quello che mi aspettavo.”


“…?”


Se Goldhit non aveva riottenuto la sua giovinezza, allora come faceva ad apparire in quel modo? Quei pensieri riempirono Grid di inquietudine. Provava un senso di rifiuto verso Goldhit. Tuttavia, lei non gli diede la possibilità di riflettere a fondo sul significato di quelle parole.


“Vorrei ringraziarvi per aver risposto al mio invito. È un onore poter ospitare il miglior eroe del nostro tempo.”


Il suo tono non si abbinava al suo aspetto ed al suo atteggiamento. Stava anche in piedi con le mani dietro la schiena come se non riuscisse ad abbandonare le abitudini da vecchia signora.


“Perché mi hai invitato?” chiese schiettamente Grid.


In realtà non gli era piaciuta la comparsa di Goldhit dato che la Missione Nascosta era terminata con il suo arrivo.


‘<i>Se avessi continuato la mia Missione, la mia </i><i>Intelligenza avrebbe potuto raggiungere i 2000 punti.</i>’


Grid era deluso dato che avrebbe potuto ottenere Palla di Fuoco Potenziata nel momento in cui la sua Intelligenza avesse superato i 2500 punti. Poi, Goldhit gli fece una proposta scioccante,


“Potreste accettarmi come vostra discepola?”


“…??”


Il Re Mago voleva essere sua discepola? Grid non credeva alle sue orecchie. 


“Il miglior mago sul continente vuole imparare la lavorazione dei metalli?”


“No, questo è impossibile.”


‘<i>Ho capito male?</i>’


Ne aveva passate tante dalla morte di Khan, perciò era esausto. Doveva iniziare a prendere degli integratori? Grid sembrava seriamente preoccupato per sé stesso. Nel frattempo Goldhit aggiunse, 


“Voglio imparare la magia, non la lavorazione dei metalli.”


“Cosa?” chiese Grid strabuzzando gli occhi, “Mi hai invitato qui per prendermi in giro?”


Il miglior mago del continente voleva che un fabbro le insegnasse la magia? Era una battuta che non avrebbe fatto nemmeno uno studente delle elementari.


<i>‘Anche</i> <i>il suo cervello </i><i>è diventato quello di una bambina?</i>’ 


Grid schioccò la lingua, senza nascondere il suo scontento. Era il Re di Overgeared e non gli piaceva che Goldhit lo stesse prendendo in giro. Era come se stesse sottovalutando il Regno di Overgeared.


Goldhit parlò a un Grid insoddisfatto con espressione gentile, 


“Non offendetevi. Sono seria. A Vostra Maestà chiedo di insegnarmi la magia potenziata di Braham.”


“…?” Grid rimase sorpreso perché aveva appena nominato Braham.


‘<i>Come?</i>’


Come sapeva che lui aveva appreso la magia di Braham? Poi Grid notò il suo errore.


‘<i>Stava guardando quando ho combattuto con il Dio </i><i>del Fulmine?</i>’


Il suo avversario era il Re Mago. Lei non era una Leggenda ma lo sarebbe potuta diventare un giorno. Se l’avesse voluto avrebbe potuto vedere l’origine della magia che Grid aveva usato contro Dio del Fulmine.


“Ovviamente, non pretendo nulla. Se Voi accettaste la mia proposta  saprei come ricompensare la Vostra generosità.” 


Sul volto di Goldhit apparve un sorriso allegro. Con la pelle rossastra, le lentiggini, i capelli rossi e gli occhi tondi, era davvero una ragazzina adorabile… Almeno, quando si trattava del suo aspetto.


“Cosa mi darai? Cosa farai per me se accetto?”


“Proteggendo l’Impero per tre generazioni ho accumulato una ricchezza e una potenza enormi grazie alle mie abilità e sono diventata una persona molto importante nell’Impero.”


“…”


“È quasi onnipotenza. Se volete qualcosa, basta che me lo diciate. Ascolterò ogni richiesta. Yohohohoh<i>.</i>” 


Era una tentazione irresistibile, Goldhit ne era certa.


“La Pietra del Tuono. Quella che si trova sul tetto della tua torre. Dammela.”


“… Questo è un po’ troppo da chiedere.” Goldhit si accigliò per la prima volta. “È proprio vero che siete un Fabbro Leggendario se conoscete la Pietra del Tuono.”


“Come potrei non conoscerla?”


“Allora non sapete che questa è una richiesta impossibile? Il valore della Pietra del Tuono è incommensurabile. Non può essere ottenuta a meno che non appaia un Grande Demone…”


“Allora lo sai.” Grid interruppe Goldhit. “Sai che la Pietra del Tuono è strettamente legata ad un Grande Demone eppure l’hai lasciata così senza disfartene? Non sai di cosa è capace un Grande Demone?”


“La Pietra del Tuono è il simbolo di Astaroth, uno dei Grandi Demoni che è stato sigillato da Muller ed è stato escluso dall’essere un Grande Demone. Come potrebbe essere una grossa minaccia?”


“…”


“La Pietra del Tuono ha un potere magico enorme. È molto utile nello sviluppo di magie e armi. Come potrei liberarmi di un tesoro così prezioso solo a causa di un Grande Demone indebolito?”


“Ahahah!” Grid scoppiò a ridere. 


Un Grande Demone indebolito? Cosa sarebbe successo se si fosse saputo che Astaroth aveva vagato nell’Impero nell’ultima decade? La reputazione di Goldhit sarebbe di certo colata a picco e la sua posizione nell’Impero sarebbe stata compromessa.


In quel momento risuonò un allarme per tutta la torre. Il mago Raji corse frettolosamente. “Signora! Sta succedendo qualcosa nel Palazzo Imperiale!”


“Lo so.” Goldhit si sollevò in aria. Poi, venne creato uno spazio simile all’inventario di un giocatore e comparve una veste bianca. Goldhit la indossò e guardò Grid.


“Temo che dovremo rimandare la nostra discussione.”


‘<i>Sì sì brava, vattene.</i>’ 


Avrebbe distrutto la Pietra del Tuono nel lasso di tempo in cui lei non fosse stata presente. Era convinto che il disturbo nel Palazzo Imperiale era collegato a Gyuratan. Goldhit lesse le intenzioni di Grid ma non si preoccupò. 


“Ovviamente sappiate che nessuno può avere accesso alla Pietra del Tuono senza il mio permesso. Mi arrabbierei soltanto.”


Un gran numero di trappole e cinque Dei del Fulmine proteggevano la Pietra del Tuono. Era una difesa meticolosa che non avrebbe potuto superare nemmeno Astaroth.


“Vado e torno. Risolvo il problema in modo che il mio prezioso ospite non attenda troppo. Yohohohoh<i>…</i>” 


Goldhit rise in modo bizzarro e il piccolo corpo con le vesti bianche scomparve. Grid attese che sparisse dalla sua vista e si diresse subito verso le scale. La destinazione ovviamente era la cima della torre. Intendeva distruggere la pietra per la salvezza di Mercedes e poi avrebbe raccolto i frammenti.


Tuttavia, come poteva essere così semplice? Sul piano successivo Grid si ritrovò dentro un labirinto. Un enorme e complicato labirinto e non riusciva a vedere una via di scampo. Gli si avvicinò un mago e disse, 


“Goldhit mi ha chiesto di prendermi cura di Vostra Maestà. Ora, scendiamo. Vi servirò con rispetto.”


“Non posso salire?”


Grid rifiutò la gentile offerta del mago.


Di risposta, il mago lo sbeffeggiò. 


“La Torre dell’Eternità non è un luogo che può essere scalato da un cane qualunque o dal bestiame.”


“Non ne vedo in giro. Tu sei un cane?”


“…”


Era impensabile che il Re del Regno di Overgeared, uno dei migliori giocatori in circolazione, venisse definito cane o bestiame. Grid non aveva motivo contenere la sua rabbia e sfoderò la Spada dell’Illuminazione.


“Spada del Massacro…”


“…?”


“Delle 100.000 Armate.”


“…!!”


Peng!


Kwa kwa kwa kwa kwa kwa kwa kwa!


Lame di energia rosse e viola penetrarono il labirinto in linea diretta. Da lì, il labirinto iniziò a collassare e ci fu un’esplosione che fece crollare un angolo della Torre dell’Eternità, che era stata integra per anni.


“C- Cosa…?”


Grid aveva appena fatto scoppiare una trappola magica con la forza? Inoltre, aveva urlato Spada del Massacro delle 100.000 Armate? Fu allora che il mago scoprì l’identità di Grid.


“I-Il Discendente dell’Imbattibile Re… Ugh!”


Tuttavia, ora Grid non si sentiva benevolo. Non esitò ad uccidere il testimone per poi salire al piano successivo.


***


“Ah…!” 


L’urlo di Mercedes risuonò nella sala. Sin dall’inizio Gyuratan aveva mirato a Mercedes e non all’Imperatore. Questo perché lei sapeva che Bain sarebbe uscito fiori quando lui avesse raggiunto l’Imperatore. Significava anche che Bain non avrebbe agito a meno che l’imperatore non fosse stato in pericolo. 


“Sir Mercedes!”


I cavalieri udirono il tumulto e rimasero inorriditi. Ruggirono con rabbia e giunsero per soccorrerla.


“Non muovetevi se volete che questa donna viva.” 


Gyuratan stava stringendo il collo di Mercedes. Era stata avvelenata con l’energia demoniaca che era entrata nel suo corpo attraverso


il taglio di spada.


I cavalieri erano attoniti mentre l’Imperatore ordinò,


“Primo Cavaliere, ti permetto di essere armata.”


Contemporaneamente…


“Sir Mercedes!” Due cavalieri reagirono prontamente lanciando le loro spade verso Mercedes.


Seokeok!


Due lampi di luce baluginarono intorno al corpo di Gyuratan.


“Kuk…!”


Erano dei movimenti davvero agili. Gyuratan tremò quando lasciò andare Mercedes. Lei stava di fronte all’Imperatore e strappò la parte bassa del suo vestito macchiato di sangue per muoversi più liberamente. Fronteggiò Gyuratan esclamando, 


“Dodici anni fa, hai commesso il peccato di uccidere i Cavalieri Rossi e le loro famiglie che erano devote all’Impero!”


“…”


“Hai commesso il peccato di ingannare Sua Maestà e il popolo dell’Impero!”


“…”


L’atmosfera era carica di tensione. Gyuratan era sbigottito e Mercedes continuò,


“… Hai commesso il peccato di porre un marchio su Piaro! Non ti perdonerò mai!” 


Quando Mercedes finì di parlare non c’era paura nel suo sguardo.


La giustizia avrebbe sconfitto  il male.


Traduzione di Katia Yu La Rosa




                                


                                



