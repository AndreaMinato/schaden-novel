---
weight: 8050
title: Capitolo 805
pubDate: 2025-03-20T11:48:41.493Z
tags:
    - overgeared
---


Gyuratan fu costretto a difendersi da una spada che colpiva come un lampo e da una che pungeva come un’ape. La sua armatura fu perforata e Gyuratan tossì sangue. Mercedes non gli diede il tempo per riprendersi.


‘<em>Un semplice umano…!</em>’


“Doppia Tempesta.”


Clang!


Clangclangclang!


Mercedes affrontò Gyuratan con la sua rapidissima tecnica di spada. Lo attaccava e indietreggiava fino ad una distanza di tre metri per poi tornare all’assalto. Brandiva le spade con molta grazia e i suoi colpi erano veloci e precisi.


“Kuk…!”


Gyuratan emise un grugnito mentre cercava di difendersi. Gli risultava difficile far fronte a quegli attacchi anomali dove la distanza di attacco cambiava continuamente. Il combattimento sarebbe potuto terminare lì.


‘<em>Ecco!</em>’


Il combattimento si stava svolgendo come si aspettavano tutti. La forza del Quarto Cavaliere era formidabile ma il Primo Cavaliere era la punta dei Cavalieri Rossi. Il Quarto Cavaliere non poteva essere più forte del Primo Cavaliere. La vittoria di Mercedes era già decisa.


“Ahh…”


“Sir Mercedes…!”


Il nobile cavaliere difese l’Imperatore che in passato l’aveva messa da parte e difese anche l’onore del vecchio eroe che tutti avevano creduto corrotto. L’immagine di Mercedes che, gravemente ferita, respingeva Gyuratan  ispirò talmente i presenti che alcuni Cavalieri iniziarono a piangere. Erano felici che il loro oggetto di ammirazione fosse proprio lì al loro fianco.


Tuttavia, questo era il motivo per cui…


Puk!


“…!!”


Lo schianto di Mercedes provocò un impatto enorme.


“S- Sir Mercedes!”


Gyuratan abbandonò l’arte della spada. Ora era un Grande Demone, non il Quarto Cavaliere. Così decise di contrattaccare e le urla dei cavalieri riempirono la sala. Tuttavia, Mercedes non riuscì a sentire nulla. Quando venne colta dall’esplosione di Gyuratan il suo mondo era calmo.


‘<em>Ah…</em>’


Il tempo di Mercedes scorreva lentamente. L’energia demoniaca del fulmine si sollevò dal corpo di Gyuratan come una foschia e la sala si riempì di fulmini.


L'Imperatore stava urlando con un’espressione che lei non aveva mai visto prima. Tutto scorreva lento. Un secondo durava un minuto, dieci minuti, un’ora…


Le immagini dei vecchi eroi attraversarono la mente di Mercedes. Cavalieri in armatura rossa che con le loro schiene robuste, i sorrisi sicuri e i loro saggi insegnamenti erano stati in prima linea sui campi di battaglia. Mercedes era immersa nei ricordi mentre il pugno fulminante di Gyuratan volava verso di lei.


“I tuoi occhi non funzionano? Come può essere? Se riesci a vedere, sentiti libero di guardare. Non c’è oscurità nel mio cuore.”


L’intuito innato di Mercedes… Piaro aveva accettato a pieno quel suo potere maledetto che delle volte aveva provocato paura nei genitori che le avevano dato vita. All’epoca Mercedes era ancora giovane e proprio per questo era stata capace di mantenere lo sguardo dritto e Piaro poté guardare nei suoi occhi senza alcuna paura. Nonostante questo…


‘<em>Mi di-spiace.</em>’


Mercedes non si era fidata di Piaro. Tutti avevano urlato che Piaro era un traditore e lei gli aveva creduto.


‘S<em>ono stata io la traditrice.</em>’


Kwaang!


Mercedes sorrise amaramente mentre cadeva sul pavimento. Nello stesso momento, l’energia demoniaca del fulmine esplose intorno al suo corpo.


“Sir Mercedes!”


“Bastardo! Fermati subito!”


I cavalieri accorsero per assisterla. I loro sguardi si infiammarono mentre facevano ricorso a ogni tipo di tecnica della spada. Tuttavia, ora Gyuratan era molto più potente di quanto si ricordassero.


“È un insulto che gli umani riescano anche solo a respirare per un momento di fronte a me.”


Ogni volta che succedeva questo, compariva il dannato viso del Maestro di Spada Muller. Gyuratan iniziò a concentrare il suo fulmine. Poi…


“M-ma che succede…?”


Le spade, le armature ed i cavalieri stessi vennero attirati dal fulmine. Resistere era inutile. Come un magnete, il fulmine di Gyuratan emetteva una potentissima forza di attrazione. Questo era il motivo per cui aveva vinto improvvisamente la battaglia contro Mercedes.


‘<em>La situazione è critica.</em>’


Il compito di Bain era solo quello di difendere l’Imperatore. Per questo, lo aveva protetto mentre pensava al motivo per cui il Grande Demone fosse apparso nel bel mezzo del palazzo.


<em>‘Nemmeno per me sarà un passeggiata affrontarlo.’</em>


Il Grande Demone Astaroth… L’Impero aveva predetto la sua apparizione quando quindici anni prima era apparsa la Pietra del Tuono. Tuttavia, era strano. Più era a lungo  il periodo di sopravvivenza del Grande Demone, più la Pietra del Tuono diventava grande e potente. Quindi stavano afQuesto significava che era a causa di una totale avidità che stavano affrontando la situazione attuale.


Tuttavia, nessuno si sarebbe aspettato che Astaroth comparisse nel Palazzo Imperiale.


Bain pensò per un po’ prima di consigliare all’Imperatore,


“Lasci il Palazzo mentre i cavalieri guadagnano tempo.”


I sette Duchi dovevano governare le loro rispettive terre e il loro periodo di permanenza nel palazzo era estremamente breve. Si erano riuniti per la visita del Re di Overgearead ma erano tornati ai loro rispettivi stati. Attualmente, si poteva fare affidamento solo sui Cinque Pilastri. Comunque, Bain giudicò che il resto di loro non era necessario.


Poteva essere difficile per lui affrontare Astaroth, ma credeva che Goldhit potesse facilmente sopraffare l’indebolito Astaroth. L’Imperatore la pensava allo stesso modo. Il Grande Demone? Il Re di Overgeared era riuscito a cacciarne in uno stato completo. Il Regno di Overgeared non era all’altezza dell’Impero, perciò era naturale che l’Impero sarebbe facilmente riuscito a cacciare il Grande Demone indebolito.


Tuttavia, questa situazione era un problema. L’Imperatore esitava ad andarsene perché aveva visto Mercedes cadere al suolo. Sarebbe riuscita a sopravvivere fino all’arrivo di Goldhit? Sarebbe stata dura. L’Imperatore voleva conoscere la verità riguardo a ciò che era successo dodici anni prima e diede l’ordine,


“Bain.”


“Sì, Mio Signore.”


“Salva Mercedes.”


Gli occhi di Bain si fecero piccoli. Non sapeva perché l’Imperatore volesse salvare Mercedes se odiava i Cavalieri Rossi. Tuttavia, non era compito di Bain dubitare degli ordini ma soltanto eseguirli.


“Eseguo.”


Supaak!


Bain scomparve dal fianco destro dell’Imperatore per ricomparire dietro Gyuratan e vicino a Mercedes.


“Bain…!”


Gyuratan urlò mentre gestiva i cavalieri che erano stati trascinati dal fulmine. La presenza di Bain era così grande che lo rese circospetto. Comunque, Bain nelle sue braccia Mercedes, che era a brandelli, e le scosse la testa.


“Non mi importa di te,” disse brevemente prima di tentare di andarsene.


“Oh, invece a me importa di te!”


Gyuratan ostruì il passaggio a Bain. Raccolse i cavalieri come se fossero stati una palla e li lanciò verso Bain. Gyuratan non poteva perdonare Mercedes. I suoi quindici anni di fatiche erano andati in fumo e Mercedes era il bersaglio migliore su cui rivolgere la sua rabbia.


“N… no…”


“Tzè.”


Bain stava per tagliare la palla volante di cavalieri solo per essere fermato da Mercedes. Guardò Mercedes stringere il suo polso e fare un’azione evasiva. Tuttavia, nel momento in cui stava per scomparire e riapparire al fianco dell’Imperatore, giunse in volo la spada di Gyuratan.


La spada stava puntando a Mercedes che era tra le braccia di Bain. Bain si mosse, così venne colpito alla spalla mentre pugnalava in risposta Gyuratan. Era un contrattacco che puntava all’addome esposto di Gyuratan. Comunque, non lo raggiunse. Questo grazie all’energia demoniaca del fulmine che circondava il corpo di Gyuratan. L’energia demoniaca che in precedenza stava attirando il metallo, ora lo stava spingendo via.


Grazie a questa mossa, la spada di Bain perse il suo slancio e si fermò in aria. Bain schioccò la lingua mentre Gyuratan brandiva di nuovo la sua spada.


Infuriò una feroce battaglia. I colpi di Gyuratan  divennero sempre più rapidi mentre i movimenti di Bain, così belli da essere considerati acrobatici, mentre utilizzava i piccoli scudi attaccati alle sue spalle e ai suoi polsi per difendersi. Sia l’Imperatore che Bain rimasero sorpresi. Astaroth era troppo forte per essere definito un Grande Demone indebolito.


‘<em>Prima era stato un Grande Demone di alto livello?</em>’


Era molto probabile. Il Grande Demone che Grid e i suoi alleati avevano cacciato era il più debole tra i Grandi Demoni. Se Astaroth fosse stato un Grande Demone di alto livello, allora sarebbe stato più forte di Belial nonostante la perdita del suo corpo.


‘<em>Inoltre…</em>’


L’Imperatore notò che più tempo passava più la Pietra del Tuono diventava più potente. Forse la crescita della Pietra faceva diventare il Grande Demone più forte? Poi si chiese,


“Goldhit non è ancora qui?”


L’Imperatore era nervoso. Poi…


‘<em>Ho fatto troppo tardi?</em>’


Bain sentiva che il corpo di Mercedes si faceva man mano più freddo. L’ombra chiamata morte la stava ricoprendo. In quel momento…


Kwa kwa kwang!


Un meteorite cadde dal soffitto della grande sala. Era Colpo Meteora, un incantesimo del Mago più potente del momento presente tra gli umani, Goldhit. Era un incantesimo che evocava solo un meteorite mentre Metora poteva evocare una tempesta di meteoriti.


Tuttavia, nella storia degli umani, l’unico Mago in grado di utilizzare a pieno Meteora era stato Braham. Meteora era il simbolo che rappresentava i Grandi Demoni. Era già grandioso per un essere umano poter utilizzare Colpo Meteora e l’incantesimo fu abbastanza potente da distruggere le mura inespugnabili.


“Mi dispiace, sono in ritardo. Yohoho<em>…</em>”


Al di là del soffitto crollato, dal cielo in tempesta discese una ragazza. I suoi capelli fluttuavano mentre attirava l’attenzione di tutti.


“Tzè, tzè, stupido Grande Demone. Speravo continuassi a vivere come stavi facendo.”


Era un peccato per la Pietra del Tuono. Goldhit raggiunse Gyuratan, che era stato colpito dal meteorite. Goldhit raccolse il suo enorme potere magico sulle punte delle sue dita ma fu inutile perché non riuscì a scagliare nessun incantesimo prima di esser colpita da un fulmine nero sceso dal cielo. Il Re Mago crollò a terra senza emetter un suono.


Goldhit uscì di scena nel momento in cui era arrivata. Si stava scatenando una tempesta di fulmini e Astaroth stava diventando sempre più forte. La pioggia battente non faceva che aumentare la disperazione dei presenti.


Nel stesso momento, nella Torre dell’Eternità…


“Che succede…?”


Grid avanzò molto più velocemente rispetto all’Arcipelago di Behen. Al settantanovesimo piano c’era della paglia sporca per terra e ragazze e ragazzi che aspettavano il cibo come se fossero stati del bestiame.


“Che razza di verme…!”


Grid realizzò perché si era sentito stranamente a disagio durante la conversazione con Goldhit. Sì, Goldhit non era diventata più giovane. L’aveva rubata.


“Uwek!”


Quell’orribile scena disgustò Grid. Provava pena per quei ragazzi che lo guardavano con espressioni vuote e cominciò a odiare Goldhit.


Non c’era motivo per lui di esitare adesso. Grid si spostò immediatamente al piano successivo, l’ottantesimo. Volse subito lo sguardo verso il soffitto a vetri dove si trovava la Pietra del Tuono posta sulla Torre dell’Eternità.


“Scoperto.”


“Intruso.”


“Scoperto.”


“Respingere. Respingere. Respingere.”


I cinque Dei del Fulmine iniziarono ad operare. Goldhit credeva che fossero le armi più potenti che potessero difendere la Pietra del Tuono. Tuttavia…


“Divinità.”


[Ostentare le virtù di un Fabbro che merita di essere apprezzato come una divinità. Il tempo di lancio e il tempo di ricarica di tutte le abilità da Fabbro saranno rimosse. È applicabile fino a due volte ogni volta che verrà utilizzata l’abilità.]


“Combinazione di un oggetto.”


Non era sufficiente per evitare che Grid rilasciasse il potere che aveva ottenuto dalla creazione di tre oggetti di classificazione mito.


Traduzione di Katia Yu La Rosa
                                


                                



