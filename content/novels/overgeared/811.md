---
weight: 8110
title: Capitolo 811
pubDate: 2025-03-20T11:48:41.500Z
tags:
    - overgeared
---


La nascita di un Cavaliere Leggendario divenne argomento di discussione globale. Chi era la nuova Leggenda e quanto era forte? Come avrebbe cambiato lo scenario di Satisfy in futuro? Le diverse società mediatiche di tutto il mondo mandarono in onda trasmissioni che fornivano un’analisi approfondita e tutte avevano ottenuto degli indici di ascolto elevati, dimostrando quanto fosse forte l'interesse per la nuova Leggenda.


Dall’altra parte, l’umore dei membri di Overgeared era a terra. Avevano discusso internamente della faccenda e avevano capito che era altamente probabile che il Cavaliere Leggendario fosse nato nell’Impero. I Cavalieri Rossi erano i migliori nel continente. Tra di loro, il Primo Cavaliere Mercedes era una donna e probabilmente era diventata la Leggenda. I membri di Overgeared riuscirono a capirlo facilmente e si sentirono infastiditi.


Chi era Mercedes? Era la persona che aveva fatto inginocchiare Grid di fronte a lei la prima volta che lo aveva incontrato. Era terribile pensare a come i membri di Overgeared sarebbero stati repressi da lei ora che era diventata più forte. Tuttavia, in quel momento…


“Ragazzi, salutate. Lei è il Cavaliere Leggendario che starà con noi in futuro.”


Grid aveva portato Mercedes come sua alleata.


“… ???”


“… Sul serio?”


I membri di Overgeared rimasero ammutoliti. Sapevano che Grid era capace di costruire facilmente un’affinità con i PNG, ma non immaginava che sarebbe riuscito a legare a sé una Leggenda. E poi Mercedes non era un Cavaliere dell’Impero? Era famosa per la sua fedeltà irremovibile, perciò come era finita insieme a Grid? Per quanto ci pensassero, la cosa non aveva senso.


Clap, clap, clap.


Un rumore interruppe quel silenzio. Era Vantner che si colpiva la testa pelata per capire se si trattasse di un sogno oppure no. Dopo un po’ Vantner si grattò la pelata, che era diventata rossa come peperone, e mormorò,


“Non è un sogno?”


Era la realtà. Nessuno poteva più negarlo. Alternavano occhiate a Grid e a Mercedes come a chiedere una spiegazione.


“Le cose sono andate così….”


Da dove doveva cominciare? C’erano troppe cose da spiegare. Nel momento in cui Grid iniziò a mettere ordine ai suoi pensieri…


“Vostra Maestà, la presentazione è sbagliata.”


lo anticipò Mercedes e si inginocchiò di fronte a Grid.


“Io sono un vostro Cavaliere prima di essere un Cavaliere Leggendario.”


Lo avrebbe servito per sempre insieme ai vecchi eroi. L’aspetto nobile di Mercedes sotto il sole luminoso fece venire un brivido a tutti. Di fronte a Grid apparve una finestra di notifica.


[Hai arruolato il Cavaliere Leggendario Mercedes. La città in cui risiederà vedrà un aumento del 50% della Resistenza delle mura cittadine e del 20% del Potere delle armi di assedio. In caso di assedio, il Potere di Attacco, la Difesa e la Salute dei Cavalieri e i Soldati al suo seguito subiranno un incremento del 10%.]


***


Tutti i membri di Overgeared vennero informati sulla serie di eventi accaduti a partire dal passato di Mercedes e di Piaro, l’apparizione del Grande Demone Astaroth e la crisi di Mercedes e poi il soccorso di Mercedes da parte di Grid e l’assalto a Astaroth.


I presenti sembravano piuttosto confusi.


“Non ha senso per me.”


“Esatto. Perché l’Imperatore ha lasciato andare Mercedes? Perché l'ha lasciato andare Mercedes ora che ha raggiunto un traguardo enorme ed è diventata una Leggenda?”


“Mi puzza di marcio, di marcio.”


“Forse l’Imperatore l’ha inviata come spia?”


“Ah.”


L’atmosfera si fece tesa. Grid comprese tardi che aveva mancato la parte più importante della storia e ricominciò a parlare,


“Mercedes me l’ha spiegato lungo la strada.”


Poi, ancora una volta Grid si mise a raccontare della relazione tra l’Imperatore e Piaro. Alla fine, l’atmosfera del gruppo si calmò.


“La storia nascosta…”


“L’Imperatore ha inviato Mercedes per redimersi da ciò che è successo con Piaro.”


“Sì. Suppongo voglia sbarazzarsi della sua colpa. Spera anche che l’ultimo anno di Piaro sia felice.”


“… Anche la forza più potente del continente è un essere umano come alla fine. È un fastidio inutile.”


Dopotutto, l’Impero di Saharan era destinato ad essere l'avversario principale del Regno di Overgeared. Questa mossa aveva attenuato l’ostilità che i membri di Overgeared provavano nei confronti dell’Impero e dell’Imperatore. Provarono delle strane emozioni quando capirono che l’Imperatore non era diverso da loro. C’erano molte persone che erano rimaste impressionate dal sentimenti di inviare Mercedes al Regno di Overgeared come segno di redenzione.


Grid li avvertì,


“Sollevate lo spirito. L’Imperatore ha concluso la sua espiazione mandando Mercedes qui. Diventerà più grande di prima ora che si è sbarazzato delle ombre nel suo cuore.”


Grid lo sapeva perché aveva visto  personalmente l’Imperatore e sapeva che lui non era mai soddisfatto. In quanto individuo, Juander era totalmente diverso da come si presentava in quanto Imperatore.


Lauel speculò,


“Per il momento, l’Imperatore si concentrerà a rafforzare la stabilità interna.”


L’Impero aveva bisogno di riprendere il controllo dopo l’apparizione del Grande Demone e nel corso della riorganizzazione ci sarebbe stato uno scontro sanguinoso tra le fazioni.


Lauel suggerì,


“Dobbiamo approfittare di questo momento per diventare più potenti.”


La vendetta di Grid era finita al momento. Ora che Immortal aveva lasciato il Palazzo Imperiale, Grid aveva altre cose da fare finché non avessero scoperto la loro posizione. Avrebbe dovuto creato un nuovo gruppo di cavalieri con Mercedes come capitano e avrebbe dovuto produrre nuovi oggetti per i membri di Overgeared. Alcuni di loro avevano vinto delle medaglie nella Competizione Nazionale e questo li aveva fatti diventare rapidamente più potenti.


Grid si alzò dalla sedia.


“Hai ragione Lauel, comincerò io.”


Era il momento di mettersi al lavoro…


Tempi bui li attendevano ma Grid non si mostrò turbato. Voleva che i suoi compagni sentissero di poter contare su di lui.


***


Dopo che l’incontro era giunto al termine, Mercedes raggiunse Grid e gli chiese,


“Siete stanco?”


Grid si rese conto ancora una volta quanto fosse lei fosse incantevole. La sua mente e il suo corpo, stanchi, si fecero più leggeri alla vista del bellissimo volto di Mercedes. Si sentiva emozionato al solo pensiero di poter continuare a stare con lei.


“Posso lavorare più duramente grazie a te, no?”


“…?”


Era adorabile vederla cercare di capire il significato delle sue parole. Grid non poté fare a meno di ridere e controllò le informazioni dettagliate di Mercedes.


[Nome: Mercedes


Età: 27


Sesso: Donna


Occupazione: Cavaliere Leggendario


* Tutti i tipi di armi e armature possono essere indossati senza restrizioni. Tuttavia, sono escluse le armi magiche.


* Può far fuoriuscire gli effetti nascosti quando indossa uno scudo o un’armatura pesante.


* Può creare i tuoi cavalieri. Il numero di volte che può essere creato un cavaliere aumenta ogni volta che c’è un incremento nel livello dell’abilità Maestria delle Armi Completa.


Titolo: Proprietario di Visione Scrupolosa


* Può penetrare l’essenza delle cose.


* Disabilita la magia mentale e ogni sorta di trappola. Può vedere attraverso le abilità e le capacità del bersaglio, che ridurranno la difesa e il potere d’attacco del bersaglio fino al 30%.


Titolo: Colei che è Diventata una Leggenda


…


Titolo: Diventare un Esempio


* Aumenta il tasso di crescita dei Cavalieri e dei Soldati sotto il tuo comando del 30% mentre si mantiene la loro lealtà al massimo.


* Quando nominata come Comandante in una guerra, il morale degli alleati non si deteriorerà facilmente. La velocità di invio degli ordini aumenterà del 50%.


Livello: 457


Forza: 3231


Stamina: 2588


Agilità: 2910


Intelligenza: 1530


Leadership: 2512


Abilità esclusive: Tattiche Militari dell’Impero (A+), Arte della Spada di Vaintz (S), Occhi che riescono a Leggere il Combattimento (SS), Nobile Coraggio (SS), Risoluzione di un Cavaliere (SS), Scudo che Blocca (SS), Maestria delle Armi Completa (???), Predizione Incompleta (???), Nobile Cavalleria (???), Ali Argentate (???).


È una persona con un lignaggio prestigioso dell’Impero di Saharan e che possiede un intuito unico. Con i suoi potenziamenti il suo intuito crescerà ad un livello tale da riuscire predire il futuro.


Al momento, è leale al Giocatore Grid. I giocatori al di fuori di Grid non possono costruire un’affinità con lei.]


Era la più forte. Esisteva un’altra parola per descriverla? In particolare, a Grid piaceva il fatto che fosse l’unico giocatore di Satisfy che poteva creare un’affinità con Mercedes. Il senso di superiorità nell’essere il suo preferito andava oltre l’immaginazione.


“Hai dato un’occhiata alla capitale?”


“Sì. Penso sia come il paradiso.”


“Il paradiso?”


“Le persone che la abitano non conoscono la sfortuna o la miseria. Anche i residenti più disagiati stanno ridendo. Dato che si tratta di una città in cui si trovano Piaro e Asmophel, le mura e le strutture militari sono perfette.”


Per Mercedes, Reinhardt una città ricca e sicura. Era lo stesso sentimento che aveva provato quando, due mesi prima, stava cerando Grid per eseguire l’ordine Imperiale. Mercedes aveva viaggiato per tutto il continente e visitato innumerevoli città, ma Reinhardt era tra le prime cinque città migliori del continente.


“Ti sono grato per le parole. Hai incontrato Piaro?”


“No. Ho cercato in tutte le strutture militari della città ma non l’ho visto da nessuna parte. Sembra essersi allontanato.”


“Strutture miliari? Perché cerchi Piaro lì?”


“…?”


“Ah…”


Grid stava per dire che poteva trovare Piaro nei campi, solo per fermarsi e sospirare. Si era rattristato perché ora considerava Piaro come un contadino.


‘<em>Inizialmente l’avrebbe potuto trovare nelle caserme…</em>’


Questo durante i giorni di grande spadaccino di Piaro.


‘<em>Ovviamente, è ancora abbastanza forte.</em>’


Le abilità Mortaio Martellante e Destinato a Morire erano le sue carte vincenti che avrebbero potuto danneggiare anche un Grande Demone. Il potere distruttivo di Piaro era trascendentale quando usava Stato Naturale. Piaro era forte e poteva ancora essere il migliore. Sfortunatamente, gran parte delle sue abilità erano legate all’agricoltura. Se tutte le sue abilità fossero state legate al combattimento, Piaro sarebbe stato ancora più potente di quanto non fosse.


“Vostra Maestà?”


Grid alzò lo sguardo e realizzò che Mercedes gli stava rivolgendo un’espressione ansiosa. Vedere i suoi occhi dolci brillare alla luce lunare guarì il cuore pesante di Grid. Le sorrise e afferrò le piccole mani di Mercedes.


“Andiamo da Piaro.”


Il volto di Mercedes avvampò ma Grid non se ne accorse.


***


“Perché Piaro è qui?”


Mercedes si sentì confusa quando Grid l’aveva condotta in qualche campo agricolo. Piaro era una persona che aveva raggiunto il titolo di Grande Spadaccino. Perché si sarebbe dovuto trovare nei campi invece di lavorare per ottenere lo status di Maestro di Spada? Non doveva dedicare ogni istante a raffinare la sua Arte della Spada?


‘<em>… Piaro probabilmente ha bisogno di tempo per riposare.</em>’


La luna piena riempiva il cielo notturno e i campi di riso erano calmi e bellissimi. Mercedes camminava di fianco a Grid mentre ascoltava i suoni della notte. Il suo cuore stava battendo all’impazzata. Immaginava Piaro guardare il cielo notturno, con le mani strette dietro la schiena e si raffigurò la figura nobile e dignitosa del vecchio eroe che riposava.


Puk! Puk! Puk!


“…?”


Mercedes attraversò i campi con il cuore che martellava solo per fermarsi sul posto quando udì il suono di qualcosa che stava scavando a terra. D’altro canto, Grid non si fermò. Ancora non aveva udito il suono di scavo. Era il principale promemoria sul divario che c’era tra Mercedes e Grid.


“Vostra Maestà.”


Mercedes tirò fuori silenziosamente la sua spada e bloccò Grid.


“Riesco a udire un suono sospetto. Penso che le persone stiano scavando un tunnel per infiltrarsi nella capitale.”


“Un tunnel?”


A Grid tornarono in mente le operazioni della Corea del Nord per irrompere nella Corea del Sud. Cercò di concentrarsi, poi iniziò a sentire il suono di scavo. Per Grid era un suono molto familiare. Si trattava del rumore di un aratro a mano. Tuttavia, non era conosciuto a Mercedes che ignorava l’esistenza della coltivazione.


“Lasciate fare a me. Supererò i nemici e scoprirò chi li ha inviati.”


“No, aspetta…!”


Non ci fu il tempo per urlare. L’energia di spada argentata circondò il corpo di Mercedes e lei stava già scattando in avanti.


Kuwaaaaang!


Era una carica. La distanza tra Grid e Mercedes aumentò di dozzine di metri in un attimo. Poi, risuonarono distanti i suoni di uno scontro.


“ … Beh, non si può dire che non sia coraggiosa.”


Grid si dispiacque per l’uomo che piaceva a Mercedes o che avrebbe finito per sposarla. Non sapeva che questa persona sarebbe stata lui.


Kwa kwang! Kwa kwa kwang!


Si udirono boati come dei tuoni e la pressione del vento schiacciò il grano del campo. Grid era nervoso.


“Contro chi sta lottando?”


Non poteva essere…


“È di nuovo Piaro!”


Era chiaro che Piaro non sarebbe riuscito a reprimere il suo entusiasmo non appena avesse visto la crescita di Mercedes. Il confuso Grid corse verso di loro. Non voleva che questo combattimento avesse luogo perché non voleva vedere Piaro sconfitto.


Ma Grid ancora non conosceva… il vero valore di Piaro!


Traduzione di Katia Yu La Rosa


Editing di Elena Calabrò
                                


                                



