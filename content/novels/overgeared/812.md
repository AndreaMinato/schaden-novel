---
weight: 812
title: Capitolo 812
pubDate: 2025-03-20T11:48:41.500Z
tags:
    - overgeared
---


Piaro era avvolto dalla luce lunare mentre muoveva il suo aratro a mano. I risultati dei suoi esperimenti nella città dei vampiri... No, la luce della luna piena di quella sera non era abbastanza luminosa per piantare il pomodoro sanguigno che aveva sviluppato con l'aiuto di un collega.


“Lavorare i campi è divertente.”


Piaro provava la stessa sensazione ogni volta, anche se l'agricoltura era una cosa seria. Doveva scavare il duro terreno, piantarvi i semi per poi ricoprirli di terriccio. Più ripeteva questa serie di esercizi, più efficienti diventavano i suoi muscoli nell'allenamento e più forza otteneva.


“Tutto grazie a quest’aria fresca.”


Fece un lungo respiro di aria limpida, riempiendo i polmoni. Sembrava esagerato, ma aveva la sensazione che la sua vita si allungasse di un giorno ogni volta che prendeva un respiro. Era una sensazione che non aveva mai provato nella città sotterranee dei vampiri dove non c'era un buon ricambio d'aria. Non si era nemmeno mai scottato la pelle perché non c'era il sole. Eppure...


“Devo tornarci appena possibile….”


Non avrebbe potuto rimandare per sempre soltanto perché non gli piaceva andarci.


Il sangue di Noll era un grande aiuto per l'agricoltura perché conteneva un elevato numero di nutrienti. Con l’aiuto di Noll Piaro avrebbe potuto migliorare le nuove varietà di patate che stava piantando. Ultimamente era anche riuscito a ottenere dei consigli su come far crescere le noci dorate.


<em>‘Dovrò andare a salutare Sua Maestà domani.'</em>


Il motivo per cui Piaro era tornato, seppure per breve tempo, a Reinhardt, era la sicurezza di Grid. Aveva atteso apposta, in modo da poter prontamente rispondere a qualsiasi chiamata di Grid quando si trovava nell'Impero. Grid era ritornato illeso quel giorno, e ciò significava che Piaro non aveva più motivo di restare a Reinhardt.


<em>‘Voglio andare a fargli visita.’</em>


Tuttavia, ormai era troppo tardi. Andarlo a cercare in quel momento sarebbe stato troppo scortese. Negli ultimi tempi, Piaro si era messo a piantare patate nel cuore della notte, cosa che lo faceva rimanere sveglio fino a tardi.


“Mmm?”


Mentre desiderava che il mattino arrivasse preso, smise subito di muovere la mano. Aveva percepito una presenza ad un centinaio di metri di distanza.


“...”


Eppure la notte era ancora silenziosa. Il verso dei gufi notturni era l'unico suono che riecheggiava nei campi. Tuttavia, Piaro era sicuro che... qualcosa si stava avvicinando. Che si fosse sbagliato? No. Piaro coltivava usando il potere del sole, della terra, dell'acqua e del vento. I suoi sensi allenati gli permettevano di cogliere con precisione qualsiasi cambiamento attorno a sé.


“Da questa parte!”


Lo sapeva. Piaro riuscì chiaramente ad udire l'urlo di una donna, proveniente da lontano. Dai passi silenziosi sembrava che volesse avvicinarsi di nascosto, ma l'urlo dimostrava il contrario.


<em>‘Stava nascondendo la sua presenza senza accorgersene.’</em>


E lo faceva ad un livello più che buono. Mentre Piaro cominciava a provare ammirazione...


“Fermati!”


Quell'urlo arrivò da un punto più a destra di dove si trovava la  donna.


“...Uh?”


Piaro era sorpreso. La donna si muoveva in modo così rapido da superare le sue percezioni. La presenza che aveva percepito era a dozzine di metri di distanza, eppure in quel momento era già nel suo campo visivo.


“Un ospite inatteso."


Si disse Piaro sorridendo mentre riconobbe il volto della donna.


“P-Piaro?!”


Mercedes spalancò gli occhi mentre capiva chi fosse la persona che stava scavando.


Che metodo aveva usato per allenarsi? Piaro si sentì ardere di spirito combattivo e urlò,


"Sei molto migliorata in un solo mese!"


Non domandò come mai Mercedes fosse lì in quel momento. Piaro si limitò a sferrare un colpo con l'aratro, desideroso di combattere con un avversario potente.


“Cos-...?”


Mercedes era in preda al panico. Si era ritrovata davanti ad un vecchio eroe in un modo totalmente inaspettato. E lui, invece che provare gioia, la stava attaccando senza motivo? E per giunta con un aratro!


Mercedes si accigliò mentre iniziava a difendersi con la spada.


<em>‘Mi sembra diverso dall’ultima volta…’</em>


Un mese prima Piaro l'aveva attaccata rispondendo ad un diretto ordine di Grid, perciò Mercedes aveva già avuto modo di sperimentare la sua potenza. Il suo attacco con una falce e un aratro, al posto di una spada, si era rivelato sorprendente. Inoltre, Mercedes ora era diventata una Leggenda. Ci si sarebbe aspettati che Mercedes avrebbe sconfitto Piaro con facilità poiché questo brandiva un aratro e non la sua spada.


Eppure non ne era in grado. Perché? Perché erano in mezzo ai campi coltivati e lì Piaro era nel suo elemento. L'aura della natura lo rendeva ancora più forte, così come il Cacciatore di Demoni Yura diventava ancora più potente all'Inferno. Questo era un aspetto del combattimento che Grid aveva trascurato perché lui non diventava più forte se lottava in una fucina.


“Kuk...!”


Piaro continuava a portarsi in vantaggio grazie al corto raggio dell'aratro a mano e alla sua velocità di attacco. Il suo potere di attacco diventò ancora più pericoloso del mese prima. Mercedes, nonostante fosse potente e rapida, dovette difendersi velocemente.


“Come mi aspettavo da te, Piaro...! Sei diventato più forte in così poco tempo!”


Stava affrontando una Leggenda che brandiva un aratro...!


Mercedes era a disagio e non domandò come mai Piaro l’avesse attaccata. Sapeva molto bene quanto lui desiderasse sempre affrontare degli avversari potenti. Recuperò una seconda spada, urlando mentre si difendeva dai continui attacchi dell'aratro di Piaro,


"Stai forse cercando di raggiungere il livello di Maestro di Spada?”


Se così fosse stato...


“Ti aiuterò!”


Mercedes duellò mettendoci in cuore in modo che quel vecchio eroe potesse raggiungere un livello ancora più alto. L' energia argentea della spada di Mercedes assunse la forma di un meraviglioso paio di ali, simili a quelle di un angelo. Le ali argentate erano in grado di darle una minima capacità di volo, ma potevano anche rilasciare continuativamente energia della spada per danneggiare continuamente il suo avversario.


Il grande potere di Mercedes andrò a scontrarsi con Piaro. Ondate di vento si sollevarono come una tempesta, rovinando le colture e sollevando i chicchi in aria.


“Non sono più la ragazzina di cui hai memoria. Estrai la tua spada!" suggerì Mercedes.


Tuttavia, Piaro si era intestardito. Al posto della spada sfoderò una falce. A quel punto cominciò a colpirla con l'aratro e la falce.


Il volto di Mercedes si irrigidì,


"Te ne pentirai..."


La donna sentiva il bisogno di convincere Piaro che non era più una ragazzina. Non voleva solo essere riconosciuta da lui ma voleva anche dimostrare le sue capacità ai suoi futuri compagni.


“Spada dell'Onore.”


Le due spade di Mercedes colpirono un solo punto mentre, grazie alle ali argentate, scattava in avanti costringendo Piaro a difendersi.


‘Ah!’


Piaro riuscì a parare un colpo che non sarebbe mai stato visto dagli occhi di una persona normale. Sia l'aratro che la falce erano stati creati personalmente da Grid, eppure cominciavano ad apparire delle crepe sull'attrezzatura creata dai materiali del Grande Demone Belial. Non stava accadendo perché il materiale con cui erano costruite le spade di Mercedes fosse migliore di quello delle armi realizzante da Grid.


Era semplicemente il limite dell'equipaggiamento da contadino. Questi oggetti contenevano meno metallo delle armi, e ciò riduceva la resistenza. Era una pecca che Mercedes aveva già notato.


‘Non pensavo di certo che avrebbe attaccato con questa strategia.’


Piaro ammirò sinceramente la capacità di Mercedes mentre incrociava l'aratro a mano e la falce.


Quindi...


Kakakang!


“...!”


La spada di Mercedes venne spinta di lato. Piaro si aspettava che Mercedes perdesse il ritmo e anche l'equilibrio.


"Ah!"


Tuttavia, Mercedes usò i movimenti trascendentali per mantenere l'equilibrio e con la sua seconda spada graffiò il petto di Piaro, e ruotando anche il busto nell'accompagnare il colpo.


“Adesso sfodera la tua spada, per favore.”


“Questo aratro e questa falce sono le mie armi migliori. Perché dovrei sfoderare la spada?”


“Testardo fino alla fine…!”


Forse dopo dodici anni Piaro era diventato così a seguito della sua terribile sofferenza? Mercedes ne era ormai convinta.


<em>‘È chiaro che Piaro sia regredito.’</em>


Come avrebbe mai potuto migliorarsi? Come avrebbe mai potuto allenare corpo e mente quando era così difficile persino sopravvivere? Mercedes si era ormai convinta che la mente di Piaro si fosse annebbiata a causa di quanto accaduto.


“Risoluzione di un Cavaliere.”


Una spada di energia apparve sul suo petto, mentre il suo corpo e la sua mente si rafforzavano. Mercedes si sentiva obbligata a sconfiggere Piero per ricordargli la dolorosa realtà e permettergli di migliorare ulteriormente.


<em>‘Piaro deve diventare un Maestro di Spada.’</em>


E che dire di Kraugel? Non poteva accettare il fatto che una persona di cui non aveva mai sentito parlare era diventata un Maestro di Spada. Mentre Mercedes stava decidendo che fare...


“Settimo Stile di Coltivazione Libera.”


Sul campo di battaglia si riversarono migliaia e migliaia di semi.


“Lucidatura.”


“...?!”


Pepeng!


Una serie di esplosioni riecheggiò sia a terra che nell'aria. C'erano letteralmente decine di migliaia di esplosioni. Ad esplodere erano i semi, perciò il danno causato non era grande, ma era abbastanza per essere paragonato ad una magia.


“Ugh...!”


Mercedes era intrappolata nei colpi e non poteva muovere un passo. Si avvolse con l'energia argentea della spada per minimizzare i danni.


<em>‘Ma che cosa...?’</em>


I semi erano esplosi all'improvviso? Come è possibile utilizzare l'energia della spada per una cosa simile?


<em>‘Non può essere!’</em>


Mercedes si protesse con le ali, realizzando troppo tardi che Piaro aveva raggiunto il suo stesso livello. In altre parole...


“Un Maestro di Spada...”


Le esplosioni finirono, mentre l'espressione di Mercedes si irradiava di gioia nell'aprire le sue ali.


"Sei già diventato un Maestro di Spada?"


Si stava immaginando la luminosa resurrezione di un vecchio eroe. Tuttavia, Piaro uccise brutalmente le sue aspettative.


“No, sono un contadino.”


“...?”


Perché aveva ancora voglia di scherzare? Mercedes, offesa, cercò di dire qualcosa quando Piaro recuperò un forcone,


“Quarto Stile di Coltivazione Libera, Aratura del Campo.”


Supapak!


Il terreno intorno a Mercedes fu rapidamente ripulito.


“Semi piantati. Crescete!


Nuove colture furono piantate e Piaro utilizzò l'energia della natura per farle crescere.


“...”


Mercedes, stupita, si ritrovò ad essere circondata da un campo dorato di avena. Era una notte da incubo.






Traduzione di Erika Ortello


Editing di Elena Calabrò
                                


                                



