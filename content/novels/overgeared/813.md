---
weight: 8130
title: Capitolo 813
pubDate: 2025-03-20T11:48:41.500Z
tags:
    - overgeared
---


Mercedes e molti abitanti dell'Impero non riconoscevano grandi meriti ai Cinque Pilastri, non perché non fossero forti ma perché non avevano ancora compiuto nessuna impresa straordinaria.


Di certo proteggendo l’Imperatore ne avevano rafforzato la posizione e l'avevano aiuto a mantenere gli equilibri dell’Impero. D’altra parte, i Pilastri precedenti, Piaro e Asmophel, avevano sconfitto schiere infinite di nemici e protetto un numero incalcolabile di persone. Erano i campioni di popolani e nobili, in grado di donare coraggio e salvare l'Impero in ogni momento di crisi.


Piaro e Asmophel erano delle persone meravigliose.


“...Un contadino.”


<em>‘Non posso crederci...’ </em>


Mercedes non poteva dare voce ai suoi desideri ed alle sue speranze. Dentro di lei tutto le stava dicendo che non si trattava di uno scherzo, ma che era reale. I poteri di coltivazione di Piaro avevano creato un nuovo campo in un solo istante.


“Perché...”


Cominciò a dire Mercedes, pallida e con le labbra tremanti. Sperava che fosse tutto un incubo. Eppure era reale. E terribile.


“Perché sei un contadino?”


L'occupazione di contadino era riservata ai soli popolani.


Mercedes aveva a cuore le persone, ma era pur sempre una nobile. Le era stato insegnato che ogni mestiere era dignitoso. Tuttavia, Mercedes era più nobile di tanti altri. Non poteva assolutamente comprendere né accettare che il Piaro che tanto a lungo aveva ammirato era adesso un umile contadino.


Piaro capiva quanto provato dalla donna perché anche lui proveniva dalla nobiltà. Eppure, aveva anche capito che...


“Essere un contadino mi piace più che essere un grande spadaccino.”


Piaro ripose la falce e prese un correggiato, uno strumento usato per trebbiare il grano.


“Non ci sono mestieri migliori di altri. Se proprio vogliamo parlarne, un contadino è nobile quanto uno spadaccino o un Maestro di Spada. Senza contadini non ci sarebbe quotidianamente il cibo. E senza cibo delizioso, l'umanità non si sarebbe sviluppata così tanto e non sarebbe tanto felice.”


“...”


Eppure, se non ci fossero stati i cacciatori, non ci sarebbero stati nemmeno il cuoio o la carne. Mercedes rifiutò così le parole estreme di Piaro, provando di nuovo un senso di dovere. Negli ultimi dodici anni aveva provato lo stesso senso di responsabilità. Doveva aiutare Piaro a uscire da quella vita d'inferno.


“Questo non è il momento per fare domande."


Le ali argentee brillarono di nuovo.


Kuooooh!


Le due spade di Mercedes cominciarono a risplendere. Erano così brillanti che l'oscurità svanì lentamente, facendo sbiadire persino la luce della luna.


“Piaro! Torna in te!”


Gli attacchi di Mercedes erano eccezionali. Le lame risplendenti crearono numerose ferite sul corpo di Piaro. L'uomo indossava soltanto semplici abiti di lino che non erano in grado di resistere agli attacchi precisi della sua avversaria. Inoltre, stava andando incontro ad un problema ancora maggiore. Mercedes cominciò a cambiare le armi. Continuò ad infliggergli danni su danni senza nemmeno dargli la possibilità di riposare, aumentando le distanze per evitare contrattacchi.


Ovviamente, Piaro era un osso duro. Usò le sue capacità di crescita rapida per creare una barriera di piante, riducendo gli attacchi mirati. Riso, avena, patate e cavoli cominciarono a volare in aria.


“...!”


Mercedes si ritirò. Le granaglie e le verdure si contraevano come se fossero stati pronti ad scoppiare. Al posto di esplodere , invece colpirono il suo corpo. Piaro utilizzò questo attacco per collegarlo al Sesto Stile di Coltivazione Libera. Diventò una barriera in grado di attaccare!


Mercedes accusò il colpo che Piaro gli sferrò alla schiena con il correggiato. La sua difesa era piuttosto debole visto che stava indossando soltanto una vecchia armatura di cuoio, perciò provò molto dolore. Fu ancora più doloroso di quando era stata pugnalata da una spada o da una lancia. Un nobile cavaliere che veniva colpito da un contadino... Quel pensiero la faceva impazzire.


“Che ne dici? Questo è il potere di un contadino! Sono molto più forte e più sano di quanto non fossi quando ero il miglior spadaccino. Posso portare gioia a molte più persone! È così!”


“Kuk...!”


“Questa ora è la mia via!”


La terra era in fermento. L'effetto di due Leggende che si scontravano era sufficientemente meraviglioso da essere paragonato all'attacco di un Grande Demone. I terreni agricoli sul percorso dei due contendenti svanirono. Grid osservava da lontano i due che lottavano, quindi deglutì.


"Una tigre ed un drago si stanno scontrando..."


Una tigre ed un drago...


Tuttavia, quello non era un problema di Grid, almeno al momento. Era troppo impegnato a meravigliarsi.


<em>‘Piaro è sempre stato così potente?’</em>


Le granaglie esplodevano senza sosta. Le piante crescevano dal terreno, si allungavano intorno al corpo di Mercedes. Ben presto non riuscì più a muovere i polsi e le caviglie e così i suoi movimenti divennero molto limitati. La sua perfetta tecnica di cambiare arma a suo piacimento per adattarsi al nemico era stata appena sconfitta da delle piante.


Che si trattasse dell'ennesimo depotenziamento? Mercedes era forse stata indebolita nell'esatto momento in cui era diventata un’alleata di Grid? No, non era così. Mercedes era ancora forte. Semplicemente, Piaro era molto più forte di lei.


Grid lo notò in ritardo,


“Queste terre...”


Quelli erano i campi in cui Piaro aveva lavorato per anni.


Piaro non era un normale PNG. Il leggendario Piaro ormai era un nuovo mostro boss. Il cuore di Grid batteva per l'eccitazione mentre provava una grande fiducia in quell'uomo che da sempre aveva mostrato una forza prorompente. Sentiva di poter contare sempre su Piaro.


E il rimpianto che aveva provato quanto Piaro era diventato un contadino? Spazzato via. Sarebbe stato strano se avesse ancora provato rammarico. Del resto, in quel momento il contadino stava combattendo molto meglio del Maestro di Spada Kraugel!


“Piaro!”


Urlò Grid, risuonando per i campi.


“Mostrami il potere dei più forti!”


L'urlo echeggiò, passando attraverso il suono di aratro e spada che si scontravano in aria raggiungendo le orecchie di Piaro. Le mani dell'uomo, che stringevano il suo equipaggiamento da contadino, tremarono.


“Se questo è il desiderio di  Vostra Maestà...”


Il vento infuriò e le ali argentate di Mercedes sbatterono come in una tempesta. Piaro fece ruotare le mani.


“Coltivazione Libera!”


“...!!”


Mercedes spalancò gli occhi… Le sue due spade erano appena state risucchiate dalla rotazione delle mani di Piaro.


“Quarto Stile dell’Arte di Spada Suprema ...!”


L'arte della Spada di Piaro aveva dato una grande mano nello sconfiggere il grande demone Astaroth.


“Mulino ad Acqua!”


Era stata sublimata e riespressa come metodo di coltivazione ancora più potente. Fu abbastanza per neutralizzare le armi di Mercedes e far tremare il suolo. Quindi una colonna di acqua eruttò dal terreno, colpendo Mercedes.


“Ah...”


Mentre la donna volava in aria realizzò,


<em>‘Non esistono occupazioni più nobili di altre.’</em>


In quel momento, il Primo Cavaliere Mercedes creò il suo primo codice cavalleresco.


<em>‘Non avere pregiudizi.’</em>


In quel momento....


[Il Cavaliere Leggendario Mercedes ha creato un nuovo codice cavalleresco.


Tutte le statistiche del Cavaliere Leggendario Mercedes aumenteranno del 10% e la possibilità di punti deboli esposti scenderanno dell'80%.]


“...?”


Grid aveva un’espressione completamente sbalordita mentre osservava i due che duellavano. Mercedes era finita a terra e aveva chinato il capo davanti a Piaro.


“Ci riuniamo dopo dodici anni. Non sono stata in grado di mostrarti i miei miglioramenti, ma ho ricevuto i tuoi insegnamenti. Sono imbarazzata e grata.”


“Anche io ho imparato molto. Non so se sarei riuscito a vincere se avessi combattuto usando tutte le tue forze.”


“No. Avrei perso comunque.”


“Mmm, sei troppo modesta.”


La notte sembrò riscaldarsi grazie a quella scena.


***


“Te ne vai così?”


Una volta terminato lo scontro, sia Mercedes che Piaro si erano parlati a cuore aperto tutta la notte, per poi recarsi da Grid al mattino. Piaro aveva appena annunciato che sarebbe partito per le città dei vampiri.


“Sì. Ora che il miglior Cavaliere è qui con Vostra Maestà posso andarmene senza rimorso.”


“È da tanto tempo che tu e Mercedes non vi vedete, perché non resti ancora un paio di giorni?"


Piaro era una persona molto importante per Grid, perciò non voleva che si sentisse pressato. Piaro riprese a parlare, tirando fuori un nome che lo sorprese,


“Sono stato scosso quando ho sentito le notizie su Khan. Se fossi riuscito a far crescere le noci dorate prima... Se ci fossi riuscito, forse Khan avrebbe potuto vivere più a lungo.”


Il dolore di Grid per l'improvvisa dipartita di Khan era passato anche a Piaro, il quale viveva nel rimorso.


“Vostra Maestà, cercherò di fare attenzione.”


“...”


Grid comprese le ragioni di Piaro e smise di tentare di convincerlo a restare. Poi Grid, grato, afferrò la mano di Piaro,


“Grazie. Ma mi raccomando, non strafare. Non ti perdonerei mai se te ne andassi come Khan.”


“... Sì.”


La scena era commovente. Mercedes sorrise mentre osservava i due preoccuparsi uno per l'altro.


“Piaro, aspetta!”


La persona in arrivo era l'Amministratore Rabbit. Come prima cosa salutò Grid, quindi consegnò un pezzo di carta a Piaro.


“Questi sono i costi dei danni causati ai campi ieri! Li detrarrò dalla tua paga!”


“...”


Il motivo per cui il Regno di Overgeared era stato in grado di avanzare in modo stabile durante l'assenza di Grid erano le persone che lavoravano tanto duramente.


***


“Che bambini meravigliosi.”


Sticks era adesso il direttore dell'Accademia Overgeared, e il sorriso non accennava a svanire dal suo volto.


“All'inizio erano un po’ lenti ad imparare ma non appena hanno acquistato un po’ di autonomia,  hanno fatto passi da gigante. Sono certo che diventeranno meravigliosi scolari e maghi.”


I bambini che Grid aveva portato dalla Torre dell'Eternità erano stati scambiati per figli suoi. Erano diventati un oggetto di discussione in tutto il Regno di Overgeared perché dotati di un intelletto geniale.


Un sorriso apparve sul volto di Grid.


“Questa è una buona notizia. Sono tutti in salute?”


“Sì. Le ombre sono state rimosse dai loro cuori. Credo che l'Affetto dimostrato da Vostra Maestà mentre li conduceva qui abbia curato la maggior parte delle ferite. Avete fatto bene. Avete fatto molto bene.”


disse Stick con lo sguardo caldo fisso su Grid.


Gli elfi nobili odiavano le tendenze egoiste e violente degli umani. C'erano mai stati elfi in grado di provare affetto verso gli umani? Nemmeno uno. Eppure un forte legame legava Sticks a Grid. Grazie a Grid aveva gettato via i suoi pregiudizi nei confronti degli umani. Era un cambiamento notevole.


Contemporaneamente...


“Finalmente l'ho trovata.”


Il Re Mercante Kir fu il primo giocatore a trovare la Foresta dell'Albero del Mondo. Stava per imbarcarsi in una Missione importante e, al momento, era in pessime condizioni






Traduzione di Erika Ortello


Editing di Elena Calabrò
                                


                                



