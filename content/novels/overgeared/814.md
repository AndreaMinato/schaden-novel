---
weight: 814
title: Capitolo 814
pubDate: 2025-03-20T11:48:41.500Z
tags:
    - overgeared
---


Secondo le statistiche dell'anno precedente più di quarantuno milioni di giocatori avevano scelto la classe di Mercante. Era paragonabile alle classi da combattimento più popolari come Spadaccino e Mago. Perché? Era la classe che più dava speranze e sogni alle persone normali. Nella società moderna dove le merci di gioco erano scambiate per denaro, era normale che la classe mercantile significasse fare soldi e che diventasse tanto popolare.


Ovviamente la realtà era più dura e molti dei Mercanti non riuscivano veramente a fare denaro. Per contro, alcuni di loro ottennero fama accumulando enormi ricchezze. Una figura da prendere per esempio era Kir, il primo classificato. Dato che era stato il primo giocatore a creare una sua compagnia, era riuscito ad accumulare grandi ricchezze. Decine di migliaia di persone lavoravano per lui e molti lo chiamavano il Re dei Mercanti.


“Finalmente l'ho trovata.”


La Foresta dell'Albero del Mondo era conosciuta anche come Foresta Elfica e Kir era il primo giocatore che vi metteva piede.


[Sei il primo giocatore a scoprire il territorio degli Elfi!


Questa conquista resterà negli annali della storia! La prima scoperta ti porterà molti benefici!


Potrai aumentare più facilmente l'affinità con gli Elfi e riceverai uno sconto del 20% sugli oggetti comprati nei loro villaggi. Inoltre otterrai un profitto maggiorato del 20% quando venderai le merci.


Cacciare nel territorio elfico farà aumentare l'esperienza del 20% e il drop rate degli oggetti incrementerà del 10%.


La generazione del Mana è aumentata permanentemente dell'8%.]


“Oh! Molto più di quanto immaginassi.”


Con i capelli color platino, gli occhi smeraldo e la magnifica pelle candida, Kir sembrava il classico nobile affascinante dei film. Controllò i benefici della prima scoperta, quindi lanciò un'occhiata dietro di sé.


“Potete entrare adesso.”


Non appena Kir diede il permesso...


“Vi sembra diversa l'aria?”


“È più dolce ad ogni respiro. E anche la luce del sole è particolarmente piacevole. Mi piacerebbe costruire una casa qui.”


Un gruppo di persone entrò nella foresta. Erano giocatori armati con equipaggiamento di alto livello. Tra loro un uomo identificato come Boutian usò subito una magia.


“Individuazione Magica.”


Il suo Mana si estese per una dozzina di metri, ispezionando le forme di vita circostanti. Poi Boutian fece un resoconto,


“Ci sono molti animali di piccola taglia. Sembra che gli Elfi non abbiano difese nei confini della foresta."


“È un luogo pacifico.”


Gli Elfi avevano vissuto in quella foresta per centinaia di anni. Era veramente difficile immaginare una vigilanza attiva, visto che si erano completamente tagliati fuori dal mondo esterno. E questo, ovviamente, era una buona cosa per Kir.


“È un peccato che non potrò usufruire dei bonus ma..."


Kir fece un ampio sorriso e poi tacque. Aveva un’espressione meschina che non aveva mai mostrato a nessuno. Stava finalmente svelando la sua vera natura.


Chi era Kir? Era una persona che ingannava gli altri, li calpestava e accumulava ricchezze rubando pur di raggiungere il primo posto nella classifica dei Mercanti. La descrizione più appropriata per lui era racchiusa nella parola <em>malvagio</em>. E quell'impressione che dava normalmente, di essere calmo e remoto? Nient’altro che una maschera.


“Diamoci da fare.”


Ordinò Kir. I suoi compagni cominciarono quindi a ferirlo con le loro armi.


“Cough! Kuaaaaak!”


I Mercanti non potevano in alcun modi investire punti statistica per aumentare le proprie abilità fisiche. La Difesa di Kir era perciò molto bassa, nonostante la costosa armatura che indossava. La sua Salute precipitò in un lampo e poi si mise a correre. I colleghi, o ex colleghi, ridacchiarono mentre lo osservavano fuggire nella foresta.


“È inutile cercare di fuggire se va così lento. Non lo ricattureremo troppo rapidamente?”


“Se proprio deve correre, perché non va più veloce?”


“D-Dannazione! S-Salvatemi! Non c'è nessuno qui?”


Kir urlava in ogni direzione, ma nessuno rispose. I suoi urli riecheggiavano nella foresta, mentre le risate dei traditori iniziavano a diventare più forti.


“Non c'è nessun altro qui oltre a noi. A chi continui a chiedere aiuto?”


“Pensi forse che comparirà un orso a proteggerti? Che idiota! Ahahah!”


Il feroce inseguimento di Kir proseguì fino a quando non si ritrovò senza fiato. Gli inseguitori, più veloci di lui, ridacchiavano a mezza voce mentre lo inseguivano lentamente, senza ancora ucciderlo.


“Merda...!”


Frustrato, Kir fuggiva con gli occhi rossi di pianto mentre finiva continuamente colpito da rami e cespugli. Gli inseguitori lo raggiunsero rapidamente.


“Sono stufa. Finiamola con questo giochetto."


Disse una donna che aveva distrutto ogni cespuglio sul suo percorso perché non voleva sporcarsi.


Kir vide l'intento omicida nel suo sguardo ed urlò, disperato,


“Perché? Perché vi comportate così all'improvviso? Siamo colleghi! Perché cercate di farmi del male?”


Nella foresta, l'urlo di Kir riecheggiò, disperdendosi. La donna sollevò le spalle.


“Ma che colleghi. Volevamo soltanto i tuoi soldi fin dal principio. Ora sai che cosa devi fare?”


La donna piazzò la lama della scimitarra al collo dello spaventato Kir.


“Se vuoi vivere, dammi il tuo denaro. Ti risparmierò se ci darai abbastanza soldi da soddisfarci. Okay?”


Kir digrignò i denti. L'orrore e la frustrazione che riempivano il suo sguardo svanirono come menzogne, sostituiti dalla furia.


“Usate le persone per il denaro! Siete peggio delle bestie!”


“Oh, cielo. Che stai dicendo? Bestie? Siamo persone. E molte persone sono ingorde come noi, a parte gli strambi come te. Forse non siamo normali?”


La scimitarra della donna incise una ferita sul collo di Kir, sporcandogli il colletto di sangue.


“Dammi i tuoi soldi.”


Kir si trovava in bilico tra la vita e la morte. Deglutì, spaventato dalla sua fine.


“Non lo farò...!”


“Cosa?”


“La giustizia grida nel mio cuore! Preferisco morire onorabilmente piuttosto che sottostare alle richieste di gentaglia come voi!”


“Sei pazzo?”


“No! Sto bene! Sono sanissimo e non ho alcuna intenzione di soccombere. Se mi arrendo, continuerete a farlo e troverete nuove vittime!”


“Ahah, sei veramente strambo. Allora crepa.”


La donna schioccò la lingua sollevando l'arma.


Una freccia volò in silenzio, penetrando nella spalla della donna.


“...?”


Questa ed il suo gruppo rimasero senza parole.


“Chi va là?”


“Ci sono persone in questa foresta?”


Un vento soffiò portando il caos. I cespugli oscillarono e ne emerse una donna bellissima. Il volto perfetto e le orecchie a punta ne rivelarono l'identità.


“Un E-Elfo?”


“Questa è una foresta di Elfi?”


Il numero degli Elfi era così ridotto che non erano minimamente comparabili agli umani. Si diceva che ce ne fossero soltanto 100˙000 in tutto il Continente. Come potevano quindi proteggere il loro territorio dagli avidi umani? Semplice. Perché erano potenti. Gli Elfi possedevano doti innate nel tiro con l'arco così potenti che gli umani non osavano sfidarli.


Il gruppo di assalitori che stava cercando di uccidere Kir si fermò immediatamente. Rinfoderarono le armi, sollevando le braccia verso il cielo mentre l'Elfo teneva l'arco puntato verso di loro.


“Lasciate subito la Sacra Foresta. Questo luogo non può essere corrotto da umani come voi.”


“H-Hik!”


Grati di poter salvare la pelle, lasciarono subito andare Kir e fuggirono senza nemmeno voltarsi.


“Concedere l'accesso agli umani... Le barriere si sono indebolite?”


Beniyaru, l'Elfa dai capelli bianchi e dall'espressione altezzosa, borbottò ancora qualcosa su delle “barriere”, quindi lanciò un'occhiata a Kir, il quale chinò subito il capo.


"G-Grazie per il tuo aiuto! Saprò ripagarti in cambio!”


“Non ce n'è bisogno.”


“Ah! M-Mi dispiace. Me ne vado subito... Ugh!”


Non appena si ricordò che quel luogo era vietato agli umani, Kir cercò di alzarsi velocemente soltanto per ricadere a terra subito dopo. Non riusciva a reggersi in piedi per il gran numero di ferite che aveva subito.


“M-mi dispiace. Ho bisogno di un po' di riposto, me ne andrò appena ne sarò di nuovo in grado.”


Con quel bel viso e il modo di fare innocente, l'aspetto di Kir era ben diverso da ciò che ricordavano gli Elfi degli umani. Non cogliendo alcuna intenzione malvagia da parte di Kir, Beniyaru gli disse,


“Ho sentito la vostra conversazione. Avresti veramente scelto la morte piuttosto che prestare ascolto ad una vile richiesta?”


“...Chiamami stupido, se vuoi. Odio le persone avide. Piuttosto morirei prima di dare loro il mio denaro.”


Un leggero sorriso increspò le labbra di Beniyaru.


“Seguimi. Ti porterò al villaggio.”


“Eh? Mi porterai al villaggio anche se sono umano?”


“Penso che tu sia a posto. Sarai il primo ospite da centinaia di anni. Potrai restare nel villaggio e guarire dalle ferite fino a quando quei tizi avidi in attesa ai confini della foresta se ne saranno andati.”


“G-Grazie!"


Il volto di Kir si illuminò. Il suo sorriso era così innocente che non sollevò alcun dubbio nell'Elfa. Le alta statistica di Affinità e Fascino del Mercante e i benefici per esser stato il primo a scoprire quel luogo si sommarono producendo quel risultato straordinario.


-Attendente ancora un altro giorno prima di andarvene.


disse Kir con un bisbiglio mentre seguiva l'Elfa.


-Ricevuto.


Il bisbiglio era appena stato inviato alla persona che lo aveva tradito un attimo prima. In altre parole, Kir aveva dato un comando alla donna che fino a poco prima gli teneva la scimitarra al collo. Era stata tutta una recita... Una recita per avvicinarsi agli Elfi, ovviamente!






***






-Elenco di persone che possono essere  nominate come Capitano della Divisione dei Cavalieri-


[Mercedes]






[Mercedes può comandare un totale di 50 Cavalieri.


Il danno fisico e la Difesa dei Cavalieri di Mercedes aumenterà del 12%, la velocità di attacco del 5% e velocità di movimento del 7%.


Gli effetti restano attivi finché la persona appartiene alla divisione.


Abilità Passive della Divisione dei Cavalieri: Rigenerazione della Salute Aumentata (Alta), Rigenerazione del Mana Aumentata (Media), Consumo di Stamina Ridotto (Alta)]


“...”


Fino a quel momento solo Piaro ed Asmophel erano stati nominati come Capitani di una Divisione di Cavalieri. Persino Chucksley non poteva esserlo nonostante fosse stato uno dei migliori Cavalieri del Regno di Eternal. Qualsiasi PNG che potesse diventare il Capitano di una Divisione di Cavalieri doveva essere un formidabile combattente. Ma Mercedes era molto più che 'formidabile'.


<em>‘Sembra una vera e propria truffa…’ </em>


Piaro aumentava l'attacco del gruppo del 10%, la velocità di attacco del 3% e quella di movimento del 5%. Asmophel, invece, incrementava il danno magico del 5% riducendo il tempo di ricarica delle abilità dell'8%. Le abilità ottenute da questi due erano ottime. Eppure, gli effetti della presenza di Mercedes erano molto superiori.


Aumentava l'attacco del 12%... Era paragonabile all'effetto di un oggetto incantato. Si trattava di un bonus enorme se applicato a giocatori di alto livello come Chris e Pon.


Grid deglutì. Assunse uno sguardo solenne prima di aprire la bocca,


“Mercedes.”


“Sì, Vostra Maestà..”


“Posso unirmi anche io alla tua Divisione di Cavalieri?”


“...?”


“Non... non si può fare, eh? Ahah.”


La sua risata però non fu sincera, Grid stava tremando per il rimpianto.


[La Divisione dei Cavalieri Leggendari di Overgeared è stata creata.]


La Terza Divisione dei Cavalieri di Overgerad fu creata dopo la Prima Divisione e la Divisione dei Maghi di Overgeared. Solo i membri migliori del Regno potevano entrare a far parte di questa nuova Divisione. Lauel poté unirsi grazie all’alto livello delle sue abilità e ne rimase stupito,


“Io... Nella Divisione dei Leggendari Cavalieri di Overgeared...!”


Avrebbe dovuto essere felice mentre osservava le statistiche, allora perché c'erano lacrime che scivolavano dai suoi occhi? Lauel era triste.






Traduzione di Erika Ortello


Editing di Elena Calabrò
                                


                                



