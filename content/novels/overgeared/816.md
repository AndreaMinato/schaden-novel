---
weight: 816
title: Capitolo 816
pubDate: 2025-03-20T11:48:41.502Z
tags:
    - overgeared
---


“È più dura di quanto credessi.”


Non sapeva quante volte avesse controllato la mappa negli ultimi quattro giorni di viaggio. Era difficile trovare il percorso giusto. Grid non era ancora stato in grado di raggiungere la sua destinazione .Tuttavia, Grid non si era perso, infatti, aveva sempre avuto un buon senso dell'orientamento. Quando aveva scoperto la Caverna dell’Estremo Nord e il Libro Raro di Pagma non era stato un colpo di fortuna.


“Um…”


Lo sguardo di Grid ricadde nuovamente sulla mappa.


Kraugel aveva detto che la Foresta di Confine si trovava proprio nel punto d'incontro trala  Zona Vulcanica di Beldon e il Deserto di Lilton . La posizione della Foresta di Confine non era indicata su nessuna mappa perciò, ovviamente, era difficile trovarla.


“Vai a est dell’area Vulcanica di Beldon, a ovest dal Deserto di Lilton…”


Gli occhi di Grid si strinsero. La cosa stava diventando una seccatura dato che il suo viaggio non stava andando secondo i piani.


Poi, la silenziosa Mercedes chiese cautamente,


“Kraugel è una persona credibile?”


“Uh? Perché me lo chiedi all’improvviso?”


“Non riesco a convincermi che ci possa essere una foresta qui.”


Erano un’area vulcanica dove scorreva la lava e una zona desertica in cui non cresceva nemmeno un solo filo d’erba. Eppure c’era una foresta al centro? Come poteva crescere la vegetazione con una temperatura tanto elevata? Grid rispose al ragionevole dubbio di Mercedes.


“Puoi fidarti di lui.”


Ovviamente, non vivevano in un mondo così bello da fidarsi in modo incondizionato di una persona solo perché era un amico. Eppure, Grid non dubitava di Kraugel.


“È un amico molto orgoglioso. Non è nella sua natura mentire.”


“Lui è un… Maestro di Spada?”


“Lo sai?”


“Sì. Nell’Impero è famoso già da diversi mesi.”


L’Impero aveva avuto un atteggiamento indifferente nei confronti del Discendente di Pagma, ma aveva mostrato un forte interesse verso il Maestro di Spada. Alcuni litigavano sul fatto di dover portare dalla loro parte il Maestro di Spada, mentre altri insistevano sul fatto che doveva essere eliminato. La scelta dell’Imperatore era stata di…


“Provare a persuaderlo ad unirsi all’Impero.”


“Capisco. Beh, è naturale che l’Imperatore desideri che Kraugel sia al suo servizio.”


Grid aveva sentito delle voci, ma pensare che a Kraugel era stato dato un trattamento così speciale…? L’orgoglio di Grid venne ferito quando realizzò questo fatto. Era dovuto al fatto che avevano riconosciuto la classe del Maestro di Spada come migliore rispetto a quella del Discendente di Pagma? No, perché Grid provava un orgoglio così grande che non poteva essere spezzato via dal giudizio degli altri. Che importava se aveva ricevuto una valutazione bassa? La verità era diversa.


“Kraugel ha rifiutato l’offerta dell’Imperatore?”


“Sì, esatto.”


“Non sei un po’ arrabbiata?”


“…”


Grid era ben consapevole del carattere di Mercedes dalla prima volta che si erano incontrati. Dimostrava una lealtà eccessiva e provava forte risentimento verso coloro che andavano contro la volontà del suo Signore. Considerandolo dal punto di vista di un avversario era un carattere terribile, ma era grandioso quando si era suoi alleati.


“Non perder la calma, potrai lottare con lui quando vi incontrerete più avanti. Tra uno o due anni, sarai così forte che la tua vittoria sarà garantita.”


‘<em>Ti prego, non scatenare un combattimento inutile.</em>’


Grid aveva già sperimentato diverse volte come un confronto tra forti poteva essere di grande aiuto per entrambi. Per questo, vedendo che Mercedes poteva fare un passo avanti, Grid voleva organizzare per lei -un confronto con il Maestro di Spada Kraugel.


‘<em>Sarebbe di grande aiuto anche per Kraugel.</em>’


Il battito del cuore di Grid accelerò mentre si immaginava lo scontro con un Kraugel ancora più potente. La sua ossessione per Kraugel era una reazione al rimorso che aveva provato nella Terza Competizione Nazionale. Perché si dispiaceva di essere stato il vincitore? Perché aveva vinto prima di rivelare il suo vero potere. Ad essere onesti, Grid si era sentito vuoto dopo l’incontro finale con Kraugel. Era stato diverso dall’euforia che aveva provato nella Seconda Competizione Nazionale.


‘<em>È un fatto innegabile.</em>’


Aveva risparmiato le forze e vinto contro Kraugel. Tuttavia, a chi poteva dire questa verità? Nessuno gli avrebbe creduto se l’avesse detta.


‘<em>Innanzitutto, non serve parlarne.</em>’


Sarebbe stato visto solo come un inutile pretesto.


Grid, che sorrideva tra sé e sé,  smise di camminare. Quello era il punto in cui terminava la zona lavica e l’arido deserto. Poi, accadde un fenomeno inaspettato.


[La Collana dell’Albero del Mondo sta reagendo!]


Grid tirò la collana fuori dal suo inventario.


[Collana dell’Albero del Mondo]






[Classificazione: Leggendario


Resistenza: 20/22


* Aumento del 20% nella Forza e nell’Agilità nel territorio elfico.


* Aumento del 150% nella Rigenerazione del Mana nel territorio elfico.


* Aumento di 1,2 volte nella velocità di movimento nel territorio elfico.


Prima che diventasse una Leggenda, Povia era una solitaria che non era stata riconosciuta né dagli umani né dagli elfi.


Questa collana le era stata data dall’Albero del Mondo, il suo unico amico.


Peso: 50]


La Collana, creata dalla corteccia intrecciata dell’Albero, era una delle ricompense che aveva ottenuto dal Cavaliere Oscuro Povia nell’Arcipelago di Behen. Questa reazione significava…


<em>Gulp!</em>


Grid fece un’ipotesi e indossò la Collana. Poi…


[La Forza e l’Agilità aumenteranno del 20%.


La velocità di Rigenerazione del Mana aumenterà del 150%.


La velocità di movimento aumenterà di un 1,2 volte.]


“Infatti…!”


Grid comprese due cose. Primo, era già nella Foresta di Confine. Tuttavia, era impossibile percepirlo a causa delle barriere. Secondo, la Foresta di Confine era la foresta dell’Albero del Mondo. Era il territorio degli Elfi!


“Ora, se riuscissi a rilasciare le barriere…!”


… Ma come? Kraugel gli aveva mostrato solo il luogo della Foresta di Confine, non come entrarci.


‘<em>Perché?</em>’


Voleva provocare Grid? O si trattava di un test? Era impossibile. Kraugel gli aveva fornito l’ubicazione della Foresta di Confine per pura gentilezza. Non avrebbe nascosto qualcosa da un’informazione che aveva dato di sua volontà.


“Forse…”


Forse le barriere intorno alla Foresta erano più potenti di quando era venuto Kraugel? Era un’ipotesi ragionevole ricordandosi delle voci per cui gli Elfi odiavano gli esseri umani.


“Ne sono certo. Gli Elfi si devono essere sentiti disturbati dalla presenza di Kraugel qui e hanno rafforzato le barriere.”


Grid ne era convinto. La difficoltà era come disfarsi della barriera.


“L’informazione generale su come superare una barriera magica…”


Era capire il principio che attivava la barriera oppure rimuoverla con la magia. Erano due metodi molto utilizzati ma Grid, non conoscendo la magia corretta da usare, dovette optare per la prima soluzione. Ciò però significava che doveva usare la sua testa e questo era terribile.


“Ca… Um…”


Grid stava per imprecare ma chiuse la bocca e fece un’espressione strana. Non poteva imprecare di fronte ad una persona che era appena diventata un suo subordinato.


Si sentì ancora più frustrato perché non poteva dire parolacce. Grid stava soffrendo quando Mercedes gli chiese,


“C’è qualcosa che posso fare per aiutare Vostra Maestà?”


“Vorrei togliere la barriera qui presente ma non so come fare…”


Le sopracciglia di Mercedes si sollevarono. Il fatto che il suo Signore non si aspettasse nulla da lei toccò il suo orgoglio.


“Semplicemente, la distruggerò.”


Disse con voce fredda.


“Uh?”


Distruggere la barriera…? Grid non comprese e fece un’espressione strana.


“La la mia forza fisica è tre volte superiore a quella della persona che ha creato la barriera, posso semplicemente distruggerla con la forza. Provo? Vediamo chi è il migliore.”


Mercedes sfoderò le sue spade mentre delle lame di energia si incurvavano intorno a lei. Le colpì una volta in aria, creando un’apertura. Era come se Grid stesse guardando Spada dello Spazio di Kraugel. Il cielo, il deserto, i vulcani e la terra si divisero in due. Poi, la zona desertica e la zona vulcanica scomparvero come fossero stati un miraggio. In seguito, apparve una enorme Foresta nel punto in cui erano situati l’area vulcanica e l’area desertica. Era una foresta smisurata.


“… Incredibile.”


Grid rimase meravigliato dall’Arte della Spada di Mercedes, non dalle dimensioni della Foresta. La magia elfica aveva creato una barriera perfetta. Grid comprese che il calore del vulcano e del deserto era una bugia e chiese,


“È questa la magia elementale di cui ho solo sentito parlare?”


“Suppongo di sì. Sembra abbiano preso in prestito il potere dell’Elementale di fuoco per creare la zona vulcanica e il potere dell’Elementale di terra per creare il deserto. Non erano delle semplici illusioni.”


“Elementali… Ne hai mai incontrato uno prima d’ora?”


“No.”


“Ah.”


Grid notò con ritardo che la luce del sole, che era penetrata tra le foglie verdi, illuminava il viso di Mercedes. Sì, anche Mercedes era nervosa.


‘<em>Giusto…</em>’


Avevano scoperto i territori degli Elfi che era stati separati dall’umanità per centinaia di anni. Come si poteva rimanere calmi di fronte a questa incredibile scoperta? Grid si volse verso la bella Mercedes mentre lei osservava la Foresta, e provò del calore.


‘<em>Non ho ottenuto la ricompensa per la prima scoperta, perciò qualcuno altro è arrivato qui prima di me.</em>’


Non si trattava di Kraugel. Lui non sapeva nemmeno che questo fosse il territorio degli Elfi.


“Kraugel non è riuscito ad entrare nella Foresta? O semplicemente non è riuscito a tenere il passo degli altri? Se così fosse, il mondo è davvero grande.”


Era incredibile il fatto che ci fossero delle persone davanti a Kraugel. Chi poteva essere? Gli occhi di Grid si illuminarono mentre tirava fuori la fornace portatile e iniziava a posizionare dentro la legna da ardere. Da una parte, aveva preparato un’incudine, un martello e un’enorme secchio per temprare.


“…”


Mercedes trovava la cosa assurda mentre guardava Grid trasformare la foresta in una fucina.


“Vostra Maestà,  questa sarebbe l’occasione ideale per incontrare gli Elfi. Non dovremmo andarli a cercare?”


Alcune persone confondevano gli Elfi come una razza proveniente dalla fantasia. Per questo, non erano abituati agli Elfi, che erano oggetto di un forte interesse. Anche Mercedes voleva incontrarli subito. Tuttavia, Grid non era interessato.


“Posso incontrare un Elfo tutti i giorni.”


“Uh?”


Poteva incontrare un Elfo ogni giorno? Mercedes non riusciva a capire cosa stesse dicendo Grid.


“Inoltre, si tratta di un Alto Elfo. È il Saggio Sticks. Non sapevi che era nel Regno di Overgeared? L’Impero non sa nulla?”


“… Ah.”


Mercedes non poteva esserne all’oscuro. In realtà, se ne era dimenticata a causa dell’incidente di alcuni giorni prima. Cinque giorni prima Grid era arrivato a Reinhardt.


“Grid!”


Sticks dovette correre per trovare Grid.


“Aumenta il numero di insegnanti nell’Accademia! Devo insegnare a dodici classi al giorno da solo, dodici! Non ho tempo per riposare!”


“Ho capito. Dillo all’Amministratore Rabbit.”


“No, lui è il problema! Dice che non può aumentare il numero di insegnanti per mancanza di finanze! È un essere umano senza scrupoli che sta abusando di me per risparmiare soldi!”


Urlò Sticks, sentendo che fosse ingiusto. Gli era sembrato una persona così normale che Mercedes se ne era dimenticata… Aveva completamente scordato il fatto che Sticks fosse un Alto Elfo e un Saggio.


“… Ho capito.”


A Mercedes tornarono alla mente quei ricordi e annuì come se avesse compreso.


“Allora Vostra Maestà non ha motivo di cercare gli Elfi.”


“Esatto. Ad ogni modo, saranno solo uomini.”


“Uomini?”


“Ah, c’era una cosa simile. Ad ogni modo, iniziamo sul serio.”


Grid si arrotolò le maniche e passò a Mercedes un po’ di Miele della Montagna Media che aveva portato insieme a molti soldi. Poi, prese un martello.


“Io martello mentre tu mangi il miele.”


Questa era la prima missione importante che riceveva da quando aveva iniziato a servire per Grid, ma sentiva che mancava qualcosa.


“Sì…”


Mercedes rispose debolmente e estrasse le sue spade. Un attimo dopo, intercettò una freccia, che l’aria, dividendola in due.


“Cos’è questa maleducazione?”


Mercedes guardò bruscamente di fronte a lei e vide degli Elfi con espressioni arrabbiate. L’Elfo dai capelli candidi di nome Beniyaru urlò,


“Noi vi odiamo…! Gli umani meritano di estinguersi!”


“Wow.”


Parlare di estinzione così all’improvviso? Creare un fuoco nel bel mezzo della Foresta era un peccato così grande? Grid sudò quando realizzò tardi…


‘<em>… È un peccato.</em>’


Tuttavia, ancora non lo sapeva. Il motivo per cui gli Elfi odiavano gli esseri umani non era dovuto a Grid e a Mercedes.


Traduzione di Katia Yu La Rosa


Editing di Elena Calabrò
                                


                                



