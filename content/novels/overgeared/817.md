---
weight: 817
title: Capitolo 817
pubDate: 2025-03-20T11:48:41.502Z
tags:
    - overgeared
---


Erano diversi i momenti fastidiosi che un giocatore poteva vivere all'interno del gioco, per esempio quando


… Falliva un potenziamento.


… Non saliva di livello nonostante l’elevato numero di mostri uccisi, per poi morire e perdere punti esperienza.


… Falliva un assalto oppure quando aveva successo però non otteneva alcun premio.


… Sudava sette camicie per completare una Missione e poi riceveva una ricompensa misera.


… Scopriva di aver scelto una Classe che era una fregatura.


… Vendeva un oggetto a basso prezzo, solo per vederne il valore salire alle stelle pochi giorni dopo.


… Veniva a sapere che qualcun altro ha ottenuto grandi ricchezze e così via.


C’erano così tanti momenti che non si potevano elencare tutti. Giocare portava agli utenti molto divertimento, ma anche stress e dispiaceri.


“Ah…”


Grid era come tutti gli altri, nonostante fosse uno dei migliori giocatori. Il gioco gli aveva fatto guadagnare ricchezze e onori, ma gli provocava ancora ansie e frustrazioni. Proprio come in quella situazione.


Gli Elfi erano un’altra razza che era stata separata dall’umanità per centinaia di anni. Non era riuscito ad incontrarli nemmeno quando l’aveva desiderato, allora perché erano apparsi adesso?


“… Perché sono venuti proprio mentre uso il legno di fosforo bianco?!!”


Urlò Grid mentre una freccia gli sfiorò la guancia a gran velocità per poi conficcarsi nella sua fornace portatile.


[La fornace portatile è stata colpita.


La fornace portatile non funzionerà a dovere.


Devi fare attenzione.]


“Oh!”


Il legno di fosforo bianco stava ancora bruciando nella fornace, che ora aveva un foro. Il legno, che era difficile da trasportare dal Continente Est, si stava consumando inutilmente.


‘<em>Ora ne restano solo 80 pezzi!</em>’


Dato che aveva bisogno di un minimo di tre o quattro ciocchi di legna di fosforo bianco per ottenere la potenza di fuoco desiderata e ne aveva un numero limitato a disposizione, Grid si sentiva piuttosto preoccupato. Inoltre, dato che attualmente non poteva raggiungere il Continente Est a causa del pericolo degli Yangban, il legno di fosforo bianco era davvero una risorsa preziosa.


Eppure, gli Elfi erano apparsi all’improvviso e gli avevano fatto sprecare quattro pezzi di legno di fosforo bianco. Per questo, Grid non riuscì a trattenersi.


“Avete soltanto un bel visino!”


Sembrava che fosse vera la voce secondo la quale Kim Tae-hee e Kim Hee-sun (1) sembrassero delle racchie in confronto agli Elfi. Infatti, tutti gli Elfi apparsi di fronte a Grid, erano estremamente affascinanti. La loro bellezza perfetta era paragonabile a quella delle donne più belle che aveva visto fino adesso, come Yura, Jishuka, Irene, Sua e Mercedes. Non era affatto difficile fare un paragone dato che Mercedes era proprio di fianco a lui.


Tuttavia, che importava che fossero carini?


“Ed hanno pure dei seni piccoli… Ugh!”


Puk!


[Hai subìto 8980 danni.]


“Vostra Maestà!”


“Mani di Dio!”


Le frecce volavano senza generare un suono ma Grid riusciva ad capire quali fossero le loro traiettorie usando la sua elevata agilità e un po’ di intuizione.


‘<em>Sembra la scena di un film.</em>’


Non appena la prima freccia andava a segno,  ne scoccavano subito una seconda che colpiva con precisione il bersaglio una seconda volta. Sin di tempi antichi, il tiro con l’arco era considerata una delle più rispettate discipline in tutta la penisola coreana e quella era una tecnica di tiro di alto livello. I giocatori coreani ne andavano orgogliosi.


‘<em>Cazzate!</em>’


A Grid non importavano queste cose.


“Danza della Spada di Pagma!”


Tang! Tatatatang!


Grid iniziò la danza di spada mentre Mercedes e le Mani di Dio lo proteggevano.


Puk!


Poi, una freccia attraversò un’apertura tra le Mani di Dio e perforò la coscia di Grid, facendogli perdere la concentrazione e interrompendo così l’abilità. Quello era lo svantaggio mortale della Danza della Spada di Pagma.


‘<em>Merda! Le frecce sono troppo veloci!</em>’


La potenza e la velocità delle frecce erano eccezionali. L’abilità con l’arco degli Elfi ricordò a Grid il Cavaliere della Morte dell’Arciere leggendario Povia. Ciò significava che le abilità degli Elfi erano migliori di quelle dei giocatori in classifica. Dal cielo cominciarono a piovere frecce. Le Mani di Dio non riuscirono a resistere al danno cumulativo e caddero nello stato di rigidità, esponendo Grid al pericolo.


“Terzo stile dell’Arte della Spada di Vaintz.”


Al momento, Grid aveva al suo fianco un Cavaliere… No, si trattava di un Cavaliere Leggendario. Mercedes si piazzò di fronte a Grid e lo protesse.


“Energia della Spada Fluttuante.”


La rotazione di Mercedes una tempesta argentea che distrusse i cespugli, gli alberi ma anche massi e rocce.


“Kyaaack!”


Kwang! Kwa kwa kwa kwang!


Gli Elfi furono investiti dalla tempesta di energia delle spade e caddero in tutte le direzioni. Le loro urla echeggiarono nella vasta foresta. Tuttavia, c’era qualcosa di ancora più sorprendente.


‘<em>La loro Salute si è solo dimezzata?</em>’


Tutti gli Elfi sopravvissero e la loro Salute rimase al 50%. Possedevano una Difesa incredibile nonostante il fatto che c’erano solo delle foglie a coprire i loro corpi. Mostravano una tenacia che non si adattava ai loro corpi delicati.


‘<em>Questi sì che sono Elfi…!</em> <em>Ma quanto è forte quell’Elfo?</em>’


Lo sguardo di Grid si concentrò su Beniyaru, l’Elfa dai capelli candidi,.


“Sarebbe meglio che Vostra Maestà eviti lo scontro diretto.”


Anche Mercedes era consapevole della serietà della situazione. Gli Elfi erano più forti di quanto si pensasse e perciò Mercedes decise che proteggere Grid mentre lei li affrontava era un’impresa impossibile. Allora…


“Evitare lo scontro?”


Quel suggerimento ferì l’orgoglio di Grid.  La fissò dritto negli occhi. Usò Movimenti Rapidi e parlò mentre volavano due frecce,


“Ti sbagli. Non sono un incapace che deve essere protetto.”


I passi di Grid accelerarono. Era l’effetto di Movimenti Rapidi. Evitò le frecce e questa volta usò senza problemi la Danza della Spada di Pagma.


“Uh!”


“Cosa…?”


Gli Elfi, che si stavano nascondendo dietro un albero per tirare, rimasero meravigliati. Il loro atteggiamento era stato controllato da una forza sconosciuta e non riuscirono a muovere le loro dita. Si trattava di un’autorità opprimente alla quale non ci si poteva rifiutare a meno che non si aveva una resistenza al titolo. Gli archi e le frecce nelle mani degli Elfi caddero a terra.


“Danza della Spada di Pagma!”


Grid si era vestito in maniera confortevole per creare un oggetto, ma ora si era cambiato rapidamente con l’aiuto delle Mani di Dio ed ora indossava le vesti di Valhalla dell’Affetto Infinito. Grid si mosse con agilità mentre gli Elfi avevano lasciato un’apertura nelle loro difese.


“Ondata.”


“…!”


Gli Elfi e Mercedes si sorpresero perché lo slancio di Grid ricordava l’impeto di vulcano. Forte, distruttivo ed esteso. Gli Elfi vennero spazzati via, soffrendo un ingente danno mentre perdevano la loro rigidità.


“Ora!”


A chi era diretto l’urlo? Naturalmente…


“Sì!”


Si trattava di Mercedes. Era stupita ed emozionata per la grandezza del re che serviva.


“Quarto stile dell’Arte della Spada di Vaintz, Innalzamento dell’Energia della Spada.”


Si levò una tempesta di energia della spada argentea dal basso. Tolti di mezzo dagli attacchi dei due, i corpi degli Elfi volarono in aria.


“Danza della Spada di Pagma, Collegamento Trascendentale.”


“Quinto stile dell’Arte della Spada di Vaintz, Semina dell’Energia della Spada.”


Grid e Mercedes avevano scelto degli attacchi a distanza come colpi finali e mirarono agli ignari Elfi. No, cercarono di iniziare una furia.


“Kuk…!”


“Uh!”


Grid e Mercedes si lamentarono nello stesso istante.


Fu a causa di Beniyaru. Con il suo arco aveva colpito il collo di Grid mentre con  un pugno, che conteneva l’elementale del fuoco, aveva colpito l’addome di Mercedes. Grid venne scagliato all’ indietro verso una roccia mentre Mercedes verso un albero sulla sinistra, però riuscendosi a fermare con il potere delle ali argentate. Nel frattempo, Beniyaru trattenne i suoi compagni Elfi, che erano atterrati sani e salvi con l’aiuto degli elementari del vento.


Sul volto di Grid apparve un sorriso.


‘<em>È un segno.</em>’


Il fatto che il cielo gli avesse portato un Cavaliere Leggendario era per prepararlo ad una minaccia più grande. Quanti di loro erano nascosti in ogni angolo dell’enorme mondo di Satisfy? Grid giudicò Beniyaru allo stesso livello di Mercedes.


‘<em>Tuttavia, Mercedes ha uno svantaggio.</em>’


Era naturale dato che quella era la Foresta dell’Albero del Mondo, la casa degli Elfi. Inoltre…


‘<em>Proprio come me, Mercedes non sa nulla sugli elementali.</em>’


Era un potere sconosciuto. Mentre Grid guardava Beniyaru alternare gli elementali del fuoco e del vento, chiamati rispettivamente ‘Yutan’ e ‘Sulle’, il suo rimorso per il legno del fosforo bianco era sparito. In questo momento, Grid era completamente concentrato sul nemico di fronte a lui.


Udì le parole di scherno di Beniyaru,


“Lei è un essere umano piuttosto decente, ma tu no.”


Gli Elfi erano classificati come razza superiore agli umani, come il Clan dell’Acqua e  i Vampiri. L’autostima di Beniyaru, in quanto uno dei dodici Te, era estremamente alta.


Non le piaceva che quel debole e strano umano la stesse guardando con quel sguardo di sfida.


“Yutan, Sulle.”


Gli elementali erano il simbolo della forza elfica. Tra loro, c’erano solo quindici Elfi che possedevano due o più elementali. Questi erano i dodici Te e i tre Re.


“Aiutatemi.”


La corda dell’arco che Beniyaru stava tendendo venne circondata dalle fiamme. All’improvviso, soffiò un vento da sud e i capelli di Grid si mossero. Non appena scoccò la freccia di fuoco venne accelerata dalla potenza del vento verso Grid.


"Come osi!"


Tuttavia Mercedes si mosse ancor prima che l'Elfa scagliasse la freccia. La sua spada comparve davanti a Grid intercettando due frecce. Ci fu un’enorme esplosione. L’armatura in pelle di Mercedes venne disintegrata dall’esplosione e diventò uno straccio.


“Tu…!”


Mercedes era furiosa mentre le sue spalle bianche come il latte venivano esposte. Se un Elfo fosse stato ucciso, la relazione diplomatica tra il Regno di Overgeared e gli Elfi non sarebbe diventata completamente impossibile? Mercedes non era preoccupata di questo e rivelò il suo potere. Non aveva intenzione di perdonare Beniyaru per aver attaccato il suo Re.


Tuttavia, Grid agì prima di lei. Mentre entrava nello stato di Oscuramento, passò davanti a Mercedes e arrivò di fronte a Beniyaru.


“Che cosa stupida!”


Beniyaru odiava sia gli umani che gli esseri demoniaci. Dal suo punto di vista, il Grid Oscurato era una presenza inaccettabile. I suoi elementali di fuoco e di vento risposero alla sua ira, circondando così il suo corpo da un vortice infuocato. Era uno scudo potente che non poteva essere trapassato dalle normali forze fisiche e magiche. Lo scudo era anche un’arma che inghiottiva gli oggetti nelle vicinanze.


“Vostra Maestà!”


Poi, proprio quando Mercedes stava avvolgendo le sue ali argentate intorno a Grid per proteggerlo, cadde un fulmine.


‘<em>Cosa?</em>’


Il cielo non era limpido fino ad un momento prima? Gli Elfi alzarono lo sguardo e videro tra le fronde della foresta che ora il cielo si era oscurato. Grid sussurrò a Mercedes che lo stava stringendo,


“Dovresti allontanarti se non vuoi rimanere ferita.”


“…!”


Era stato detto di andare via ad un Cavaliere che esisteva per il suo Signore? Mercedes stava per rifiutare, ma i suoi occhi si spalancarono mentre scappava rapidamente. Questo perché aveva avvertito un’energia sconosciuta provenire dal cielo. Sembrava come se…


‘<em>Astaroth?</em>’


I fulmini demoniaci stavano mirando ai piedi e alle teste degli Elfi.


“Cosa…?!!”


La barriera di Beniyaru era stata buttata giù con un solo colpo. Si sentì confusa per il potere trascendentale e cercò di scappare usando il potere dell’elementale del vento. Tuttavia, il suo corpo era pesante dato che la tempesta la stava trattenendo a terra. Invece, il corpo di Grid era infinitamente più leggero.


“Non morirai per questo, giusto? Dopo parliamo. Ondata della Cuspide Assassina Collegata.”


Voleva parlare…?


Un attacco feroce straziò il corpo di Beniyaru mentre gli altri elfi diventavano cenere a causa dei fulmini che stavano cadendo dal cielo. Pioggia e lampi si riversarono al centro della foresta.






[Hai ottenuto il titolo ‘Colui che ha Fatto Sorprendere gli Elfi’!


Gli Elfi provano stupore nei tuoi confronti.


Gli Elfi non ti sono ostili.]






Di conseguenza, Grid aveva fatto buona impressione al suo primo incontro con un’altra razza. E…


“Forte…!”


Mercedes non riuscì a chiudere la bocca da fuori la tempesta. Poi, alla fine si ricordò. Il suo nuovo padrone era il Primo Re nato dopo centinaia di anni!






(1) Kim Tae-hee e Kim Hee-sun sono due famose e bellissime attrici coreane.






Traduzione di Katia Yu La Rosa


Editing di Elena Calabrò
                                


                                



