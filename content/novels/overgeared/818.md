---
weight: 818
title: Capitolo 818
pubDate: 2025-03-20T11:48:41.502Z
tags:
    - overgeared
---


Durante la Guerra di Eternal, il rapido incremento nel potere demoniaco di Grid aveva rinforzato l’abilità Oscuramento. Dopo tutti i suoi sforzi, era riuscito a creare Ondata della Cuspide Assassina Collegata con l’effetto del titolo Osservato dagli Dei. Inoltre, l’energia di combattimento aveva iniziato ad accumularsi intorno a lui dal momento in cui erano apparsi gli Elfi. Alla fine, attivò il Potere del Grande Demone Indebolito Astaroth.


“Urgh!”


Sotto la pioggia torrenziale e i lampi demoniaci, Beniyaru esitò. I suoi occhi, che si intravedevano dietro i suoi candidi capelli spettinati, stavano tremando.


‘<em>Com’è successo?</em>’


Era terribile viverlo di persona. Una dei dodici Te… Una degli Elfi nobili delle dodici famiglie era costretta ad inginocchiarsi di fronte ad un essere umano…? Questo avrebbe lasciato una grossa macchia sul nome ‘Te’, che significava ‘proteggere’.


“Hai venduto la tua anima ai Grandi Demoni?”


Lo sguardo di Beniyaru era pieno di una forte ostilità verso Grid. Non aveva un problema con il potere demoniaco di Grid. In passato, molti l’avevano posseduto grazie alla magia nera o a degli artefatti. Tuttavia, quella situazione era diversa. Si trattava di un’abilità che innalzava una tempesta di fulmini demoniaci. Una forza che ricordava quella di un Re dell’Inferno!


“Umano malvagio…! Hai stretto un patto con un Grande Demone per invadere il territorio degli Elfi! Non c’è un limite alla tua avidità?”


La voce acuta di Beniyaru, grazie all’uso del mana, riecheggiò nella tempesta. Se Grid fosse stato un giocatore normale, molto probabilmente il flusso del suo mana sarebbe stato disturbato e avrebbe sofferto ogni sorta di alterazione di stato.


Tuttavia, Grid rimase fermo sul posto.


“Perché salti sempre alle conclusioni?”


La pioggia s’interruppe e il cielo tra le foglie rigogliose ora si era rasserenato. Grid non riusciva a gestire un consumo grande di mana, per questo aveva smesso di utilizzare Campo di Energia della Tempesta Demoniaca. Questo aveva fatto sì che Beniyaru fraintendesse.


‘<em>Stava risparmiando le sue forze? Non voleva ucciderci?</em>’


Queste non erano delle buone notizie. La disperazione coprì il volto di Beniyaru.


“Tu…! Intendi venderci come schiavi!”


“…”


Gli Elfi avevano davvero una mentalità ristretta nei confronti degli esseri umani. Ne avevano una visione negativa e piuttosto prevenuta. Nonostante la sua considerevole forza, Beniyaru sembrava una codarda.


Gli occhi di Grid erano pieni di pietà mentre la guardava. Beniyaru era convinta di quello che diceva e per questo Grid non la biasimava né si sentiva frustrato. In realtà, provava pietà perché lei gli ricordava il Grid del passato.


“La tua personalità non è colpa tua. Penso tu voi siate stati profondamente feriti dagli umani.”


“…”


La voce gentile di Grid fece tremare Beniyaru. Per un momento, lei rimase perplessa prima di scuotere di nuovo la testa, riempiendola di ostilità nei confronti del suo nemico.


“Non dirmi che mi comprendi quando non sai nulla di noi. Non ho bisogno di espressioni gentili o di dolci sussurri. Non verrò mai ingannata, non importa quanto proverete a prenderci in giro!”


“Ah, che casino.”


Era quasi impossibile avere una conversazione con gli Elfi, quasi come parlare ad un muro. Questa era una realtà che avrebbe deluso i molti giocatori che sognavano di incontrare un bellissimo Elfo. Tuttavia, Grid non si sentiva deluso. Dopo tutto, non era venuto qui per incontrarli.


“Bene, non parliamo a lungo. Ascolta. Adesso vi spiego tutto.”


Sentendo il tono autoritario di Grid, Beniyaru e gli altri Elfi deglutirono. Si poteva  vedere la pelle chiara degli Elfi femmine attraverso i loro vestiti di foglie intrecciate. Temevano quale terribile sorte l’essere umano avrebbe potuto decidere per loro loro.


“Prima di tutto, mi presento. Sono il Re di Overgeared Grid. Sono un discendente del leggendario Pagma. Non ho fatto un contratto con un Grande Demone. Ho utilizzato un potere che ho ottenuto in cambio per aver ucciso il Grande Demone.”


“…!”


Poi, Grid avanzò e disse,


“Il motivo per cui sono giunto in questo luogo era per cacciare gli Orsi-lupo. Non avevo idea che questo fosse il vostro territorio. Mi dispiace se le mie azioni vi hanno spaventati.”


“…”


“Non ho intenzione di essere ostile con voi in futuro. In quanto Re, ho un obbligo nel guidare gli scambi con le altre razze nella direzione giusta. Puoi continuare ad avere dei dubbi ed essere sospettosa. Lasciami rimanere solo per un po’ per cacciare.”


Grid era calmo dopo essersi presentato e volse il suo sguardo verso il cielo limpido.


Lo aveva fatto per il modo in cui gli Elfi erano vestiti. Erano mezzi nudi con solo poche foglie a coprire le loro parti intime. Grid non se la sentiva di fissarli troppo a lungo. Non voleva essere scambiato per un pervertito al suo primo incontro con gli Elfi né voleva diffondere voci distorte.


Il suo aspetto deciso eppure innocente aveva fatto abbassare la guardia a Beniyaru e agli altri Elfi.


“Leggenda… Comprendo. Quella forza trascendentale è convincente sul fatto che tu sia una Leggenda. Lei è una Leggenda come te?”


Lo sguardo di Beniyaru si spostò su Mercedes, che la stava ancora fissando, torva, perché non poteva perdonare che qualcuno attaccasse Grid.


Grid strinse la mano di Mercedes per calmarla.


“Sì, esatto. Anche lei è una Leggenda.”


“Comprendo…”


Alla fine, Beniyaru si convinse della sua sconfitta. Non sapeva nulla sul Pagma che Grid aveva menzionato, ma conosceva Povia. Povia era una bambina nata da un essere umano e un Elfo. Era una bambina povera che aveva vissuto una vita infelice senza essere appartenuta a nessuna società, finché non aveva raggiunto un potere trascendentale ed era diventata una Leggenda.


“… La Leggenda che ho conosciuto era una persona eccelsa. Va bene, vi credo. Non potete essere considerati come normali esseri umani. Mi fiderò delle vostre parole. In quanto una dei dodici Te, vi do il permesso di rimanere qui per un po’. Gli Orsi-lupo sono una minaccia anche per noi Elfi. Non sarebbe male se li cacciaste.”


“Grazie.”


“Tuttavia, non inoltratevi nella foresta. Le vostre azioni saranno limitate in questa zona.”


“Sì.”


Rispose Grid rapidamente.


Nel frattempo, Mercedes si sentiva in imbarazzo. Fissava la grossa mano di Grid che aveva stretto la sua e sussurrò di corsa,


“Vostra Maestà, questa è l’occasione perfetta per sbirciare nella società degli Elfi e discutere una relazione futura con loro. Intende perdere questa occasione?”


L’abilità con l’arco degli Elfi era anche più spettacolare di come riferito nella storia. Era chiaro che gli elementali andavano al di là delle loro aspettative. Mercedes pensava che il Regno di Overgeared e gli Elfi avrebbero dovuto sviluppare dei buoni rapporti. Ovviamente, Grid la pensava allo stesso modo.


“Lo so, ma guarda il loro atteggiamento. Se ora gli mettiamo fretta, loro si metteranno sulla difensiva. Non dovremmo essere frettolosi. Avremo un’altra occasione.”


Questa era una situazione dove la fretta non avrebbe portato nulla di buono. Grid aveva imparato la pazienza da numerose esperienze.


“Penso sia grandioso già solo stare nel territorio elfico.”


“Sì, capisco.”


Dato che il Re aveva ormai deciso, Mercedes non insistette.


“Allora, iniziamo.”


Grid fece un’espressione felice e tirò fuori una fornace rotta e un martello. Prima di tutto, avrebbe iniziato con le riparazioni. Però, l’oscurità della foresta lo disturbava. Era così buio che qualunque lavorazione delicata era impossibile.


“Gli alberi crescono in modo così fitto che non c’è abbastanza luce…”


Grid martellò per un po’ prima di fermarsi e guardarsi intorno nella foresta. Ogni tipo di albero o cespuglio stava cresceva in modo selvaggio. Gli Elfi amavano la natura incontaminata, perciò quella era la conseguenza della mancata cura degli alberi e dei cespugli.


“Hmm…”


Grid aveva piantato piccoli alberi di acero, di cachi e di prugne nel suo giardino dopo aver costruito l’attico. Per questo motivo, aveva familiarità con la potatura e poteva osservare che la condizione della foresta non era così grandiosa.


Puntò un albero gigante di fronte a lui, la cui superficie era lacerata e disse,


“Se davvero tenete agli alberi, dovreste potarli. Gli alberi che crescono in maniera indiscriminata si intrecciano tra di loro e si deformano. Non passa alcun raggio di luce, per questo il muschio che cresce vicino le radici è privato dei nutrienti, rendendolo vulnerabile ai parassiti e alle malattie.”


“…?”


Beniyaru e gli Elfi provarono imbarazzo quando Grid iniziò a fargli la predica. Non riuscivano a comprendere a pieno le parole di Grid.


“Potatura? Parassiti? Cosa stai dicendo?”


“Serve una mano per creare una foresta più sana.”


“Che razza di ragionamento è questo? La natura è perfetta quando esiste così com’è.”


“Non fingere di conoscere le materie umane!”


Ci fu una reazione negativa tra gli Elfi. Tuttavia, Beniyaru era diversa. Riusciva a vedere un barlume di una vecchia amica in Grid.


‘<em>Sta dicendo la stessa cosa di Povia…</em>’


Povia aveva dichiarato di aver imparato la conoscenza umana dal suo genitore umano, eppure gli Elfi l’avevano derisa. Molte persone avevano preso in giro la patetica mezzosangue e Beniyaru era stata una di loro. Agitò la sua mano come a scacciare quei ricordi e decise che avrebbe dovuto credere a Grid. Questa era l’espiazione per Povia. Per questo, Beniyaru decise di fare una richiesta.


“Tu… Re di Overgeared Grid.”


“…?”


“Posso affidare la gestione della foresta a te?”


‘<em>Eh?</em>’


Grid entrò nel panico per la proposta improvvisa.


Beniyaru si inchinò davanti a lui.


“Penso che la prova del tuo ragionamento sia evidente. Vorrei chiederti di eseguire la potatura.”


“…!!”


Uno degli Elfi, famosi per il loro orgoglio, si stava inchinando ad un essere umano mentre faceva una richiesta…? Inoltre, si trattava di un Elfo che aveva cercato di ferirlo proprio un attimo prima! Gli occhi di Mercedes si spalancarono mentre fissava Grid, impressionata dalla sua grandezza.


‘<em>Sua Maestà aveva previsto tutto questo!</em>’


Mercedes non sapeva nulla sulle piante e nemmeno su quella situazione, ma era ovvio che Grid era quello che stava . Grid iniziò a sudare mentre gli occhi brillanti di Mercedes si concentrarono su di lui.


‘<em>No, cosa…</em>’






[Occuparsi della Foresta Elfica]






[Difficoltà: A


Beniyaru, uno dei dodici guardiani che difendono gli Elfi, ha una richiesta per te.


Vuole che rendi questa foresta bellissima!


Condizioni per completare la missione: Potare 2000 alberi (0/2000)


Ricompensa per il completamento della missione: l’affinità con l’intera razza elfica aumenterà di 20. Foglie dell’Albero del Mondo (20), Frutti dell’Albero del Mondo (5).


Fallimento della missione: La tua relazione con gli Elfi diventerà ostile.]






“… Non sono un Giardiniere.”


Sì, Grid era un Fabbro. Perciò, perché riceveva una missione destinata ad un Giardiniere? Grid era venuto qui per l’equipaggiamento e l’aumento di livello. Non poteva permettersi di sprecare tempo a potare i rami di 2000 alberi.


‘<em>Quanto sarà difficile colpire gli alberi?</em>’


Tuttavia, la ricompensa della Missione era un problema. La foglia dell’albero del mondo che aveva dato a Sticks era una panacea. Grid era estremamente curioso sull’effetto che avrebbe avuto il frutto dell’albero del mondo, dato che era ancora più prezioso. Inoltre, anche l’incremento dell’affinità con gli Elfi era cruciale.


‘<em>Perché…?</em>’


Grid non accettò né rifiutò la missione. Questo perché gli venne in mente una persona.


‘<em>Piaro!</em>’


Era un Contadino Leggendario che conosceva la coltivazione! Forse Piaro si era specializzato anche nella gestione di altre piante, inclusi gli alberi? Grid ci pensò e usò immediatamente l’Evocazione dei Cavalieri. Il Contadino Leggendario e gli Elfi, quello sarebbe stato il primo incontro tra persone che avevano a cuore la natura.


Piaro aveva pensato che il suo Re fosse in pericolo? Si sentì in ansia e rispose immediatamente all’evocazione.


“Elfi…”


Affrontò gli Elfi mentre stringeva un aratro a mano e una falce nelle sue mani. Gli Elfi lo annusarono e i loro volti avvamparono.


“Un uomo bellissimo…”


“…”


L’odore del terreno intorno al corpo di Piaro colpì degli Elfi. Fu una fortuna per Grid.


“Va bene. Da questo momento, io creerò un’armatura mentre Mercedes mangerà il miele. Nel frattempo, Piaro poterà i rami con gli Elfi.”


Il metodo di gestire le cose di Grid non era sbagliato. Innanzitutto, il compito dei subordinati era proprio quello di aiutare. Tuttavia, i subordinati di Grid erano un Contadino Leggendario e un Cavaliere Leggendario…






Traduzione di Katia Yu La Rosa
Editing di Elena Calabrò
                                


                                



