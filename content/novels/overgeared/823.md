---
weight: 8230
title: Capitolo 823
pubDate: 2025-03-20T11:48:41.505Z
tags:
    - overgeared
---


La forma dell’armatura rossa era ancora visibile tra le fiamme della fornace, mentre la grossa ascia iniziò a fondersi quando fu raggiunto il punto di fusione dello stagno di rosar.


‘<em>Solo un altro po’.</em>’


Grid fissò la fornace, senza nemmeno sbattere le palpebre perché aveva paura di poter perdere il momento giusto.


‘<em>Ora!</em>’


Colse l’attimo in cui


Non appena vide che la grossa ascia fu completamente sciolta e gli spallacci e la piastra centrale dell'armatura rossa cominciarono a fondersi, Grid immerse le sue tenaglie nella fornace, il cui il calore seccava l’erba e i fiori che la circondavano.


“Poveri fiori delicati…”


Alcuni Elfi fecero un’espressione addolorata. Da sempre gli Elfi detestavano le invenzioni e la tecnologia degli umani perché danneggiavano la natura.


Piaro scese giù dal 1753esimo albero potato e disse,


“Noi umani siamo una razza debole, a differenza vostra. Non possiamo sopravvivere nudi come voi e dobbiamo dipendere dai prodotti della tecnologia. Cercate di comprenderci piuttosto che odiarci in maniera incondizionata.”


“Che assurdità.”


Nonostante l’elevata affinità con Piaro, gli Elfi espressero il loro dissenso.


“Servono per far sopravvivere gli umani? No, non è così. Gli umani non hanno forse sviluppato le loro malefiche tecnologie per portare via le cose agli altri e ottenere ciò che desiderano? Noi odiamo gli umani perché fondamentalmente sono avidi. La loro avidità non è ha nulla a che fare con la generosità della Natura. Dici cose senza senso.”


“Ahah…”


Piaro fu costretto a ridere amaramente dato che non c’era nulla di sbagliato nelle parole degli Elfi. Dopotutto, anche lui aveva vissuto una vita rubando e calpestando gli altri.


“Capisco. Sono stato uno sciocco a chiedervi di comprenderci.”


“Ma…”


“Um…?”


“Sappiamo anche che ci sono esseri umani amichevoli. Come il nostro giovane amico che arriverà presto… Penso che possiamo fidarci di un numero ristretto di umani.”


Beniyaru sapeva che Grid, Mercedes e Piaro avrebbero potuto sopraffare tutti i presenti. Tuttavia, non l’avevano fatto. Erano piuttosto diversi da quegli umani che in passato avevano bruciato le terre selvagge degli Elfi con i loro sporchi desideri, ricercando la giovinezza e la bellezza elfica.


“Beh… Esistono molti tipi di persone al mondo. Potremmo incontrare tante persone come voi in futuro. Tuttavia, non avevo grandi aspettative. Non vogliamo più avere a che fare con i tradimenti e la sofferenza che abbiamo subito prima di incontrarvi."


Gli eventi risalivano a centinaia di anni prima, ma le ferite che gli umani avevano arrecato agli Elfi erano ancora fresche e dolorose. Per questo motivo, gli Elfi non volevano esser comprensivi verso gli umani né essere compresi da loro.


Ttang! Ttang! Ttang!


Mentre l’oscurità scendeva sulla Foresta dell’Albero del Mondo, il martellare di Grid era l’unica cosa che si udiva in quello strano silenzio.


I rumori di Mercedes, Randy e degli Scheletri di Overgeared, che combattevano gli Orsi-lupo, facevano da sottofondo. Comunque, al momento il combattimento non era lo scontro non era la  cosa non era feroce come il primo scontro perché c’erano solo due Orsi lupo. Non appena scese la notte, non apparvero altri Orsi-lupo.


Beniyaru spiegò alla confusa Mercedes,


“Gli Orsi-lupo sono deboli di notte. Si addormentano non appena il sole cala e ricompaiono soltanto all’alba del giorno dopo.”


“Meno male.”


Mercedes si sentì sollevata. La continua lotta con gli Orsi-lupo era stata una sfida per il Cavaliere Leggendario. D’altra parte, gli Scheletri Overgeared erano confusi e avevano ancora voglia di combattere. Dopo tutto, erano dei Non Morti e non avevano alcun limite nella stamina, a differenza delle creature viventi.


‘<em>Bene!</em>’


Nel frattempo, Grid aveva un sorriso raggiante quando posizionò i due pezzi dell’armatura rossa sull’incudine e iniziò a martellare. Era riuscito a separare completamente il mithril nero dalle ossa dell’orco e dallo stagno di rosar.La piastra di ferro nero lampeggiava di rosso. Il materiale grezzo, di cui erano fatte le piastre di ferro più interne nell’armatura rossa, era il mithril nero. Un artigiano abile le aveva lavorate ottenendo una bella forma che però non era perfetta.


Grid posizionò le piastre di ferro sull’incudine e iniziò a temprare e a forgiare il materiale incandescente.


<em>Ttang! Ttang!</em>


‘<em>Non posso perdere le caratteristiche uniche dell’armatura rossa danneggiando l’energia rossa.</em>’


Le piastre di ferro sarebbero state in seguito rafforzate e modellate con precisione. Grid pensava a questo mentre martellava ripetutamente ad intervalli costanti. Passarono i minuti e poi le ore.


[Sei estremamente concentrato e si è attivata l’abilità Pazienza del Fabbro Leggendario.]


[È stato attivato Respiro del Fabbro Leggendario.]


[Sei estremamente concentrato e si è attivata l’abilità Pazienza del Fabbro Leggendario.]


[È stato attivato Respiro del Fabbro...]


[Respiro del Fabbro Leggendario è salito al livello 7!]


…


…


Grid aveva ricevuto un effetto di compensazione paragonabile a quando aveva creato la Spada dell’Illuminazione. Non si trattava di un effetto che si poteva ottenere semplicemente aumentando la propria concentrazione. Doveva essere anche fortunato.


‘<em>Bene!</em>’


Questo era il miglior inizio. Grid era pieno di gioia mentre la sua concentrazione si amplificava.


[Il mithril nero è pieno della tua energia di combattimento.]


“…!!”


L’energia di combattimento di Grid era stata mantenuta al massimo grazie a Mercedes, Piaro e Beniyaru. Grid infuse l'aura rossoviolacea nel mithril nero. In quel momento venne rivelato il vero valore  del mithril nero, cioè di avere una ‘elevata affinità con ogni sorta di energia’. Ora, la piastra di ferro creata con il mithril nero stava brillando sia di viola che di rosso.


‘<em>Forse?</em>’


Sarebbe nato qualcosa che andava al di là delle sue aspettative?


<em>Ttang! Ttang! Ttang…</em>


Il suo martellare diventò più forte quando Grid entrò in uno stato di trance.


‘<em>È un umano?</em>’


Gli occhi degli Elfi erano spalancati mentre guardavano Grid lavorare con costanza. Erano stupefatti della destrezza e della concentrazione assoluta di Grid. in particolare, Beniyaru era incredibilmente scioccata.


‘<em>Come può un umano…?</em>’


Pensare che Grid era riuscito ad entrare in un reame spirituale più elevato di quello degli Elfi, che avevano vissuto centinaia di anni e avevano ricevuto la protezione della natura e degli elementali… Si trattava di un’area che non poteva essere visitata nemmeno dai dodici Te.


‘<em>No, non sarebbe difficile anche per un Alto Elfo?</em>’


Che razza di vita aveva vissuto questo umano? Come poteva raggiungere questo livello in un solo decennio? Beniyaru non riusciva ad immaginarlo. Intrappolata in quella foresta a causa di vecchie ferite, era impossibile per lei comprendere la grandezza degli eroi di quell’epoca.


Kyak! Kyak!


Gli ultimi due Orsi-lupo rimasti vennero abbattuti. Poi, all’improvviso, gli Scheletri Overgeared, che stavano seduti come pupazzi vicino a Grid, si fecero avanti. Raccolsero un sasso piatto e iniziarono a colpirlo con le loro spade. Gli Scheletri Overgeared sembravano copiare il martellare di Grid.


“Che cosa adorabile.”


“Ahah, questi vogliono imparare dal loro maestro.”


Mercedes e Piaro guardavano sorridendo gli Scheletri Overgeared. Gli Scheletri apparivano carini mentre tentavano di copiare il loro padrone. Tuttavia, quella era una situazione disperata per Grid. Se non fosse entrato in uno stato di trance, vedendo che lo stavano copiando probabilmente avrebbe urlato agli Scheletri Overgeared di smetterla. Non voleva vedere apparire l’opzione ‘Fabbro’ nella lista della seconde classi di avanzamento degli Scheletri Overgeared… Ma cosa poteva fare? Il danno ormai era fatto.


Gli Scheletri Overgeared copiarono il martellare di Grid e la loro postura presto assomigliò alla sua.


…


Gli Scheletri Overgeared per una volta erano in silenzio. Ora che si erano abituati all’arte del fabbro stessa, stavano imparando a concentrarsi profondamente come Grid.






[Scheletro Overgeared Uno ha ottenuto l’abilità ‘Pazienza dello Scheletro’.]


[Scheletro Overgeared Due ha ottenuto l’abilità ‘Pazienza dello Scheletro’.]






Queste finestre di notifica passarono davanti a Grid.


Ttang!


Ttang!






‘<em>Va bene. Ancora un altro po’, ancora un altro po’…!</em>’


Grid non le notò dato che era occupato a martellare il mithril nero con l’energia del combattimento. Nel frattempo, un Elfo si avvicinò a Beniyaru e bisbigliò,


“Kir è arrivato al villaggio.”


“Finalmente…!”


La malattia dell’Albero del Mondo poteva essere curata! L’emozionata Beniyaru disse a Piaro,


“Dobbiamo tornare al villaggio per un po’. Verrai con me? Preparerò un posto per te per riposare.”


“Rimarrò qui.”


“Perché? È notte fonda. C’è la probabilità che facciano la loro comparsa specie antiche più minacciose degli Orsi-lupo. Potrebbe essere pericoloso per te.”


“Non posso interferire con il lavoro del mio Signore. Resterò qui con lui.”


“… Sembra che il suo lavoro continuerà fino all’alba.”


“No, potrebbero servire alcuni giorni. Ma cosa importa?”


Piaro avrebbe continuato a proteggere Grid per cento, mille anni. Dopo aver parlato, guardò Mercedes.


“Riposati un po’.”


“Allora, scusatemi. Farò il turno all’alba.”


Ancora una volta, era vigile con Piaro… A Mercedes tornarono in mente i giorni di addestramento e si rallegrò. Dopo che gli elfi se ne furono andati, Noe e Randy si addormentarono. Nel frattempo, Piaro e Mercedes dormirono a turno mentre il lavoro di Grid continuava.


***


“Ohh…!”


Nel villaggio degli Elfi, i visi di questi si fecero rosei mentre si riunivano sotto l’Albero del Mondo, l’antico albero che sosteneva il mondo. Questo perché l’albero del mondo riottenne completamente la sua salute in cinque minuti, dopo che Kir vi aveva versato un po’ di acqua, che diceva essere l’unica acqua sacra che poteva curare l’Albero del Mondo.


Beh, era divertente dire che l’albero del mondo era stato fin dall’inizio in un pessimo stato. Dopo tutto, solo alcune foglie erano diventate gialle. Però, quando quelle poche foglie divennero di nuovo brillanti, questo fece apparire reale la dichiarazione di Kir sull’acqua sacra.


“È l’acqua sacra della Dea Rebecca?”


Gli Elfi non adoravano gli dei. L’Albero era l’unico essere che consideravano grande e preziosa. Questo non significava che negassero l’esistenza degli dei. In particolare, a loro piaceva molto Rebecca, la Dea della luce. Mentre Kir spiegava agli Elfi dubbiosi, il suo bell’aspetto, la sua voce soave e il sorriso diedero loro la fiducia.


‘<em>Parlare con un mercante ti stregherà.</em>’


Una delle leggi famose di Satisfy era di essere completamente chiari in questo momento.


“Esatto. Sono corso al Vaticano e ho versato i miei risparmi di una vita come donazione.”


“Fare tutto questo per noi…”


“Sei il mio salvatore. Farò qualunque cosa per te. Ora, ascoltate.”


Kir sentì l’attenzione degli Elfi concentrarsi su di lui. Oggi non c’erano Elfi maschi? Come mai i maschi non si erano fatti vivi nemmeno l’ultima volta? Kir aveva queste domande in testa mentre portava un carro pieno di barattoli verso gli Elfi.


“Mi è ancora rimasta molta acqua sacra. Berla aiuterà la vostra salute. Per favore, condividete un brindisi con me. Non dovremmo celebrare la guarigione dell’Albero del Mondo?”


“Va bene. Facciamo un brindisi.”


La salute degli Elfi non era un problema come per gli umani. A differenza di questi ultimi, gli Elfi vivevano per molto tempo e mantenevano la loro giovinezza. In tal caso, perché avrebbero dovuto bere l’acqua sacra della Dea? Alcuni degli Elfi si chiesero questo, ma non c’era tempo per loro di pensarci.


Esperto nel gestire la situazione, Kir aveva già fatto in modo che tutti gli Elfi stingessero i bicchieri nelle loro mani.


“Alla salute eterna dell’Albero del Mondo.”


Kir bevve l’acqua sacra e gran parte degli Elfi lo seguì, facendo sì che questi si avvelenassero e provassero un dolore terribile. Fu il quel momento che il Mercante Kir, che aveva degli affari con i Servi di Yatan, mostrò il potere dell’Essenza di Yatan che si era procurato in gran quantità.


“Kuku! Kukuku! Kuahahahah! C’è qualcosa di più facile dell’ingannare vecchie persone che non conoscono il mondo?”


Il sorriso gentile di Kir era scomparso. Al suo posto, la sua risata malvagia e le urla degli Elfi, che erano ora catturati dai suoi uomini, riecheggiarono per il villaggio.


Traduzione di Katia Yu La Rosa


Editing Elena Calabrò
                                


                                



