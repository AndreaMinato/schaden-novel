---
weight: 827
title: Capitolo 827
pubDate: 2025-03-20T11:48:41.505Z
tags:
    - overgeared
---


Quel macchinone extra lusso, che era un’edizione limitata di cui avevano realizzato soltanto tre esemplari in tutto il mondo, catturò l'attenzione di tutti gli altri autisti, che si affrettarono a liberare la strada. In questo modo il proprietario, Lim Cheolho, riuscì a viaggiare ancora più rapidamente di quanto avesse immaginato.


“Um...”


Mentre si dirigeva verso la periferia, Lim Cheolho guardò il panorama autunnale fuori dal finestrino per calmarsi i nervi.


<em>‘Grid sta ancora aiutando la sua famiglia?’</em>


Grid era una persona che aveva avuto successo ad una incredibilmente giovane età e possedeva anche un palazzo. Considerando la natura tipica delle persone della sua età, non sarebbe stato strano se avesse deciso di godersi la vita in modo indipendente. Ciononostante, aveva mantenuto le sue idee iniziali continuando a prendersi cura sia dei genitori che della sorella mentre continuava a giocare.


<em>‘Non posso presentarmi a mani vuote.’</em>


Lim Cheolho si stava recando da Grid per chiedergli un favore, ma lì vivevano anche i membri della sua famiglia. Doveva portare un regalo... Ma che regalo? Quando mai aveva avuto bisogno di pensare ad una cosa simile? Lim Cheolho pronunciò il nome del suo più fidato amico, Morpheus.


[Sì.]


Il miglior supercomputer del mondo, che gestiva Satisfy, rispose subito alla chiamata di Lim Cheolho.


“Quale è il regalo più adatto per una ragazza delle superiori, in procinto di entrare in università e una coppia intorno ai cinquanta anni?”


[Il regalo indicato come più gradito per una studentessa che vuole andare all'università è un intervento di chirurgia total-body, mentre il dono per una coppia intorno ai cinquanta anni sono i documenti per il divorzio.]


Morpheus rispose in meno di un secondo, analizzando varie informazioni raccolte nei suoi molti server, rapido e perfetto.


“Capisco... Um.”


Lim Cheolho lasciò trapelare un'espressione di sorpresa. Come scienziato capiva i dati forniti, ma era anche dotato di buon senso. Poteva arrivare a capire la chirurgia plastica, ma non gli sembrava il caso di presentarsi come ospite da qualcuno e donare dei documenti per il divorzio come omaggio.


“Quali sono il secondo ed il terzo dono per coppie intorno ai 50 anni?”


[Trattamenti di bellezza per la pelle e biglietti per viaggi all'estero.]


“Okay. Procedi.”


Il Presidente Lim Cheolho rispose positivamente, così Morpheus richiese la sua conferma:,


[Prenoterò tramite il sito più economico una visita presso un chirurgo plastico che abbia una grande esperienza  con le studentesse delle superiori e con il più alto tasso di soddisfazione dei pazienti. Può andare bene? ]


“Sì. Inoltre ordina anche il miglior voucher economico per i trattamenti di bellezza e per i viaggi oltreoceano.”


[Certo.]


I regali erano perfetti. Lim Cheolho si sentì sollevato e sorrise soddisfatto mentre ricevette sul telefono la conferma dei suoi acquisti. La macchina di lusso accelerò una volta arrivata in periferia  e presto giunse fino al palazzo di Grid.


“Si trovano un po' fuori da Seul, ma almeno l'aria è buona.”


[La densità delle polveri sottili nell'aria è buona.]


“È un bel quartiere.”


Il Presidente si guardò intorno mentre usciva dalla macchina. La zona intorno al palazzo di Grid era piena di giardini fioriti. Era così pacifico che una coppia sedeva dentro al giardino, sorseggiando un caffè. Aveva visto altri edifici d fronte a quello di Grid.


“Questi appartengono ai membri di Overgeread??”


[Sì. Questo edificio appartiene a Yura. Jishuka, Regas e Pon si trasferirà nella Corea del Sud nei prossimi mesi.]


“Ahah...”


Il cuore del Presidente si strinse. Era orgoglioso di vedere che i legami creati in Satisfy venivano mantenuti nella realtà.


“I giovani che amano Satisfy sono una vera benedizione...”


Il Presidente Lim Cheolho ne era convinto. Era sicuro che l'affetto che Grid nutriva per Satisfy non era inferiore a quello del suo stesso creatore. Il giovane aveva ottenuto una nuova vita grazie Satisfy, e il suo creatore era convinto che Grid stesse pregando con lui per il suo infinito successo.


<em>‘Sono sicuro che capirà la mia richiesta.’</em>


I passi del Presidente erano leggeri. Prese l'ascensore fino al piano più alto e lì vi trovò Toon, uno dei più alti classificati di Satisfy che aveva fatto parte della mafia italiana. Negli ultimi anni Toon era diventato un membro principale di Overgeared e prestava servizio come guardia del corpo di Grid. Anche la sua vita era cambiata grazie a Satisfy.


“Sono molto felice di vederti.”


Gli disse il Presidente con un'espressione orgogliosa sul volto.


Tuttavia, Toon era confuso,


“Ci conosciamo?”


“...”


“Non può procedere oltre a meno che non abbia già preso un appuntamento.”


Diise Toon con tono fermo mentre rimaneva in piedi nella sala spazzolandosi i denti. Sembrava proprio che si fosse appena svegliato..


Lim Cheolho gli sorrise.


“Devi essere a corto di sonno.”


Del resto, aveva davanti Lim Cheolho. Lui era sui giornali ogni giorno da quando Satisfy era stato rilasciato, ed era sempre primo nelle classifiche di ricerca di internet. Lim Cheolho era sempre benvenuto in ogni momento ed in ogni luogo.


Come era possibile che un Giocatore di Satisfy, e pure un alto classificato, non lo riconoscesse? Lim Cheolho pensava che l'errore di Toon fosse dovuto alla mancanza di sonno. Tuttavia si sbagliava. Toon era un uomo con scarso interesse per la vita reale. Questa era stata troppo dura per lui perché continuasse a prestare attenzione alle persone che la abitavano.


“Lei chi è?”


“...”


Non era una scena assurda? Lim Cheolho rimase senza parole per un momento prima di riprendere il suo spirito. Sussurrò a Morpheus,


“Per favore, chiama i genitori di Grid.”


[Sua madre o suo padre?]


“...Fammi parlare con chi risponde più velocemente.”


[Capisco.]


Un uomo stava bloccando il percorso per la porta di ingresso. I muscoli potenti e ben visibili gli davano un aspetto minaccioso mentre il suo sguardo sembrava quello di un lupo. Lim Cheolho deglutì mentre osservava quello che per lui era, per la prima volta da tanti anni, un “nemico”.


Nel frattempo, Morpheus riuscì a chiamare i genitori di Grid.


(Pronto?)


“Parlo con il padre di Shin Youngwoo?”


(Corretto...)


“Buongiorno. Sono il Presidente del Gruppo S.A, Lim Cheolho. Sono contento di poterla salutare...”


Tututu...


“...”


Il Presidente si era esclusivamente dedicato alle attività della compagnia e quelle ufficiali negli ultimi anni. Si era scollegato dalla normale vita e realizzò troppo tardi che il suo nome, adesso, aveva un peso considerevole. Aveva capito che Grid aveva bloccato il suo bisbiglio e anche il padre aveva riattaccato la telefonata per via dello stesso motivo.


<em>‘Pensano che sia un impostore!’</em>


Era veramente un duro colpo! Era difficile subire un colpo simile in una situazione così disperata. Lim Cheolho cominciò a provare rabbia.


Dding~


Una ragazza comparve nell'ascensore dietro a Lim Cheolho. Si trattava di Sehee, con la sua uniforme scolastica.


“Uh...?”


Lim Cheolho e Sehee si guardarono, sorpresi.


<em>‘Non ha applicato filtri alla sua foto profilo né al personaggio?” </em>


Lim Cheolho osservò sorpreso la ragazza. Il volto, il corpo e la tonalità della pelle erano gli stessi a quelli del suo aspetto nel gioco.


<em>‘Come mai si trova qui a casa nostra?’ </em>


Pensò sconvolta Sehee nel vedere il Presidente Lim Cheolho.


“B-Buongiorno??”


A differenza del fratello, Sehee fu molto cortese e lo salutò, nonostante lo stato confusionale in cui si trovata.


Lim Cheolho lasciò trapelare un'espressione gentile nel vedere che la ragazza si inchinava.


“Buongiorno. Ahah! È una vera sorpresa. Pare che abbia preparato un regalo per niente.”


Avrebbe dovuto farsi rimborsare la prenotazione per la chirurgia plastica appena possibile. Sehee sembrava immersa nei suoi pensieri quando gli sorrise felice,


“Siete qui per il compleanno di Oppa?”


“...Huh?”


La torta nelle mani di Sehee catturò l'attenzione dell'uomo. Morpheus analizzò la situazione e subito sussurrò,


- <em>Il regalo di compleanno per un maschio, venti anni, è una capsula di lusso esclusiva per Satisfy. Il secondo regalo di compleanno è un oggetto classificato epico o superiore su Satisfy.</em>


“...Ha già molto di meglio.”


Lim Cheolho si era recato lì per farsi restituire un oggetto, piuttosto che darne uno. Beh, non era poi così male. Voleva vedere Grid.






***


“Ah, che è?”


Si lamentò Shin Youngwoo una volta costretto a sloggarsi dai continui richiami di Shehee. Aveva ancora un'ora e mezzo della sua connessione giornaliera. C'erano molte cose che poteva fare in quel tempo, perciò non fu contento che la sorella gli mettesse pressione per connettersi.


Come ci si aspettava dalla capsula Diamante del Gruppo Comet, Grid non aveva un cespuglio al posto dei capelli nonostante vi fosse rimasto per più di 12 ore. Non aveva nemmeno bisogno di stiracchiarsi per liberare il corpo irrigidito. Era un vantaggio delle capsule di lusso cui le persone normali non potevano nemmeno lanciare un'occhiata.


“Dove se n’è andata dopo avermi rotto così?”


Shin Youngwoo si trovava in una sala ampia che conteneva soltanto la capsula ed il frigo. Capì di essere da solo in quella stanza dei giochi che lui chiamava “ufficio”, quindi si diresse verso il salotto. Rimase sorpreso.


“Auguri di buon compleanno!!”


“Buon compleanno!!”


Sehee e Yerim sorrisero mentre facevano partire i petardi.


Youngwoo aveva un'espressione vuota. C'era uno striscione di compleanno, varie decorazioni che ricoprivano le pareti della stanza e c'era anche un tavolo già sistemato per una festa di compleanno. Shin Youngwoo osservò l'inaspettata scena e domandò,


“Oggi è il mio compleanno?”


“Lo sapevo,” si imbronciò Sehee. “Non ti ho chiamato per colazione ma hai mangiato almeno a pranzo? La zuppa di gamberi è ancora lì dove l'ho lasciata.”


Anche i suoi genitori presero la parola.


“Non importa se stai lavorando per fare soldi. Dovresti mangiare bene! Che cosa c'è di bello ad essere Coreani e a non mangiare il riso?”


“È un bene che non fumi, ma dovresti fare più attenzione ai tuoi pasti, esattamente come dicono tua madre e tua sorella.”


“Sì...”


Youngwoo sorrise amaramente, annuendo. Era commosso dalla vista dei suoi genitori, Sehee, Terim e Toon, il quale era ormai un membro della famiglia, seduto al tavolo apparecchiato. Nonostante si fosse scordato del suo stesso compleanno, Yongwoo era felice che avessero preparato tutto quello per lui. Gli occhi di Toon erano pieni di lacrime. Lui era un orfano, perciò poter dare una festa di compleanno era per lui un estremo piacere.


Eppure, in quella atmosfera amichevole...


“Scusatemi... come mai il Presidente è qui?”


Domandò, sedendosi e parlando direttamente a Lim Cheolho. Sia lui che il Presidente avevano delle espressioni stranite sui volti. Chi mai si sarebbe aspettato questo sviluppo?






Traduzione di Erika Ortello


Editing di Elena Calabrò
                                


                                



