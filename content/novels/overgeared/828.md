---
weight: 828
title: Capitolo 828
pubDate: 2025-03-20T11:48:41.506Z
tags:
    - overgeared
---


Shin Youngwoo era decisamente sconfortato.


Il fallimento del potenziamento l’aveva fatto talmente arrabbiare che quasi dava di matto. La pergamena poteva far aumentare un oggetto da uno a tre livelli, ma sia la Spada dell'Illuminazione che Valhalla dell'Affetto Infinito erano salite soltanto di uno. Non era forse il valore più basso possibile? Era decisamente sfortunato.


A quel punto, Shin Youngwoo si vide costretto a fermare i potenziamenti. Aveva deciso di esser più cauto ed usare le pergamene restanti quando la sua fortuna fosse tornata alta.


Era normale procedere con prudenza. Con l’aumento di un livello, le statistiche base dell'oggetto salivano del 5%. Era un valore molto importante quando si trattava di oggetti mitici, dove le statistiche base superavano i mille punti. Con un solo potenziamento avrebbe potuto far  crescere il potere d’attacco o la difesa da una dozzina a un centinaio di punti.


<em>‘Inoltre, sembra anche che sia molto difficile ottenere altre pergamene simili in futuro.’</em>


Shin Youngwoo aveva capito fin da subito che il Grillo Gigante delle Caverne non era un mostro che dovesse esser affrontato dai giocatori. Non che usasse magia speciali o abilità particolari, ma le sue statistiche di base erano veramente troppo elevate.


Un giocatore normale come avrebbe potuto mai sconfiggere il Grillo Gigante quando anche Piaro e Mercedes avevano fallito, finendo seriamente feriti? Era probabile che Shin Youngwoo sarebbe morto se avesse concentrato su di sé l'aggro del Grillo. Era quindi comprensibile che un mostro così potente avesse droppato le pergamene per il potenziamento.


“Umm…”


Così, quando Shin Youngwoo si ritrovò davanti il Presidente Lim Cheolho alla sua festa, mormorò,


“Come mai un pezzo grosso...?”


Il suo ospite VIP, il Presidente Lim Cheolho del Gruppo S.A. era arrivato per festeggiare il suo compleanno! Che fosse per una puntata di quello show con le telecamere nascoste? Non c'erano altre spiegazioni. Il Presidente, che compariva soltanto in TV o sui giornali, era veramente seduto davanti a lui il giorno del suo compleanno? Era una scena normale?


Shin Youngwoo tamburellò con le dita sul tavolo prima di arrivare ad una conclusione e domandare,


“È uno di quei programmi con le telecamere nascoste?”


Shin Youngwoo cominciò a sentirsi gasato, non vedeva l'ora di ricevere il dono che il Gruppo S.A. aveva preparato per lui dopo la sua partecipazione alla Competizione Nazionale. Forse sarebbe stato abbastanza soddisfacente da fargli dimenticare le due pergamene gettate alle ortiche?


Incapace di nascondere le sue aspettative, Shin Youngwoo scalpitava come un bambino, e anche la sua famiglia condivideva le stesse emozioni.


Mentre si rese conto degli sguardi speranzosi dei membri della famiglia, Lim Cheolho si sentì decisamente sotto pressione. Era abituato ad incontrare i Presidenti degli Stati Uniti e della Cina, eppure si trovava a disagio davanti a quelle persone normali. Non voleva deluderli.


“Uhm uhm.”


Seguì un momento di imbarazzato silenzio.


“Come prima cosa, auguri di buon compleanno. Sono molto felice di poter incontrare personalmente un grande giocatore come te, Grid. Sono un tuo grande fan.”


Ammise Lim Cheolho sinceramente.


Lui rispettava tutti i giocatori di Satisfy, ma apprezzava maggiormente alcuni giocatori. In particolare provava profondo rispetto per i giocatori chiamati i Cinque Miracoli. Il supercomputer Morpheus non era in grado di predire le loro azioni e il piacere che questo dava a Lim Cheolho non era convertibile in denaro.


“Ah...”


Youngwoo arrossì. Sentiva il cuore battergli nel petto, smosso dalla sincerità di Lim Cheolho. Non poteva non commuoversi. Aveva condotto una vita sempre al fondo, poi era cresciuto, aveva avuto successo ed era diventato una persona riconosciuta dai migliori del mondo. La gioia era così incredibile che gli stava annebbiando il cervello.


Lo stesso valeva per i suoi genitori. Il Presidente Lim Cheolho era una persona famosa, un grande scienziato, un imprenditore che si era recato fin lì per omaggiare il loro ragazzo nel giorno nel suo compleanno, e si era appena dichiarato un suo ammiratore. Sembrava di essere in un sogno.


“Eheh.”


“Uhm uhm.”


Yerim e Toon guardarono Lim Cheolho e la famiglia di Yongwoo con espressioni intenerite. Era una vista che faceva riscaldare il cuore, eppure quell’atmosfera stava mettendo sempre più sotto pressione il Presidente!


“Uhm uhm.”


Lim Cheolho recuperò un fazzoletto dalla tasca asciugandosi il sudore che gli imperlava il viso. Chiedere a Youngwoo di restituirgli le pergamene stava diventando sempre più difficile. Mentre era in preda all'imbarazzo, la madre del giovane gli porse del riso, dicendo,


“Prego, mangiate.”


La donna sapeva che il Presidente Lim Cheolho era un uomo impegnato, perciò avrebbe tagliato la torta di compleanno subito dopo che il Presidente fosse riuscito a mangiare qualcosa. Questi però rimase sorpreso nel vedere le unghie sporche della donna,


“Sta ancora lavorando nei campi in questi giorni?”


“Sì, certamente.”


Ormai tutti nel Sud Corea sapevano che i genitori di Youngwoo crescevano personalmente prodotti agricoli per rivenderli. Persino il Presidente lo sapeva.


“Perchè soffrite ancora quando vostro figlio sta ottenendo un così grande successo? Non è ancora abbastanza per assumere qualcuno che lavori per voi?”


“Il successo di un figlio resta separato dalle vite dei genitori. Come potremmo mai spendere i soldi guadagnati da nostro figlio? Non siamo abbastanza vecchi per andare in pensione, perciò anche noi lavoriamo.”


E non era tutto. I genitori di Youngwoo non si erano scordati del passato. Il motivo per cui lavoravano ancora più duramente era il benessere del figlio. Lui adesso stava ottenendo un grande successo, perciò loro facevano spesso donazioni in beneficenza usando il nome del ragazzo per paura che qualcuno cominciasse a provare risentimenti. Spedivano personalmente le loro colture direttamente agli orfanotrofi e alle case di cura.


Lo ritenevano anche un modo per ripagare il loro debito. Come genitori non erano riusciti a credere nel loro figlio e non gli avevano dato alcun supporto quando si era trovato in difficoltà. Non potevano liberarsi del senso di colpa nei confronti del figlio. Tuttavia, Youngwoo provava dolore per questo. In qualità di loro figlio, spesso era stato coinvolto in incidenti e non era mai stato lodato. Era andato all'università grazie ai genitori, eppure non aveva mai studiato, finendo per causare altri debiti.


Nonostante ciò sua madre preparava la colazione per lui ogni giorno ed il padre non gli aveva mai voltato le spalle. Avevano fatto molto per lui e avevano atteso a lungo prima che avesse successo. Perché ora erano preoccupati per il figlio? Youngwoo si sentiva come un peccatore. Era stato lui il primo a spezzare il cuore ai genitori. Se fosse stato più simile a Sehee, forse i genitori non avrebbero avuto quel peso sul cuore.


“...”


L'atmosfera di armonia svanì e al suo posto scese un imbarazzante silenzio. Lim Cheholo si sentiva come su un cuscino di spine. Yerim e Toon lo stavano fissando, come a volergli chiedere ‘Perché hai rovinato l’atmosfera con queste domande inutili?’


“Uhm uhm.”


Quanto tempo era passato dall'ultima volta in cui era stato oggetto del risentimento di qualcuno? Lim Cheholho rimase imbarazzato per un istante prima di sorridere, cercando di recuperare l'atmosfera perduta. Prese una cucchiaiata di cibo. Perché le persone dovevano parlare così tanto? Alla fine, genitori e figli dovevano essere in grado di capirsi l'un l'altro, e di prendersi cura a vicenda, trovando così una gioia ancora più grande..


”È delizioso.”


Non ricordava nemmeno da quanto tempo non mangiava un pasto fatto in casa. Probabilmente da 33 anni, quando aveva perso i suoi genitori.


Lim Cheolho aveva sul viso un'espressione gentile mentre mangiava il riso e la zuppa di gamberi.


<em>'Hanno condiviso con me il loro cibo, devo ripagarli.’</em>


Si ricordò il motivo per cui aveva creato Satisfy e cioè il desiderio che tutti fossero felici. Voleva che Satisfy fosse un mondo oltre il gioco, creato per dare gioia alle persone che non potevano provarla nella dura realtà. Eppure era andato sin lì per mettere un freno ad una persona solo per mantenere l'equilibrio del gioco? Come avrebbe mai potuto togliere la felicità ad una persona che l'aveva ottenuta dopo tante sofferenze? Non era un gesto senza scrupoli?


<em>‘Sono diventato troppo severo.’</em>


Il Presidente Lim Cheolho posò le posate, dicendo,


“Re Grid di Overgeared.”


“Sì?”


“Ti darò un indizio. Il motivo per cui sei cresciuto così tanto non è perché sei un Discendente di Pagma.”


“...?”


Era difficile capire cosa stesse cercando di dire Lim Cheolho dato che Youngwoo aveva raggiunto la sua attuale posizione proprio perché era un discendente di Pagma. Lim Cheolho cercò di spiegare al confuso ragazzo,


“I PNG... Trattare le persone che vivono in Satisfy come se fossero persone vere è ciò che ti ha reso quello che sei ora.”


Sarebbe stato possibile fondare il Regno di Overgeared se non ci fossero stati tutti quei talenti dietro a Grid? Sarebbe stato impossibile, perché Grid non era abbastanza versatile per fare tutto quanto da solo. Era stato in grado di rinascere come Re di Overgeared perché aveva supportato Khan, rinvigorito Piaro e incontrato Rabbit.


“Spero che tu non perda queste basi.”


Continuò il Presidente, alzandosi dalla sedia. Non aveva intenzione di essere un ulteriore peso per quella festa di compleanno, perciò indossò il suo cappotto e diede i biglietti a Shin Youngwoo insieme ad un suggerimento,


“Ti sei spesso arrabbiato a causa della divinità del Fabbro.”


“...?”


“Tieni ben a mente che c'è una grande correlazione con la Missione dei Discendenti di Pagma.”


Era veramente un grande aiuto.  Shin Youngwoo aveva paura di usare l'abilità Divinità a causa della maledizione della divinità del Fabbro e quel consiglio gli eliminò i suoi timori. Poi Shin Youngwoo gli chiese, eccitato,


“Non è un po' troppo come regalo di compleanno? Potete veramente dare questo privilegio ad un solo giocatore?”


“Privilegio? Ti ho dato dei privilegi? Io stavo parlando da solo.”


Non aveva dubbi che sarebbero insorti dei problemi a causa della caccia di Grid al Grillo delle Caverne e delle pergamene che aveva ottenuto. Tuttavia, Lim Cheolho riprese il pensiero originale e decise di lasciare il flusso di Satisfy ai suoi giocatori.


“Lascia che parli da solo ancora per un po'.”


Riprese il Presidente rimettendosi le scarpe davanti alla porta di ingresso. Mentre annuiva davanti ai genitori del ragazzo e a Sehee, sussurrò,


“Anche se potrai diventare molto più potente di come sei adesso, ci sono ancora infiniti nemici che non potrai affrontare da solo. Non lasciare che l'eccessiva fiducia ti porti a perdere ciò che più ti è prezioso.”


Gli episodi catastrofici, destinati a portare la disperazione su tutta l'umanità erano ormai stati cancellati. Dal punto di vista dei giocatori, le variabili causate da questo evento potevano essere una minaccia.


Un esempio era il Gran Maestro dell'Impero. Questa persona era destinata ad essere uccisa dal Drago folle, ma era ancora vivo. Come Mercedes era uno dei PNG con il più alto potenziale di crescita. A differenza di Mercedes, adesso non aveva nessuno che metteva un freno alla sua crescita per il fatto che era un Gran Maestro.


Come avrebbero potuto i giocatori gestire i PNG malvagi che avrebbero continuato a imperversare, a differenza del Drago che era impazzito ‘per un po’’ per poi andarsene? Lim Cheolho si mise a pensarci mentre usciva dalla casa di Shin Youngwoo.


Dopodiché...


“Ho la tua approvazione adesso che il presidente del Gruppo S.A è venuto fin qui personalmente per il mio compleanno?”


“Uh. Hai la mia approvazione.”


Disse Toon, ormai perfettamente abituato alla vita in Corea del Sud, sollevando un pollice.






Traduzione di Erika Ortello


Editing di Elena Calabrò
                                


                                



