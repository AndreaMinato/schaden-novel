---
weight: 829
title: Capitolo 829
pubDate: 2025-03-20T11:48:41.506Z
tags:
    - overgeared
---


“La persona più ricca del mondo è un taccagno.”


Disse Yerim, diventata sempre più affascinante con il passare degli anni, afferrando l'avambraccio di Youngwoo e osservandolo con occhi scintillanti di lacrime, in grado di intrappolare l'anima.


“Non era venuto qui per festeggiare il compleanno di Oppa? Perchè se n'è andato senza consegnare nemmeno un regalo?”


“No, ho avuto un grande regalo” rispose Youngwoo, dando qualche pacca affettuosa sulla testa di Yerim. Non gli importava offenderla, Youngwoo la considerava come una sorella. Del resto, era normale visto che si trattava della migliore amica di Sehee!


“Un grande dono.”


Quando avrebbe finalmente cominciato a vederla come una donna? Yerim si imbronciò quando notò che Youngwoo non era scosso nonostante gli fosse molto vicina fisicamente. Mentre si domandava quando avrebbe cominciato a vederla diversamente, Youngwoo le fece un sorriso significativo, dicendo


“Sì. Ed è un regalo così grande che ha un valore incommensurabile.”


E non stava esagerando.


[Il Dio Fabbro è strettamente collegato alla missione di classe dei Discendenti di Pagma.]


Il consiglio del Presidente Lim Cheolho era molto più prezioso dell'oro. Se l'affinità di Grid con la sua divinità fosse scesa a -10, avrebbe subito una maledizione. Il pensiero di questa maledizione metteva sempre Youngwoo a disagio, caricandolo di dubbi sull’uso di quell’abilità. Tuttavia, ora più che spaventato era pieno di aspettative.


<em>‘Si attiverà un evento se verrò colpito dalla maledizione?’ </em>


Il cuore del giovane batteva forte. Voleva ritornare di nuovo in gioco. I suoi famigliari ed amici se ne accorsero.


“Ma non avevi ancora un'ora e mezzo di connessione? Potremo terminare la festa dopo.”


“Sehee...”


Youngwoo era commosso. Dove avrebbe mai potuto trovare una sorella in grado di conoscere e di prestare attenzione al tempo di accesso del proprio fratello su Satisfy? Strinse forte Sehee prima di andare spedito verso la capsula.






***


In mezzo alla tranquilla foresta mattutina, il vento placido soffiava tra le foglie. Mercedes era seduta da sola su una grande roccia. Aveva gli occhi chiusi e stava ripensando allo scontro con il Grillo Giante.


‘In conclusione...’


Era convinta che sarebbe stata in grado di resistere all’assalto del mostro se avesse avuto uno scudo residente. Mercedes stava valutando che uno scudo sarebbe stato molto più utile delle sue due spade qualora avrebbe avuto a che fare con nemici più potenti di lei.


<em>‘L'abilità con la spada della mia famiglia non è così raffinata.’</em>


Mercedes usava due spade perché la sua Arte della Spada era basata su quella di Vaintz. Aveva sempre creduto che le tecniche da lei apprese sin dall'infanzia fossero lei più adatte a lei. Eppure aveva capito il suo errore subito dopo essere diventata una Leggenda. L'Arte della Spada di Vaintz poteva essere utile per eliminare molti nemici, ma esponeva le sue aperture davanti a nemici più potenti.


Effettivamente, durante lo scontro con Astaroth si era affidata all'Arte della Spada Suprema come ultima risorsa, no?


<em>‘Non c'è motivo per cui mi fissi ad usare soltanto le mie due spade.’</em>


Re Grid doveva saperlo fin da subito, infatti le aveva detto che avrebbe creato sia un'armatura che uno scudo per lei.


“...”


Mentre Mercedes era immersa nei pensieri sulla nuova armatura, all'improvviso spalancò gli occhi. I suoi sensi affilati penetrarono la foresta, permettendole di percepire migliaia di presenze. Non potevano essere soltanto gli Elfi che rientravano dal villaggio. Alcune di quelle erano decisamente presenze umane. Inoltre…


<em>‘Gli Elfi hanno perso la forza degli Elementali.’</em>


Era insolito. Tutto questo stava accadendo dopo il combattimento con il Grillo delle Caverne. Grid se ne era andato per 'riposare' mentre Piaro doveva finire di arare, quindi era rirornato alle Città dei Vampiri. Per questo Mercedes era da sola.


“...”


Il suo compito era attendere che Grid finisse di riposare e rientrasse. Pensò per un istante prima di scalare un albero e nascondersi tra le fronde. Un assassino avrebbe potuto fare molto meglio, ma fu sufficientemente silenziosa. Poco dopo...


“Perché stai cercando di chiamare gli Elementali? Non fare lo stupido e limitati a camminare velocemente.”


Una processione di umani ed Elfi comparve alla vista. Migliaia di Elfi erano legati a formare una fila, mentre centinaia di umani li dileggiavano mentre li curavano..


<em>‘Cosa...?’ </em>


Mercedes Era confusa. Beniyaru non aveva detto che il suo amico era arrivato al villaggio e che sarebbe ritornata dopo aver incontrato i suoi amici? Quindi, cosa stava succedendo? Mercedes digrignò i denti. Aveva già qualche idea su cosa stesse succedendo a Beniyaru e agli altri Elfi. Avevano gli occhi spenti e le ferite sui loro corpi snelli la faceva ribollire di rabbia.


Tuttavia, pensò dentro di sé,


<em>‘Non sono degna di essere arrabbiata.’</em>


Il cuore della donna si calmò a quelle parole.


Del resto, lei chi era? Era stata un Cavaliere dell’Impero che aveva invaso infinite nazioni e decimato le loro popolazioni. Ovviamente non aveva agito di sua volontà, ma perché aveva seguito gli ordini dell'Imperatore. Anche se non li aveva schiavizzati né derisi, era stata comunque lei a prendersi le loro vite.


<em>‘...Ero esattamente come loro.’</em>


Non poteva permettersi di criticarli. Mentre lo capiva, Mercedes chiuse gli occhi, desiderando di poter correre via da quella vista orribile. Era in una posizione in cui poteva soltanto a limitarsi ad ignorare la situazione. Non aveva il diritto di agire di sua iniziativa e salvare gli Elfi senza un ordine di Grid. Perciò rimase seduta sull'albero, stringendo i pugni.


Purtroppo, qualcuno a terra notò la sua presenza.


“Mmm.”


Si trattava di Knight. Era il vincitore di un piccolo torneo PvP in Russia.


Knight aveva anche battuto Alexander, che fino a quel momento era stato considerato il più forte giocatore della Russia. Tuttavia, la sua identità era ancora misteriosa ed era molto conosciuto solo nel suo paese perché non voleva essere un personaggio famoso.


Ciononostante le sue abilità erano eccellenti. Questo era il motivo per cui il Re Mercante Kir aveva sborsato un sacco di soldi per assumerlo. Notando che Knight aveva fermato il suo cavallo, Kir gli si avvicinò,


“Che succede?”


Knight pensò per un istante prima di scuotere la testa,


“Niente di che.”


Ovviamente, era una bugia. La sua abilità passiva, il Sesto Senso Divino della Morte, gli diceva che la presenza percepita in cima all'albero era classificata come “Rischio Massimo.” Per sua fortuna non sembrava voler combattere. Per Knight sarebbe stato meglio se non si fossero dovuti scontrare e fosse riuscito a passare.


Perciò Knight mise fretta a Kir,


“Non dobbiamo arrivare al tempio prima che termini l'Essenza di Yatan? Dovremmo sbrigarci.”


“Ah, certo.”


Kir ascoltò l'opinione di Knight e velocizzò la marcia. Frustò le schiene degli Elfi, costringendoli a camminare più veloci. Alcuni giocatori dimostrarono di divertirsi nel sentire il suono della frusta che echeggiava continuamente nella foresta..


Beniyaru digrignò i denti. Perché aveva creduto agli umani? La sua avventatezza aveva ancora una volta messo gli Elfi in crisi. Voleva continuare a mordersi la lingua fino a morire. Eppure non poteva. Aveva giurato che sarebbe sopravvissuta e, un giorno, avrebbe portato in salvo tutte le persone che avevano sofferto a causa sua. Avrebbe dovuto preservare in mezzo alla vergogna ed al dolore.


Kir notò il suo stato d'animo.


“Quella sì che è una bella espressione. Non importa chi sei, fai sempre del tuo meglio. Attendo con trepidazione il momento in cui la tua volontà sarà spezzata. Ahahah.”


“Sporco umano!”


La furia di Beniyaru aveva raggiunto il limite. Perse il suo contegno, facendo un altro tentativo di richiamare il mana per contattare gli Elementali. Tuttavia servì soltanto a procurarle altro dolore,


“Aaaaargh!”


L'Essenza di Yatan era penetrata a fondo nel suo corpo, bruciandole sia il mana che il sangue. Gli occhi dell'Elfa si ribaltarono, mentre dibatteva in preda ad un terribile dolore. Lo sguardo di Kir si assottigliò mentre osservava il sangue che colava da ogni orifizio del suo corpo.


“Il denaro è la cosa migliore. Più sono costose le merci, migliori sono. Non è così?”


Per arrivare a quel giorno, Kir aveva commerciato con i Servitori di Yatan spendendo circa 40 milioni in oro, all'incirca 48 miliardi di won coreani. Perché aveva speso così tanti soldi per un gioco? Le persone normali non potevano capire le gesta di Kir. Eppure, questa spesa era un investimento dal punto di vista di Kir.


Aveva pensato che 40 milioni fossero un prezzo onesto per ottenere specie intere.


<em>‘Una volta venduti come schiavi, gli Elfi che ho catturato oggi mi faranno guadagnare molto più di quaranta milioni.’</em>


Tuttavia, il vero profitto di Kir non sarebbe arrivato soltanto dagli Elfi schiavizzati ma proprio dall'Albero del Mondo. Se fosse riuscito a raccogliere e vendere in continuazione frutti, rami, foglie e corteccia dell'Albero, Kir stimava che avrebbe potuto guadagnare quanto un paese intero.


<em>‘Padre, mi stai guardando? Tuo figlio è stato in grado di maturare brillantemente, al contrario di te che hai incontrato una fine pietosa e umiliante.’</em>


Avrebbe vissuto diversamente dal padre. Ormai mancava solo un passo per completare il giuramento che Kir aveva fatto al funerale.


“Sigh.”


Fece un respiro profondo. Avanzò per far aumentare ancora la velocità della marcia quando si accorse di qualcosa. Una colonna di luce rossa si stava formando proprio davanti al suo sguardo. Era decisamente il segno che un altro giocatore stava entrando nel gioco.


“...?”


Qualcun altro aveva scoperto la Foresta dell'Albero del Mondo? Il gruppo di Kir era confuso, ma non particolarmente preoccupato. Del resto, ormai sapevano che gli Elfi avevano tolto le barriere per farli entrare. Esatto. Adesso la Foresta era un nuovo luogo da esplorare e chiunque vi sarebbe potuto entrare. Ormai non era più un posto che poteva esser trovato solo dalle persone speciali. Inoltre, era un singolo nemico, perciò non c'era bisogno di essere in allerta.


“Andiamo.”


Il gruppo di Kir aveva deciso di ignorare il giocatore che stava entrando. Tuttavia, non ne furono in grado.


[Grid].


“...?!”


Il giocatore in ingresso era un grande giocatore. Non era una illusione, era reale.


“Che sta succedendo?”


Grid si ritrovò davanti le migliaia di persone appena entrato. Sgranò gli occhi mentre la confusione cresceva, trovandosi davanti a una carovana di migliaia di Elfi catturati da giocatori non identificati.


Kir si affrettò ad avvicinare il cavallo a Grid, stringendogli la mano.


“Sei Grid? È un onore incontrarti, Sono il primo classificato tra i Mercanti, Kir.”


Come il suo solito, Kir mostrò un sorriso che dava sicurezza alle persone. Eppure Grid non rispose nemmeno alla stretta di mano. Grid stava pensando a quanto gli aveva detto il Terzo classificato, Muto, mentre osservava gli Elfi, quindi aprì la bocca,


“Beniyaru, riesci a sentirmi?”


“Grid?”


Kir si spostò davanti a Grid per bloccargli la visuale perché notò la smorfia di Grid quando vide le condizioni degli Elfi.


“Non hai altro da fare?”


Grid gli mostrò un atteggiamento indifferente! Le sopracciglia di Kir si inarcarono, ma fece uno sforzo per mantenere il sorriso.


“Non ti stai comportando bene. Sei il re di una nazione e uno dei migliori giocatori. Non conosci le buone maniere?”


“Ahah.”


Grid ormai non era più uno sprovveduto e aveva capito cosa stava succedendo. Sapeva quale trattamento sarebbe stato riservato a quelle migliaia di Elfe schiavizzate in futuro. Perciò la sua espressione si indurì.


Fu allora che Kir gli disse,


“Sinceramente, non sono affari che ti riguardano. Penso che sarebbe un bene se ognuno dei due andasse per la sua strada.”


Anche Kir era uno dei migliori classificati. Il suo senso di  ostilità verso Grid era più grande di quanto si aspettasse, ed era per questo che gli aveva rivolto parole provocatorie. Grid domandò,


“Un bene per entrambi? Solo per te, vorrai dire?”


Mentre sbottava verso Kir, Grid ispezionò gli Elfi.


“...”


Ci mise poco a trovare Beniyaru, ferita. Soppresse la rabbia ribollente e le chiese, domandando


“Posso aiutarti?”


“...Perchè...?”


C'erano molte implicazioni in quella domanda. Grid fissò la tremante Beniyaru, facendo il primo sorriso gentile da quanto si erano incontrati:


“Ho ricevuto grandi aiuti da un Alto Elfo di nome Sticks. Per ripagarlo della sua gentilezza ora voglio aiutarti.”


“Pensi che io ti lascerò fare come preferisci?”


Kir sorrise, aumentando il suo intento omicida. Era un segnale.


“Guardate quel demente! Pensi di essere grande solo perché una volta hai vinto contro Kraugel?”


“Perché ti metti ad interferire con gli altri?”


I colleghi di Kir cominciarono ad urlare, estraendo le armi. Grid invece stava ancora fissando Beniyaru in attesa di una risposta,


“...”


Beniyaru sbatte le palpebre. Nella sua disperazione si era ripromessa di non fidarsi mai più di un umano. Ora non era del tutto convinta che potesse credergli. Eppure, Grid aveva pronunciato il nome di Sticks. Inoltre, non le aveva fatto male in passato, anche se ne aveva avuto l'opportunità. Alla fine.....


“... Aiutaci,” lo implorò Beniyaru “Per favore. Aiutaci!”


Il suo urlo implorante colpì Grid dritto al cuore.


“Sì. Sarò il vostro Apostolo di Giustizia.”


“...?!”


Era un pugno quello che li stava colpendo..? I volti di Kir e degli altri si distorsero mentre finivano colpiti da Giustizia Inviolabile.






Traduzione di Erika Ortello


Editing di Elena Calabrò
                                


                                



