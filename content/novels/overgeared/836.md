---
weight: 8360
title: Capitolo 836
pubDate: 2025-03-20T11:48:41.508Z
tags:
    - overgeared
---


“Lauel ci ha messo in attesa e tu ci hai davvero evocati. Grosso modo conosciamo la situazione.”


Disse parlò una bella donna abbronzata che impugnava un arco. Estrasse tre frecce avvolte da dalle fiamme brillanti.


“Lascia i pesci piccoli a noi.”


Jishuka sorrise fiduciosa e diede sfogo alla sua maestria con l’arco. Scagliò contemporaneamente le tre frecce fiammeggianti che colpirono Dias in mezzo agli occhi, alle sopracciglia e al cuore.


Dias e le dozzine di Elfi che aveva catturato rimasero sorpresi.


<em>‘Esiste qualcuno che non sia un Elfo che possiede questo tipo di abilità con l’arco?’</em>


Le frecce scagliate sembrarono raggi di luce ed esplosero nel momento in cui colpirono Dias, arrecandogli profonde ferite. Dias volò indietro, ma Chris si fiondò su di lui che era scoperto e brandì il suo spadone.


“Osare colpire Grid!”


Chris pensava che ogni cosa doveva subire un processo. Se qualcuno intendeva sfidare il Re Grid, questo doveva dimostrare di esserne degno affrontando prima Chris!


Lo spadone di Chris colpì Dias, che continuò a subire grossi danni dato che anche Regas e Pon lo stavano attaccando. Le abilità intense fecero stordire Dias.


“Jude. Colpisce.”


Il colpo finale doveva giungere da Jude, ma tagliò solo l’aria.


“…???”


Cos’era quella presa in giro improvvisa? Il gruppo rimase folgorato perché si era aspettato che Jude finisse Dias.


Chris agì al posto di Jude.


“Spada di 1000 tonnellate!”


Fu un colpo pesante! Poi, Dias iniziò a diventare cenere.


“Cosa significa?”


Il party, che si stava dirigendo a dare supporto a Grid, si fermò perché nessuno non aveva ricevuto messaggi sulla morte di Dias, così come nemmeno i punti esperienza e gli oggetti caduti.


‘<em>Cosa?</em>’


Il party era confuso. Jude fu l’unico a rimanere calmo e non sembrò sorpreso. Poi, una voce risuonò dalle spalle di Jishuka. Era la voce di quello che si supponeva essere un Dias morto, riapparso senza una sola ferita e scosse la testa.


“Suppongo che il Padrone abbia causato un incidente terribile. Gli ho detto di fermarsi ma ha voluto svegliar il cane che dorme.”


Chris esclamò in fretta,


“Jishuka! Evitalo!”


Tuttavia, fu troppo tardi. La mano nera di Dias penetrò l’armatura di Jishuka, squarciando la sua pelle e i suoi muscoli.






[Hai subìto 12390 danni!]






[Sei stata influenzata dalla magia nera. Il tuo dolore è massimizzato.]






[Hai subìto un ulteriore 5700 danni!]






[Il recupero di tutte le risorse si è rallentato. La Difesa e la Resistenza sono crollate. Le abilità e la magia non possono essere usate per 3 secondi!]






L’attacco fu forte.


“Coff!”


Jishuka si allarmò quando fu pugnalata e gravemente ferita.


‘<em>Grid ha gestito questi mostri da solo?</em>’


Dias aumentò di nuovo la distanza quando il calcio in ritardo di Regas e la coltellata di Pon esplosero in aria invece che colpire lui. Per un pelo, evitò i loro attacchi in un modo mozzafiato! Lasciandosi sfuggire un sospiro di sollievo esagerato, Dias guardò Phou e Grid.


“È rovinato. Per quanto lo guardi, non c’è modo di ribaltare la situazione.”


Il Re di Overgeared i suoi Cavalieri era migliori di quanto si vociferasse. Quella situazione era pericolosa perché lui la affrontasse da solo. Perciò, Dias prese una decisione. Sarebbe riuscito a tener testa a Grid o ai suoi Cavalieri in uno scontro uno contro uno ma sarebbe stato impossibile fronteggiarli tutti insieme. In particolare, il Cavaliere dall’espressione stupida era un problema.


“Jude. Uccide.”


‘<em>La mia magia illusoria non funziona su di lui. La sua stupida faccia si sta prendendo gioco di me?</em>’


Dias bloccò lo spadone puntato verso di lui ma non riuscì a sopportare il peso della spada e ritirò in fretta il suo braccio, mentre Jude continuava a girare a sinistra e a destra.


“Kuock!”


Il potere di Jude era incredibile! L’illusione di Dias si indebolì e poi scomparve.


“È lì!”


Gli sguardi degli altri membri, che erano rivolti in una direzione completamente diversa da quella di Jude, girarono tutti insieme verso il corpo di Dias, che si sentì frustrato.


“Non pensavo che la mia illusione sarebbe stata distrutta così in fretta.”


Fu la prima volta che avveniva una cosa simile. Dias aveva giocato un ruolo attivo nel Regno di Violet e aveva affrontato giocatori potenti, ma non aveva mai vissuto una situazione così critica. Per lui Jude era una persona straordinaria.


“Sei il Primo Cavaliere del Re di Overgeared per un motivo.”


“Jude. Il Primo Cavaliere di Sua Maestà!”


Lo spadone di Jude non si fermò nemmeno per un momento mentre continuava a mettere all’angolo Dias. Jude aveva continuato a migliorarsi da quando era diventato un Cavaliere di Grid. Aveva distrutto i suoi limiti ancora e ancora, lottando contro Maxong e poi diventando più forte durante l’assalto a Belial. Ora, era sotto i riflettori per la terza volta.


Dias cercò di rispondere agli attacchi ed a resistere. La sua magia bloccò lo spadone di Jude e puntò al suo addome un paio di volte. Tuttavia, la pioggia di frecce di Jishuka volò sopra Jude, rendendo il suo contrattacco inutile. Più venivano scagliate frecce, più aumentavano le ferite di Dias mentre Jude guariva.


Nel frattempo, Chris, Pon e Regas agivano insieme a Jude per aggiungere maggiore pressione su Dias. Quest’ultimo venne colpito alle ginocchia e urlò di dolore. Tossì sangue e chiese,


“L’assetto di battaglia che usi… è stato prodotto dal Re di Overgeared? Ricordi preziosi, racconti che diventeranno leggende, sono contenuti in questi oggetti, non è vero?”


Sì, non c’era nulla di insignificante nel mondo. Dias voleva comunicarlo,


“Abbiamo tutti un passato. In qualche modo sono diventato un cattivo, ma ci sono molte storie in cui non sono un mostro. Avevo un potere speciale e una vita terribile perché sono nato come ibrido. Poi, ho incontrato il mio Signore…”


“…?”


Cosa voleva dire Dias? Il monologo del PNG attirò l’attenzione dei membri del gruppo di Chris. Poiché pensavano che si trattasse dell’inizio di una Missione, Regas e Pon dovettero trattenere Jude per riuscire ad ascoltare le sue parole.


Tuttavia, Dias non affidò loro una missione. Chiese solo un favore,


“Non odiate troppo il mio Signore. Non era una cattiva persona all’inizio.”


Tutti avevano una storia, che si trattasse di giocatori, di PNG o di mostri. Per quel motivo, l’ultimo desiderio che Dias voleva esprimere era per la salvezza del suo Signore. Quando Dias finì di parlare, mosse le dita.


“Uh…?”


Alcuni degli alberi circostanti si trasformarono in Elfi. No, ad essere precisi, si erano ritrasformati in Elfi. Quello era il motivo per cui Phou aveva ancora fame nonostante mangiasse di frequente gli Elfi.


“Quel Phou, al momento è a stomaco vuoto. La sazietà che prova è dovuta alle mie illusioni. Ma ben presto verranno rilasciate e non sarà in grado di lottare a lungo.”


Dias sembrava simpatizzare per Phou, che Grid stava colpendo senza sosta.


Jishuka chiese,


“Perché vuoi salvare gli Elfi?”


“Sono anche un apostolo della giustizia.”


“…”


“Kuku, sto scherzando. Lo dirò onestamente. Ho aiutato il mio padrone, non gli Elfi.”


Sì, li aveva protetti perché non voleva vedere i beni del suo Signore essere danneggiati. Tutto era per il bene del suo Signore. Kir non aveva mai offerto tutto il suo cuore a Dias, ma la grazia che aveva offerto ai suoi Cavalieri il primo giorno era stata reale.


“Provo un po’ di rabbia verso il mio Signore ma…”


Dias estese il suo collo verso Jude, ancora trattenuto da Regas e Pon. Voleva che la sua fine giungesse dal Cavaliere più forte che lo aveva sconfitto.


“A- Aspetta un attimo.”


Jishuka cercò di fermare Jude perché si sentiva riluttante ad uccidere Dias. Anche Chris, Pon e Regas sembravano turbati. Tuttavia, Jude fu irremovibile. Si liberò di Regas e Pon e poi calò il suo spadone sul collo di Dias, senza esitazione.


“Spreco di tempo. No. Sua Maestà. Aiutare. Lo farò.”


Un pilastro grigio si alzò verso il cielo, poi Jude si diresse immediatamente verso Grid. Non appena Dias morì e le sue illusioni furono completamente rimosse, Phou cadde in un terribile stato di fame ed andò in berserk. Agitò continuamente le sue grosse mani verso Grid.


“Jude! Aiutare!”


Guardava e pensava soltanto a Grid… No, era un Cavaliere avventato. Jude sfondò il suo terzo limite dopo aver ucciso Dias e agì, ma fu troppo tardi.


“Ondata della Cuspide Assassina Collegata!”


“Kuwaaaah!”


Phou era entrato in stato berserk e si concentrò solo sull’attacco. Fu un errore. Non era consapevole del danno che riceveva dallo scudo e della nebbia velenosa di Valhalla dell’Affetto Infinito e non si preoccupava di bloccare o evitare gli attacchi di Grid.


Il combattimento era finito. Incapace di resistere a Ondata della Cuspide Assassina Collegata che aveva attivato due volte per via di Ordine di Dio, Phou divenne cenere.


Gli occhi di Jude si accesero quando arrivò in ritardo al fianco di Grid.


“Vostra Maestà. Figo!”






***






“… “


La stamina di Kir si era consumata perché non era stato in grado di riposare per un po’ da quando era entrato nella foresta.


Pero, l’unicorno, leccò Kir che sembrava smunto e prosciugato. Gli occhi chiari dell’unicorno esprimevano sentimenti di profondo affetto e di ansia, ma queste emozioni non erano dirette verso Kir. Dal punto di vista di Kir, i compagni animali erano solo un mucchio di pixel e di intelligenza artificiale.


“Tsk.”


Kir si asciugò la saliva sulla guancia come se fosse stato dello sporco e volse il suo sguardo per vedere Faker che era fermo nelle vicinanze, in silenzio. Ciò rese Kir sinceramente curioso.


“Perché sei così inarrestabile? C’è qualche significato nell’uccidermi? Cosa guadagnerebbe il Regno di Overgeared se io perdessi gli oggetti e i punti esperienza?”


Kir si lamentò nonostante conoscesse già la motivazione. Satisfy era una società competitiva come nella realtà. Era naturale per i giocatori tenere sotto controllo gli altri giocatori. Supponendo che lasciassero andare Kir, un giorno, avrebbe potuto avere un impatto comparabile a quello di Grid e quando ciò sarebbe successo, probabilmente avrebbe minacciato Grid.


“Merda… Dannazione.”


Kir comprese perché Grid era ossessionato dall’ucciderlo. Ora che era un bersaglio, il destino di Kir era inevitabile. Avrebbe sofferto danni enormi dal momento in cui gli avesse messo le mani addosso. Tuttavia, nonostante questo…


“Ti sbagli se pensi che finirà così facilmente.”


La sua stamina si stava ricaricando lentamente grazie alla benedizione dell’unicorno. Kir superò lo sfinimento e premette una bottiglia di vetro sulla bocca di Beniyaru, che era ancora intrappolata tra le sue braccia. La bottiglia era piena di un liquido nero.


“L’Essenza di Yatan. Se ne manda giù così tanta, anche un PNG noto muore istantaneamente. Intesi? Non morirò assolutamente da solo.”


Beniyaru era colei che aveva attirato l’attenzione di Grid e lei aveva chiesto aiuto a Grid. Per quel motivo Kir immaginò che ci fosse un collegamento speciale tra Grid e Beniyaru e che la morte di lei sarebbe stato un duro colpo per Grid.


“Non perderò tutto da solo. Ho ragione, no?”


“Ti sbagli.”


Mentre sghignazzava in modo malvagio, Kir si fermò sorpreso.


“…!”


Ebbe il batticuore quando la Mano di Dio volò verso di lui e agitò un martello.


“Urgh!”


Kir si irrigidì a causa del martello! Grid sfruttò quel momento per portare via Beniyaru. Kir strinse i denti. Sentendosi la vittima, l’odio e la rabbia nella sua voce erano genuini quando disse,


“Tu! Quanto vuoi portarmi via?”


Grid in cambio chiese,


“Quanto vuoi portare via agli Elfi?”


“Cosa?”


Kir rimase senza parole. La domanda lo prese alla sprovvista dato che ora capiva completamente i sentimenti di una vittima. Grid ignorò Kir e guardò Beniyaru. Vuole sfuggire dalla realtà? Non mostrando alcun tipo di emozione, Beniyaru sembrava una bambola senza vita.


“Lei… Cosa hanno fatto gli Elfi per meritarsi di soffrire così?”


“…”


L’attuale Kir non sapeva cosa rispondere. Grid puntò Kir e stava per colpire il suo collo. Tuttavia, in quel momento, Huroi si avvicinò con urgenza e bisbigliò alle orecchie di Grid,


“Signore, il cavallo che sta cavalcando è un unicorno.”


“Unicorno? Davvero?”


“Prendetelo.”


“Cosa?”


Portare via un compagno animale? Cos’era? I compagni animali erano diversi dagli oggetti. I giocatori non dovevano preoccuparsi di perderli quando morivano perché la proprietà di un compagno animale era completamente garantita.


“C’è un modo. La proprietà può essere trasferita.”


“No, cosa stai dicendo?”


Grid si accigliò. Non riusciva a comprendere del tutto Huroi. “Perché quel bastardo dovrebbe cedermi il suo compagno animale?”


“In cambio della sua vita…”


Gli occhi di tutti erano concentrati sulla scena di Huroi che bisbigliava nelle orecchie di Grid. Nessuno sapeva di cosa stessero parlando, perciò rimasero tutti sconvolti quando udirono l’improvvisa offerta di Grid …


“Kir, vuoi vivere?”


“Cosa? Vuoi risparmiarmi?”


Anche Kir era confuso.


Grid annuì verso il sospettoso Kir.


“Sì. Io ti risparmierò. Non hai speso un sacco di soldi per gli Elfi? Se morissi qui, non perderesti la tua posizione in classifica e non avresti problemi con le transazioni future?”


Aveva senso, per questo Kir non negò. Ci pensò e notò immediatamente la fregatura dato che era un Mercante.


“Cosa vuoi in cambio?”


Grid indicò l’unicorno come risposta.


“Quello.”


“Verme pazzo!”


La reazione arrabbiata di Kir fu naturale. Il valore dell’unicorno era così elevato che non poteva essere convertito in soldi! Kir calcolò che non c’era nessuno che possedesse un unicorno come compagno animale. Piuttosto sarebbe morto che rinunciare a qualcosa di così prezioso. Proprio quando Kir stava per rifiutare la proposta senza esitazione, Grid disse,


“Pensa attentamente prima di rispondere. Se fai un errore, sarò un nemico di cui non riuscirai mai a sbarazzarti.”


Gulp! Un brivido scese lungo la schiena di Kir. Era ben consapevole di ciò che aveva sofferto di recente Immortal. Un Mercante poteva tenere testa al Regno di Overgeared, che nemmeno Immortal era riuscito a gestire? Realisticamente, era difficile. La protezione dell’Impero avrebbe impedito ad Immortal di essere assaltato da coloro che si sentivano tentati dagli oggetti, ma era impossibile per gli altri giocatori normali. Poteva diventare il bersaglio di due miliardi di persone! Kir immaginò qualcosa di terribile e scosse la testa.


Grid non diede a Kir la possibilità di pensarci a fondo.


“Dammi l’unicorno. Io ti risparmierò la vita senza metterti una taglia.”


“Davvero mi risparmierai? Non darai l’ordine di uccidermi?”


“Sì. Ma ti ucciderò la prossima volta che ci incontreremo. Ti disprezzo davvero. Fai attenzione a non incontrarmi per il resto della tua vita.”


“Ugh…!”


Grid possedeva la trinità di soldi, forza e autorità. La forza che poteva raccogliere usando i suoi oggetti come materiali grezzi era infinita. Tutto questo faceva sì che Kir avesse paura di Grid ed era convinto che fosse meglio accettare la proposta di Grid. Alla fine…






[La proprietà dell’unicorno ‘Pero’ è stata trasferita a ‘Grid’.]






Kir accettò la richiesta di Grid. Aveva preso questa decisione per il suo futuro.


“… Ora posso andare?”


Chiese Kir con voce impotente.


Grid annuì.


Kir aveva perso tempo, soldi, orgoglio e il suo unicorno. Tuttavia, dal suo sguardo fuoriusciva la motivazione.


‘<em>Di sicuro… Un giorno ripagherò la disgrazia di oggi.</em>’


Poteva non essere possibile in uno o due anni. Comunque, la storia sarebbe cambiata in quattro o cinque anni. Kir si sarebbe ripreso con successo sotto la protezione dell’Impero come pianificato. Avrebbe costruito un’alleanza intorno al Rengo di Gauuss e si sarebbe vendicato di Grid un centinaio, no, decine di centinaia di volte. Kir credeva che se avesse avuto più forza e autorità, sarebbe stato in grado di fare qualcosa contro Grid.


Tuttavia, questa fiducia venne presto distrutta.


“Hai dimenticato il mio avvertimento? Non ti avevo detto di non incontrarmi?”


“Cosa?”


Kir aveva camminato per circa venti minuti e rimase scioccato quando improvvisamente udì una voce. Sollevò la testa per vedere Grid bloccargli la strada in groppa all’unicorno bianco.


“C- Cosa significa? Non può essere!”


Il giocatore primo in classifica era un tale criminale? No, era impossibile. Grid puntò un coltello verso Kir, che non credeva a ciò che stava vedendo.


“Ti avevo detto che ti avrei ucciso. Non ti avevo detto di fare attenzione?”


“T- Tu, figlio di puttana!”


Grid era un cattivo, no, una canaglia… No, un malvivente. Kir impallidì quando comprese in ritardo la natura di Grid e urlò,


“Evocazione dei Cavalieri!”


Non era il momento di restare attaccati agli Elfi. Doveva sconfiggere Grid! Kir evocò i suoi tre Cavalieri…


“Cosa?”


Kir si perse d’animo.


Questo a causa di una inaspettata finestra di notifica.






[Nessun Cavaliere disponibile per essere evocato.]






“N- Non dirmi…?”


“L’unicorno è buono.”


Kir, che aveva trasformato la Foresta dell’Albero del Mondo in un inferno, divenne cenere. Quello fu l’inizio della caduta del Re Mercante. Esatto. Kir pensò di aver perso tutto quel giorno con Grid, ma fu solo un’illusione. Gli erano ancora rimaste delle cose da perdere, le connessioni commerciali che aveva in tutto il continente.






[L’unicorno è triste.]






[L’affinità con l’unicorno è molto bassa.]






[Si raccomanda di dare all’unicorno un nuovo nome.]






[L’affinità con gli Elfi è aumentata di 50.]






[L’Albero del Mondo è interessato a te.]






[L’Albero del Mondo ti ha mandato un invito.]






Traduzione di Erika Ortello


Editing di Elena Calabrò
                                


                                



