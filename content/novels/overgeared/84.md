---
weight: 84
title: Volume 1 - Capitolo 84
pubDate: 2025-03-10T08:59:29.210Z
tags:
    - overgeared
---


Due settimane erano passate da quando la guerra tra l’Alleanza e la Chiesa Yatan aveva avuto inizio. Nel processo, la Gilda Giant aveva raggiunto molti traguardi, perciò oggi stavano celebrando.


“Congratulazioni per la promozione del capo a lord! Salute!”


“Salute!”


La Gilda Giant era una delle migliori gilde da quando Satisfy era stato lanciato. Il loro capo gilda, Chris, era uno dei migliori giocatori in classifica, che aveva raggiunto il terzo posto nella classifica globale. Chris, che era stato nominato Lord di Pedro per i suoi risultati nel campo di battaglia, proclamò di fronte a suoi 530 membri della gilda,


“Ora è tempo di stabilizzarci! Per le prossime due settimane, smetteremo di andare in battaglia! Ci concentreremo sulla difesa di Pedro e sul rafforzamento del nostro potere! E!”


Chris smise di parlare e tirò fuori un’armatura di pelle. Ancora una volta controllò le informazioni dell’armatura.






[Armatura di Pelle di Ratto Inaspettatamente Confortevole]


Classificazione: Epica


Resistenza: 24/24                   Difesa: 22                   Velocità di Movimento: +3%


Un’armatura realizzata con pelle di ratto da un artigiano con grandi capacità e potenzialità, ma la sua esperienza e la reputazione sono in qualche modo mancanti.


È stata disegnata e creata in modo che il portatore non abbia dei fastidi durante il movimento. Chi la indossa è in grado di muoversi un po’ più velocemente.


Il fatto che questo tipo di armatura sia stato creato con scarso materiale è incredibile.


Restrizioni per l’utilizzo: Livello 13 o superiore. Livello di Padronanza dell'armatura di pelle: Principiante


L’artigiano sconosciuto che aveva creato le prime frecce epiche era stato sulla bocca di tutti per un po’ di tempo! Come trovarlo? Lo aveva disperatamente cercato, ma non era riuscito ad ottenere neanche il minimo indizio. Tuttavia, non troppo tempo prima, trovò per caso un indizio mentre leggeva un post su un sito della community.


‘Per favore, fai in tempo…!’ Aveva pregato Chris, con impazienza, ancora una volta.


“Che metà della gilda formi un team di ricerca! Andate a Winston! L’obiettivo è l’artigiano sconosciuto! Trovatelo e invitatelo nella gilda! Non importa quali condizioni richiederà, accettatele incondizionatamente!”


Per far sì che le gilde diventassero forti nel giro di poco tempo, avevano bisogno di maggiori classi da combattimento di alto livello. Ma affinchè la gilda riuscisse a diventare più robusta e completa, necessitava di abili classi di supporto.


Chris fallì nell’invitare Panmir e Steng, che nella classifica dei fabbri occupavano il primo ed il secondo posto. Riuscì però ad invitare i fabbri in quarta e quinta posizione, ma c’era ancora qualcosa che mancava.


Perciò, voleva invitare l’artigiano sconosciuto. Chris voleva definire la supremazia della Grande Gilda.








<p style="text-align: center">***</p>








“Ci mancano le persone.”


La Gilda Tzedakah era troppo occupata per preoccuparsi delle loro condizioni mentali. Avevano cercato Euphemina e completato le missioni contro la Chiesa Yatan per aumentare la reputazione della gilda. Pure loro stavano cercando l’artigiano sconosciuto.


Prima di tutto, la Gilda Tzedakah contava solo 17 membri. Questi avrebbero potuto tutti entrare in classifica, ma non avevano il numero per fare diverse cose alla volta.


Alla fine, i membri della gilda non pensavano fosse possibile mantenere questa situazione e presentarono la loro opinione a Jishuka. Così, si tenne un incontro.


“Rimandiamo la morte di Euphemina. Il motivo per cui vogliamo ucciderla è per vendicarsi dei nostri compagni e per la dignità della gilda, ma non ci sarà un beneficio immediato. D’altro canto, la gilda beneficerà direttamente dalle missioni collegate a Yatan e l’artigiano sconosciuto. Penso che sia meglio rimandare la vendetta per concentrarci sulle missioni e trovare l’artigiano sconosciuto.”


“Concordo. Non è facile catturare una ragazza che si nasconde come un topo.”


“7 voti a favore, 7 voti contro. 3 persone si sono astenute.”


“Penso che dovremmo andare avanti e procedere come abbiamo sempre fatto. Se mollassimo lungo la strada, aumenterebbero le voci. Piuttosto rinuncio alle missioni collegate alla Chiesa di Yatan. Ad essere onesto, siamo bravi e possiamo sempre migliorare la reputazione della nostra gilda senza doverci affidare a queste missioni generiche.”


“Esatto. Vendicarsi è questione di orgoglio. Non dovrebbe essere rimandato. Avete tutti dimenticato l’orgoglio della Gilda Tzedakah?”


“7 voti a favore. 5 voti contro. 5 persone si sono astenute.”


Regas, che stava osservando in silenzio l’evoluzione dell’incontro, finalmente parlò. “Che ne dite di andare a cercare l’artigiano sconosciuto?”


Jishuka chiese a Regas. “Pensi che dovremmo rimandarlo?”


Regas rispose immediatamente. “No, ad essere onesto, non pensi dovrebbe avere la priorità più alta? Che ne pensi tu?”


“Concordo.” Concluse Jishuka. “Smetteremo di fare le missioni collegate a Yatan. Concentriamo il nostro potere nel trovare Euphemina e l’artigiano sconosciuto.”


“Ok!”


Dopo l’incontro, i membri della gilda si dispersero.


Winston.


La Gilda Tzedakah si trovava in questa città. Per svariate circostanze, era probabile che anche l’artigiano sconosciuto si trovasse qui.


“Hmm, l’incontro è stato noioso. Uh?”


Dopo l’incontro, Regas trovò una persona asiatica mentre si dirigeva verso la locanda. Poi un sorriso luminoso gli attraversò il viso.


“Ehi! Gladiatore senza armatura!”


“…Eh?”


Grid, che stava camminando a testa bassa, alzò lo sguardo con frustrazione quando il suo cammino venne bloccato e qualcuno lo chiamò. Riconobbe subito Regas.


“Regas?”


“Ahah! Mi riconosci? Non pensavo ti saresti ricordato.” Regas si rallegrò.


Grid si sedette alla fontana e replicò. “Un buon garante… No, tu sei stato l’unico ad avermi difeso contro le accuse, perciò come potevo dimenticarti?”


Diversi mesi prima, quando era al livello -3, Grid cercò di partecipare nel raid per il Guardiano della Foresta. Ma quando chiese di unirsi, entrò nel mirino delle critiche da parte dei membri di un’altra gilda.


A quel tempo, l’unico che credeva e aveva supportato Grid fu Regas. Tuttavia, Grid provò riluttanza piuttosto che gratitudine verso Regas. La natura pura e buona era in opposizione a Grid e inoltre non gli piaceva il fatto che fosse bello.


Ma dopo uno scambio di battute, Regas sembrava molto più ingenuo di quanto avesse pensato Grid e si mostrò essere un tipo di persona che si sarebbe esposta come garante per un prestito. Perciò chiuse la relazione con Regas nel miglior modo possibile.


Ora si erano di nuovo incontrati! Era il momento di recuperare l’amo che aveva lanciato a quel tempo.


Regas era preoccupato. “Perché hai un’espressione così cupa? È successo qualcosa?”


Grid fece la faccia più triste possibile e spiegò. “Un vecchio ha rubato il mio oggetto.”


Regas si scosse per la sorpresa.


“Che perfido…! Esiste una persona del genere in questo mondo?!”


“Ah… Così sembra. Le persone che rubano i mezzi di sostentamento degli altri dovrebbero morire.”


Grid espresse il suo risentimento. Regas annuì. “Persone del genere dovrebbero pagarla.”


Grid iniziò a prepararsi a catturare il pesce. “Ah… Quanto sarebbe bello se ci fosse qualcuno ad aiutarmi… Beh… Non c’è altra scelta. È un mondo difficile, non c’è nessuno che aiuterebbe gratis. Giusto?”


Regas saltò in piedi. “Questo mondo è difficile, che stai dicendo? Questo mondo è caldo e bello!”


“Davvero? Uh… Ma il mondo che ho vissuto io è duro e velenoso. Con i miei oggetti rubati…”


“Che oggetto era? È importante?”


“Sì… Molto importante… Era la mia vita… Ma l’ho perso… Penso che mi suiciderò…”


La faccia di Regas impallidì per la paura. “S- Suicidio! Non puoi commettere un peccato simile! Non ti dispiace per i tuoi genitori? È il dovere di un figlio! Hai dimenticato lo spirito di Taekwondo?”


“Ah, mi dispiace. Sono così stanco mentalmente e fisicamente che ho avuto una pessima idea.”


Alla fine, Regas abboccò all’amo. “Non può continuare così! Ti aiuterò io! Non posso perdonare qualcuno che ha causato un’ingiuria simile agli altri!”


‘Sì! Ti ho preso!’


Nel momento in cui Grid stava esultando di gioia…


<em>Peook!</em>


Jishuka per sbaglio ascoltò la conversazione avvenuta tra i due e colpì Regas sul dietro della nuca. Poi tirò il lobo dell’orecchio di Regas. “Intendi aiutare qualcuno? Non hai dimenticato un paio di cose?”


Gli occhi di Grid si stavano illuminando quando volse il suo sguardo su di lei. Pelle abbronzata! Labbra rosse e piene. Occhi lunghi e curvi! Un bel petto! Jishuka era la ragazza ideale che Grid aveva sognato.


“Q- Questa?”


Nonostante il suo lobo fosse ancora tirato, Regas spiegò al dubbioso Grid. “Lei è il capo della mia gilda. Ah! Ahi! M- mi fai male!”


“Fa male, patetico bastardo?”


“Aaaagh!”


Jishuka tirò l’orecchio di Regas ancora più forte e si girò verso Grid. Sospirò appena vide che Grid continuava a guardarla dalla testa ai piedi con occhi espliciti. Era abituata alle attenzioni degli uomini, ma rimaneva sempre una cosa spiacevole. Anche se si trattava della realtà virtuale, e non vera.


“Ehi, tu.”


“Uh? Sì!”


Grid tornò attento appena Jishuka lo chiamò. Grid solitamente era forte di fronte alle donne, ma era diverso quando la donna incarnava il suo tipo ideale. Non riusciva a smettere di essere nervoso di fronte al suo sogno.


Jishuja lo fissò e tirò su col naso. “Novellino. Regas ora è occupato, perciò dovresti dedicarti da solo ai tuoi affari. Ora vai, noi ce ne andiamo.”


Jishuka continuava a tenere l’orecchio di Regas e lo tirò via.


Novellino. Novellino. Novellino. Novellino…


Grid guardò la schiena di Jishuka allontanarsi mentre la parola gli rimbombava in testa. Poi…


“Mi ha guardato come fossi un cane.”


Un tipo ideale rimaneva solo un tipo ideale. Grid ristorò il suo spirito e raggiunse Jishuka.


“Ehi.”


“…?”


Jishuka rimase sorpresa quando Grid, che fino a poco prima non riusciva a sostenere neanche il suo sguardo, le bloccò la strada. Ma fu solo per un secondo. Jishuka gli mostrò un sorriso rilassato ed incrociò le braccia, enfatizzando il suo petto.


“Perché mi stai chiamando?”


“Keok!”


Lo sguardo di Grid si focalizzò sul petto di Jishuka. Ma velocemente rischiarò la sua mente.


“Potresti darmi Regas? Ha detto che mi avrebbe aiutato. Che diritto hai per interferire?”


“Ho un naturale diritto, sono il suo capo gilda. Quindi deve seguire i miei ordini. Capisci? Non offenderti e vattene.”


“Solo perché sei il suo capo gilda non ti dà il diritto di decidere per lui.”


“Allora? Una terza parte ha il diritto?”


Jishuka aveva ovviamente il vantaggio. Piuttosto che combattere contro di lei, Grid scelse di inchinarsi.


“…Per favore. Sono davvero disperato al momento.”


“Anche noi lo siamo. Non possiamo spartire le persone.”


“Io sono più disperato


“Noi lo siamo di più!”


“Io lo sono ancora di più!”


“Anche noi!”


“Anche io!”


Bisbiglio.


Un gran numero di persone si era riunito, dato che un uomo adulto ed una donna avevano iniziato a discutere come bambini. In particolare, causò una bella agitazione dato che Jishuka era famosa.










Traduzione di Blackriss


Editing di Libusemumei
                                


                                



