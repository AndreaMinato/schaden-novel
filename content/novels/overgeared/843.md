---
weight: 8430
title: Capitolo 843
pubDate: 2025-03-20T11:48:41.509Z
tags:
    - overgeared
---


[Il membro del tuo party, White, è morto.]


“Sorella!”


In un vicolo lontano dal centro del campo di battaglia, Black impallidì mentre si nascondeva in un luogo sicuro e controllava i suoi cloni. La sua orgogliosa sorella, che dopo aver giurato vendetta su Grid e sui membri di Overgeared aveva aumentato il proprio livello in maniera costante e si era equipaggiata con oggetti leggendari, era stata uccisa in meno di due minuti.


Mentre i suoi cloni venivano storditi dai colpi di fulmine, Black guardò Grid e le scese un brivido lungo la schiena.


‘<em>Il divario tra di noi è aumentato invece che ridursi?’</em>


Ogni gioco aveva dei limiti. Dopo un certo livello la crescita sarebbe dovuta rallentare. Il miglioramento dei giocatori di basso livello era molto più rapido di quello dei giocatori di alto livello. I giocatori con oggetti di classificazione bassa avevano più probabilità di svilupparsi rispetto a chi possedeva un gran numero di oggetti di classificazione alta. Per questo, ci si era aspettato che il tasso di crescita di un top ranker come Grid fosse molto più lento rispetto agli altri, anche perché aveva brandito oggetti leggendari dall’inizio.


Allora come poteva esser così forte? L’attuale Grid si era superato rispetto all’anno precedente, senza considerare la Competizione Nazionale che si era tenuta diversi mesi prima.


“… Siamo sicuri che non abbia ottenuto oggetti di classificazione mitica?”


No, era impossibile. Trovare un oggetto mitico era più difficile di afferrare una stella nel cielo.


Black scosse la testa mentre controllava che le risorse consumate da Manifestazione Illusoria si fossero ripristinare. Poi, utilizzò immediatamente la sua tecnica finale, Mondo Illusorio. Voleva alterare il campo evocato da Grid per ribaltarglielo contro.






[Le tue illusioni hanno contorto la realtà.]






[Hai perso 4.7% di esperienza come penalità per aver utilizzato un grande potere, Mondo Illusorio.]






[Il bersaglio di Mondo Illusorio è già dominato da un enorme potere!]






[La presenza del bersaglio neutralizza le tue illusioni.]






[Mondo Illusorio ha fallito nel manifestarsi!]






“… Cosa?”


Molto tempo prima, Grid aveva affrontato Black e aveva supposto che lei avesse sua classe di grado leggendario.


Visto che aveva incontrato molti giocatori forti, l’intuito di Grid era diventato eccezionale. Per questo sapeva che in realtà, quella dell’Illusionista era una classe nascosta di tipo crescita che poteva migliorare fino al grado leggendario. Il livello di Black era ancora basso a causa delle grosse penalità che c’erano ogni volta che utilizzava un’abilità, perciò la classe era ancora al livello unico. Tuttavia, era innegabile il fatto che si trattasse di una classe molto forte.


Le illusioni di un Illusionista aveva un’influenza sulla maggior parte dei bersagli. Anche se l’avversario possedeva una classe leggendaria, non poteva nulla di fronte alle illusioni che Black evocava al costo dei suoi punti esperienza. Tuttavia, questo escludeva bersagli come gli Arcangeli, e i Grandi Demoni, che riuscivano a resistere all’Illusionista di grado unico. Doveva avanzare al grado leggendario se voleva avere influenza su di loro.


Sebbene ci fossero quelle rare eccezioni, un illusionista di grado unico avrebbe dovuto comunque esser capace di esercitare un potere assoluto su un giocatore. Eppure, fu impossibile esercitarlo su Grid.


“Cosa significa…?”


Nonostante il consumo di risorse e di punti esperienza, la sua tecnica migliore era stata neutralizzata! Black rimase sconvolta per la dolorosa perdita quando udì la voce di Grid. Stava parlando direttamente all’illusione del clone di Black,


“Voi sorelle non siete per niente cresciute. Avete lasciato il gioco per un po’?”


“Bastardo!”


Lasciato il gioco per un po’? Quanto si erano impegnate duramente per cercare di crescere rispetto all’ultima volta che erano apparse? Avevano molte storie da raccontare sul loro duro lavoro e sugli sforzi compiuti.


“Non sai nulla!”


L’arrabbiata Black ordinò alle illusioni che avevano superato la paralisi e lo stordimento di lanciare un attacco su vasta scala. Quelle copiarono le caratteristiche di una persona forte, Faker, e si avventarono su Grid. Black credeva che una copia del mostro Faker avrebbe potuto gestire Grid, dato che l’aveva sconfitta nonostante possedesse una classe normale. Aveva un buon fondamento quell’idea. Grid aveva consumato ogni tipo di abilità nell’affrontare le truppe di Kir e White e poi si era comportato come se si fosse sentito stanco.


In realtà…


‘<em>Consuma troppo mana.</em>’


Grid non riusciva più a mantenere Campo di Energia Tempestosa Demoniaca che consumava 1000 mana al secondo. L’Anello dell’Assurdità che aveva ottenuto da Black in passato aveva ridotto a metà il costo del mana dell’abilità, ma il problema era che la quantità base di mana di Grid era molto esigua. Tuttavia, Grid non se ne pentì. Campo di Energia Tempestosa Demoniaca aveva massacrato centinaia di soldati in cambio di una grossa quantità di mana!


“Hihi! Hihihihi! Muori! Muori! Muoooori!”


Tre donne bellissime armate di pugnali volarono verso Grid nello stesso istante. La loro velocità era molto alta mentre si muovevano da sinistra a destra intorno ai soldati. Ricordavano la classe dell’Assassino al terzo avanzamento, Maestro della Celerità. Per un attimo, Grid fu incapace di rispondere e subì dei tagli alle braccia e ai polsi. Le maledizioni e gli incantesimi dei maghi e dei negromanti di Kir interferivano con la concentrazione e i movimenti di Grid.


“Kyahahahah! Kuhihihihi!”


Black si lasciò scappare una risata piacevole mentre vedeva le ferite di Grid.


Nel frattempo, le sue illusioni continuavano a ruotare e a pugnalarlo.


Grid si difese dal bombardamento magico con le Mani di Dio e indossò la Benda all’Occhio del Macellaio. Fu allora che la precisione di attacco dei cloni crollò in maniera evidente. Questo perché Grid aveva preso in prestito il potere della Benda all’Occhio del Macellaio e aveva iniziato a leggere la traiettoria dei loro attacchi.


“Tzè!”


Le emozioni del corpo originale si indirizzarono ai cloni. Black si stava infastidendo mentre Grid iniziava ad evitare gli attacchi come un roditore. Incitò i negromanti di Immortal,


“Perché non mi state coprendo? Muovete gli Scheletri per bloccare i suoi movimenti! Perché gli uomini sono così inutili?”


“…”


L’influenza di White e di Black su Immortal era enorme da quando Veradin le aveva personalmente reclutate.


Nonostante i Necromanti provassero un forte dissapore nei confronti della donna che li trattava malamente perché erano degli uomini, non espressero il loro pensiero. Innanzitutto, avrebbero leccato la merda se avesse significato abbattere Grid. Non volevano perdere l’occasione di catturarlo.


<em>Clack! Clack, clack!</em>


L’esercito dei Non Morti seguirono gli ordini. I corpi rianimati dei soldati iniziarono ad incalzare Grid. A causa loro, i movimenti di Grid vennero enormemente limitati e la precisione di attacco di Black iniziò di nuovo ad aumentare. Ahimè, questo fu un problema.






[Hai causato 2100 danni al bersaglio!]






[Hai causato 1860 danni al bersaglio!]






[Hai causato 1990…]






…


…


Si trattava della ridicola difesa elevata di Grid.


Le illusioni di Black erano armate con armi uniche potenziate a +7. Black le aveva evocate in cambio della sua esperienza ma aveva fallito nell’infliggere danni a Grid, dato che le prestazioni dell’armatura con cui Grid era equipaggiato erano ben superiori. Non sarebbe stato strano se si fosse trattato di un’armatura potenziata almeno a +8.


Tuttavia, Black era ancora ottimista sull’esito dello scontro. Anche le gocce di acqua alla fine riescono a distruggere le rocce. Il basso danno avrebbe continuato ad accumularsi e Grid alla fine sarebbe caduto. Black credeva che non appena il campo d’energia e Oscuramento si fossero dissolti, Grid sarebbe stato danneggiato dalle sue illusioni e sarebbe morto.


Fu in quel momento che…


<em>Clack clack! Clack!</em>


Le centinaia di Scheletri evocati dai Necromanti circondarono del tutto Grid. Senza una via di fuga, accerchiato dai Non Morti e dalle illusioni, era virtualmente impossibile per Grid evitare gli attacchi. Fu una manovra difensiva perfetta.


“Hihihi! Hihihi! Questa è la fine!”


“Muori! Grid!”


Gli attacchi dei Necromanti e di Black si abbatterono come pioggia.


“Ondata.”


In risposta, Grid usò un’abilità ad ampio raggio. Le ondate di energia si propagarono in tutte le direzioni e colpirono contemporaneamente i Non Morti e le illusioni di Black. Il motivo per cui si era messo volontariamente sulla difensiva era perché così poteva sbarazzarsi delle illusioni di Black usando Movimenti Rapidi.


“Il numero di abilità usate è limitato.”


Doveva uccidere più nemici possibili con una abilità. Grid sfondò l’esercito dei Non Morti che era crollato e inseguì le illusioni di Black per sbarazzarsi di loro.






[L’illusione evocata con Manifestazione Illusoria è stata danneggiata ed è svanita.]






[Hai perso il 20% di esperienza.]






“Incredibile!”


Black si stava nascondendo in un vicolo. Il suo sguardo tremava in maniera violenta mentre soffriva l’enorme penalità dovuta alle sue illusioni andate distrutte. Fu in quel momento che riprese finalmente i sensi dopo aver visto la morte di sua sorella.


‘<em>No! Non posso vincere!</em>’


Sua sorella non era riuscita a sopravvivere nemmeno due minuti contro Grid, perciò cosa poteva fare Black? Si rassegnò e si volse per scappare. Poi, udì dietro di sé una voce amorevole,


“Ti ho trovata, <em>miao.</em>”


Si volse e …


“Noe!”


Era il Memphis famoso per avere più membri di Grid nel fan cafe. La sorella di Black si era iscritta in segreto al fan cafe e Noe era anche più carino ora che la sua pelliccia aveva cambiato colore. Nonostante questo, per Noe lei era solo il nemico. Inoltre, aveva anche osato minacciare il suo padrone!


“Voglio mangiare, <em>miao</em>.”


Il musetto a forma di ‘ㅅ’ si ingrandì e inghiottì Black.






[Il tuo compagno animale, Noe, ha ingerito l’anima del giocatore, Black.]






[Ha portato via metà delle statistiche più alte del bersaglio!]






[L’intelligenza è salita a 2131.]






[Hai capito la conoscenza della magia di Braham.]






[Puoi usare l’abilità Palla di Fuoco (Potenziata).]






[Puoi usare l’abilità Catena Fulminante (Potenziata).]






[Puoi usare l’abilità Incantamento dell’Arma (Potenziato).]






[Puoi usare l’abilità Esca (Potenziato).]






“Fiuu.”


Grid impugnò la Staffa di Belial. Si tolse anche Triplo Strato che aveva temporaneamente indossato per assorbire gli attacchi e passò a Valhalla dell’Affetto Infinito. In quel momento, il Re Mercante Kir e Veradin apparvero conducendo un gran numero di rinforzi.


“Continuate a pressarlo!”


Urlò Veradin dopo aver analizzato con calma la situazione, a differenza di Kir che stava facendo storie per il disastro in città. Poi Veradin ebbe la conferma che Grid aveva una barra della salute piuttosto ridotta per via dello schiacciante vantaggio numerico e le azioni delle sorelle White e Black.


‘<em>Questa volta ti ucciderò!</em>’


Il nuovo inizio qui a Penan era un’occasione brillante dal punto di vista di Veradin e di Immortal. Veradin intendeva usare questo contrattacco contro Grid per organizzare le fondamenta della loro rinascita. Era stato evocato il Cavaliere della Morte famoso per il suo veleno e i suoi respiri avvelenarono l’intera area. Lo sguardo di Veradin bruciava di determinazione. Non aveva ancora rinunciato al suo sogno di diventare un abitante del Regno i Hwan quando diede gli ordini al Cavaliere della Morte e a Immortal.


“Uccidete Grid!”


Grid aveva già usato molte abilità, perciò doveva essere in difficoltà dato che la Danza della Spada di Pagma aveva lo svantaggio del lungo tempo di ricarica. Veradin si sentiva fiducioso su questo quando sentì parole incomprensibili.


“Incantamento dell’Arma. Catena Fulminante.”


Magia? Perché dalla bocca di Grid uscirono magie di alcuni livelli più alti di Missile Magico? Prima che Veradin lo capisse, il fulmine colpì l’esercito dei Non Morti dei Necromanti, i soldati di Kir, Veradin e il cavaliere della morte di Veradin.






[Hai subìto 19.000 danni!]






[Hai ricevuto uno shock elettrico!]






[Hai superato lo shock elettrico con l’effetto di superare la morte…]






“Kuk…! Kuaaaaack!”


Catena Fulminante aveva raggiunto una distanza di 100 metri? Inoltre, questa forza era pari ad una magia di alto livello!


“Perché… Perché tu…?”


Perché ogni volta infrangeva le previsioni?


“Come fai a crescere in questo modo?”


Veradin gridò quando un’enorme palla di fuoco riempì la sua vista.


Kir fu incapace di chiudere la bocca mentre vedeva Veradin sparire in un pilastro di cenere.


<em>‘Fin dall’inizio… Il primo giorno che Kir aveva incontrato Grid… Avrei dovuto prostrarmi di fronte a lui!’</em>


Kir non riusciva nemmeno a respirare. Era già pentito, ma era troppo tardi. Nella mente di Grid, il ‘Re Mercante’ era Muto invece che Kir.






Traduzione di Katia Yu La Rosa


Editing di Elena Calabrò
                                


                                



