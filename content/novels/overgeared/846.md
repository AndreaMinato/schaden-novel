---
weight: 846
title: Capitolo 846
pubDate: 2025-03-20T11:48:41.510Z
tags:
    - overgeared
---


<em>‘Avrei dovuto ucciderli tutti?’</em>


Veradin, Drew, Tageo, Dail, Eisto, King Drago, e così via erano i membri di Immortal colpevoli dell’invasione di Reinhardt e di aver ucciso i fabbri e i soldati. Naturalmente erano inclusi anche i Necromanti supplichevoli di poco prima.


Grid non li uccise tutti. Esitò notando la loro mancanza di spirito combattivo e il rimorso per le loro azioni passate. Erano diversi da Kir. Lui era una minaccia, invece Immortal dopo essere stata abbandonata da Agnus si era indebolita. Anche se non era riuscito a perdonare Drew…


“…Tsk, avrei dovuto ucciderli tutti.”


Grid s’intristì ripensando a Khan, il primo ad andarsene, e poi si detestò per essersi lasciato cogliere da quella futile compassione. Mentre si rimproverava i suoi occhi si riempirono di intento omicida. Un desiderio di morte rivolto solo verso una persona.


<em>‘Veradin!’</em>


Grid si diresse sempre più veloce verso il passaggio sotterraneo.






***






“Lottare è una perdita di tempo… Per tutti e due. Non riesci a pensare con la tua testa? È per questo che non voglio stare con persone inferiori come te.”


Veradin guardò Bullet come se fosse un insetto. Disgustoso alla sola vista.


Bullet, ancora ferito, scosse la testa.


“Dov’è il Veradin che intraprese la Missione imperiale di massacrare gli immigrati. Il Veradin che si preoccupava per i suoi compagni. Quel Veradin leale ad Agnus… Dov’è finito?”


“Non è mai esistito.”


Era stata tutta una finzione. Aveva interpretato il ruolo del compagno perfetto in modo da guadagnare la loro fiducia e per osservarli.


“…”


Bullet sospirò. Cercò di nascondere le sue emozioni, ma non era affatto facile.


Veradin notò la sofferenza negli occhi di Bullet e lo derise,


“Non eri stato tu a dire una volta che ero come un vecchio amico per te? Io ti ho fatto sentire in quel modo. Avevo bisogno della tua reputazione per attirare alleati talentuosi nei primi tempi di Immortal.”


“…”


“Beh, prima la pensavi così. Se mi consideri ancora un amico, non usare il mio nome per vivere comodamente nel palazzo imperiale. Comunque, quando hai iniziato a dubitare di me?”


“…Da quando Agnus ha smesso di riconoscere la tua posizione ed hai iniziato a dare ordini per tuo conto.”


“Ah, sono stato imprudente.”


Veradin guardò verso il suo Cavaliere della Morte Maestro di veleni e alzò il suo pugnale. Aveva delle ferite per lo scontro con il Cavaliere della Morte di Bullet, ma non influivano molto sulla sua capacita di movimento. Bullet si dovette render conto della disparità tra primo e secondo posto.


<em>‘C’è una così grossa disparità tra i ranking…’ </em>


E pensare quante volte Grid aveva affrontato i più forti del mondo.


<em>‘Se Agnus fosse ancora dalla nostra parte…’</em>


A Bullet tornò in mente il primo giorno in cui incontrò Agnus, così forte e figo. A quel tempo comandava un esercito di Non Morti e soltanto a guardarlo si capiva cosa volesse dire essere un vero Necromante, facendo tremare tutti. Quando Bullet si unì ad Immortal, si fidava di Veradin, che parlava per conto di Agnus.


Alla fine la realtà era una fregatura. Ad Agnus non importava niente di Immortal. Veradin, il portavoce di Agnus, li aveva solo usati come capri espiatori.


“Kuk…!”


Lacrime riempirono gli occhi di Bullet. Voleva essere amico di quelle persone che condividevano il suo stesso ideale. Avrebbe voluto avanzare, esplorare e divertirsi insieme a loro. Era un errore così grande?


Il suo cuore si straziò quando sentì le parole di Veradin.


“Saresti dovuto essere più crudele. Se avessi avuto più oscurità nel tuo cuore, ci sarei io sul quel pavimento in questo momento, non tu.”


“…”


“Addio, persona noiosa con cieco entusiasmo.”


Il pugnale velenoso trafisse il petto di Bullet. In quel momento il suo cuore si spezzò definitivamente.


“Ah…”


Ricevette un danno grave a causa del veleno. L’Oscurità riempì il suo cuore. Era la rabbia che provava per aver ingenuamente rincorso un sogno vano. Bullet non odiava Agnus per non aver ricambiato la sua ammirazione. Dopotutto Agnus non aveva obblighi verso di loro.


“Non è divertente.”


Veradin schioccò la lingua. Bullet giaceva con la testa sul pavimento freddo, in attesa della sua morte.






[Riceverai 4,300 punti di danno dal veleno.]






[Il tempo di ricarica per un’altra pozione non è finito.]






[L’antidoto non funziona.]






[Riceverai 4,300 punti di danno dal veleno.]






Il suo campo visivo si tinse di rosso. La sua Salute scese al minimo, la sua motivazione scomparve. Divenne un guscio quando udì qualcosa.


“Ho visto bene.”


Era una voce sconosciuta. Una voce che emanava una forte volontà come quella di Agnus, ma più gentile.


“Gri…d…”


“Se ti interessano i jiangshi, contattami. Le persone talentuose sono sempre benvenute.”


Disse Grid passando vicino al morente Bullet. La simpatia di Grid verso Bullet non significava che lo avrebbe risparmiato. Dopotutto, Bullet faceva ancora parte di  Immortal. Però Gird gli diede un’opportunità. Una colonna di luce grigia si alzò dietro di lui all’entrata nel passaggio sottorraneo.






***






“Pant… Pant…!”


Veradin ansimava mentre correva nelle fogne. L’arroganza e l’aria disinteressata che aveva mostrato mentre umiliava Bullet era sparita completamente. Perché nel momento in cui inflisse il colpo decisivo a Bullet vide chiaramente che Grid lo stava silenziosamente guardando.


<em>‘Bastardo.’</em>


E pensare che Grid fosse lì a guardarlo? Era possibile che fosse così fiducioso di poterlo sconfiggere in qualunque momento?


“Gli farò rimpiangere avermi dato tutto questo tempo!”






[Il Re della Miniera.]






Si credeva che l’uomo con questo titolo dormisse nei canali sotterraneo che scorrevano sotto Penan. Veradin fu molto felice quando ricevette la chiamata del Re Mercante Kir, e pensò che fosse un segno del destino.


La segretezza non era l’unica motivazione per cui aveva scelto quel passaggio come via di fuga. Lui voleva ottenere anche il corpo del Re della Miniera,


orami era risaputo che il veleno non aveva nessun effetto su Grid, per cui Veradin non avrebbe più usato il Maestro dei veleni. Voleva assicurarsi di aver abbastanza punti dominazione per trasformare il corpo del Re della Miniera in un Cavaliere della Morte.


<em>‘È qui?’ </em>


Grid lo avrebbe presto raggiunto per cui doveva sbrigarsi. Veradin, preso dall’ansia, iniziò a cercare per i canali sotterranei, non preoccupandosi di quanto si stesse coprendo di sporcizia.


“È qui!”


Riuscì finalmente a trovare la vecchia bara arrugginita.


Il Re della Miniera. Era stato un Re crudele vissuto centinaia di anni prima che aveva costruito una città sotterranea sotto il Regno di Gauss per conquistarlo. Ora sarebbe stato resuscitato con stamina infinita e una forza da spaccare le montagne.


Veradin rise in modo maniacale alzando la copertura della bara e urlò.


“Rinuncio al controllo del Cavaliere della Morte Kyleo!”


L’inventario esclusivo dei Necromanti si aprì. Da lì estrasse le ossa del Maestro dei veleni e depositò quelle del Re della Miniera.


“Io, Veradin, dominerò il Re della Miniera! Re della Miniera! Diventa il mio fidato Cavaliere della Morte!”






[Questo è un corpo leggendario.]






[Data la mancanza di punti dominazione, hai fallito nel trasformare il Re della Minera nel tuo Cavaliere della Morte.]






[Il titolo ‘Posseduto dai Morti’ ti ha permesso di sopprimere alla mancanza di punti dominazione.]






[Sei riuscito a far diventare  il Re della Miniera un Cavaliere della Morte.]






[Il titolo ‘ Sotto il Re…’ è stato ottenuto.]






[Cavaliere della Morte]






[Nome: Re della Miniera


Livello: 361


Il livello del Padrone è troppo basso. Gli attributi del Re della Miniera sono stati abbassati.


Forza: 4,100 (∇)


Stamina: 4,100 (∇)


Agilità: 540 (∇)


Intelligenza: 190 (∇)


Abilità possedute:


Saccheggiare (A-), Strada per l’Inferno (S)…


…]






“Hat…! Kuhahahaha!”


Aveva superato le sue aspettative. Il Re della Miniera era più forte di tutti i Cavalieri della Morte avuti in passato, compreso il Maestro dei veleni. Aveva statistiche elevate e tutte le sue abilità erano di grado A o superiore… Non era forse il livello dei Cavalieri della Morte di Agnus?!


Veradin rise appena ottenuto ciò per cui era venuto. La sua paura di Grid scomparve.


Non mosse un muscolo vedendo Grid che lo aveva appena raggiunto.


“Ogni volta che ti vedo mi viene in mente una teoria. Non hai nessuna vergogna? Hai inflitto innumerevoli danni ad altri, e in questo momento stai creando altre vittime. Perché mi chiedo, forse perché sei così ossessionato dal dolore che hai subito?


“…?”


Parlare era inutile se l’interlocutore non lo comprendeva.


Veradin disse a Grid,


“Il tuo odio e vendetta verso Immortal. Sta passando ogni limite. È così grave che Immortal ha invaso Reinhardt? Non hai invaso anche tu tanti posti? Hai persino distrutto un intero Regno. Stai vivendo bene, ma non tolleri l’aggressione di altre persone? Non mi perdoni? Sei dominato dai ricordi del passato. La tua paura nel tornare debole come prima è così tale da portarti a reagire così drasticamente quando un tuo territorio viene invaso. Non sei fatto per stare al potere.”


Quella era la ragione.


Veradin finì di parlare e mosse le dita, facendo agire il Cavaliere della Morte. Gli occhi del Re della Miniera brillarono e una luce viola lo avvolse mentre urlò.


Grid attivò Combinazione dell’Oggetto così la Spada dell’Illuminazione e il Bastone di Belial diventarono un’unica arma. Il Cavaliere usò il mana per lanciare delle rocce verso Grid. Contemporaneamente, Grid roteò la sua spada creando uno scudo attorno a sè. Innumerevoli scudi continuavano ad esser generati perciò gli attacchi del Re della Miniera non  causarono a Grid nessun danno.


“C-Cosa?”


Cos’era quello scudo infinito? Quante abilità possedeva Grid che andavano contro il senso comune?


“Con questa quante volte ti ho ucciso? Mi sono dimenticato, consideriamo questa come la prima.”


Sussurrò Grid a Verdin, allibito vendendo il Re della Miniera crollare a terra.


“A-Aspetta un attimo!”


“Keook!”






[Hai subito danni catastrofici!]


…


…






[Sei morto.]






[Hai fallito la condizione della Missione Nascosta Residente del Regno Hwan (1). La Missione Residente del Regno Hwan (1) è stata disattivata.]






[Il Regno Hwan non ti darà altre opportunità. Non avrai nemmeno il permesso di visitarlo.]






[Sei morto due volte nel giro di 24 ore. Sei stato forzato al log out.]






Traduzione di Giacomo Spezzaferri


Editing di Elena Calabrò




                                


                                



