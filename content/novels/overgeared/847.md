---
weight: 847
title: Capitolo 847
pubDate: 2025-03-20T11:48:41.510Z
tags:
    - overgeared
---


“Kuk! Kuaaaah! Gridddd!”


Veradin pensava che fosse un sogno finché aprì gli occhi nella capsula. Non era un sogno ma la realtà. Era morto due volte di seguito ed era stato forzatamente disconnesso da Satisfy. Inoltre, aveva perso definitivamente l'occasione di diventare un cittadino del Regno di Hwan.


Veradin uscì dalla capsula e non poté fare a meno di chiedersi,


“Come può possedere ancora tutto quel potere?”


Penan aveva 3.000 soldati. Grazie al potere del Re Mercante Kir, erano presenti molti giocatori di altro rango e soldati ben equipaggiati, inclusi i Necromanti di Immortal. Pertanto, Veradin aveva previsto che Grid avrebbe consumato la maggior parte delle sue abilità e della sua resistenza con le truppe d’élite prima di raggiungerlo.


Non era una semplice previsione, Veradin ne era certo. Grid avrebbe dovuto essere esausto prima di raggiungerlo. Anche se fosse ci riuscito, Grid non avrebbe dovuto avere le forze per brandire la sua spada nemmeno una volta.


Perché?


Per la sua Stamina. La Stamina era una particolare statistica diversa dalla Salute, dal Mana e dalle altre statistiche. Non poteva essere recuperata in modo artificiale come ad esempio bevendo una pozione. Una persona doveva riposare per recuperarla.


Grid doveva esser stanco, anche se la sua statistica di Stamina fosse stata superiore ai 3.000 punti.


<em>'Eppure stava bene.'</em>


Com’era possibile?


<em>‘I membri di Immortal in prima linea si erano arresi a Grid?’</em>


Era per questo che Grid aveva ancora molta Stamina? Era una possibilità, ma...


<em>'Non è abbastanza.'</em>


Veradin non era convinto dalle sue ipotesi. Era frustrato perché non riusciva a capire cosa fosse andato storto nei suoi calcoli. In realtà, la colpa era del Re Mercante Kir. Quando parlò con Veradin, Kir aveva mentito sulla quantità di danni che aveva ricevuto solamente per mantenere il suo orgoglio. Non aveva detto a Veradin di aver perso il suo unicorno a causa di Grid! Quindi, alla fine, Veradin era stato costretto a formulare una falsa supposizione.


"... Sicuramente, Grid non ha più di 4.000 punti di Stamina, no?"


Se la Stamina di Grid era così alta, allora anche la sua elevata Difesa aveva senso. Poi sorsero nuove domande. Qual era il segreto dietro l'altissimo potere d'attacco di Grid se aveva investito la maggior parte dei suoi punti nella Stamina? Quanti punti di Intelligenza aveva per potersi permettere di usare la magia? A quanto ammontava la sua Agilità?


"... È tutto dovuto al fatto che sia Overgeared?"


Il pugno di Veradin colpì la capsula. Tuttavia, non poteva esercitare una forza elevata a causa del suo corpo magro e senza muscoli. Quindi, la costosa capsula non aveva subito danni. Veradin fu sopraffatto da un senso di impotenza, si sentiva piccolo e squallido. Era sempre stato un vincitore nella realtà e in Satisfy, quindi le sue sconfitte consecutive contro Grid erano state per lui scioccanti.


“Merda! Dannazione!”


Veradin voleva dimostrare che c'era una differenza tra lui e i due miliardi di giocatori, un giorno avrebbe voluto mettere Agnus sotto i suoi piedi per provare un senso di superiorità senza pari.


“Grid!!”


Il suo rancore verso Grid si levò nel cielo.


“...”


Tuttavia, il suo spirito combattivo sembrava scomparso. Quanto aveva perso la Gilda di Immortal a causa di Grid? Veradin esitò a lungo. Non avrebbe dovuto svegliare il can che dorme...


E se avesse saputo che non era un cane ma un vero e proprio mostro...


Poi Veradin perse motivazione e si è riempì di frustrazione e rimpianti. Avrebbe potuto essere una stella luminosa se non si fosse imbattuto in quel mostro.






***






Il Terzo Mercante in classifica, Muto, aveva collaborato con Grid per vendere il lampadario al Palazzo Imperiale ed era sulla buona strada per un successo senza precedenti.


Non aveva perso occasione di approfittare dei diritti commerciali che si era assicurato grazie al Regno di Overgeared e aveva attuato dei prezzi soddisfacenti per i consumatori piuttosto che essere avido di profitti. Ora, centinaia e migliaia di giocatori erano giunti nel Regno Overgeared per visitare la Compagnia di Muto, che era completamente integrata nel Regno.


Grazie al rapido sviluppo del commercio nel Regno di Overgeared, che era stato minore rispetto a quello dell'agricoltura, Muto era in competizione per il secondo posto nella classifica dei Mercanti, e prevedeva che avrebbe raggiunto il secondo posto in classifica nei successivi quattro mesi.


Più alto era la posizione in classifica del Mercante, maggiore era il numero di negozi che si potevano possedere. Il divario tra il secondo e il terzo posto era notevole. Muto traboccava di felicità.


In passato gli era capitato di incontrare Grid nel Continente Orientale e di aver mangiato il cibo velenoso di qualche chef pazzo. Muto voleva congratularsi con sé stesso per aver guadagnato il favore di Grid anche se ciò aveva significato inimicarsi l'Impero. Era orgoglioso di aver avuto la furbizia di scegliere Grid.


Era molto soddisfatto della situazione attuale. Poi un giorno...


"Perché sei qui?"


Muto provò una forte ansia. Il Primo Mercante in classifica Kir, che era stato acclamato come Re dei Mercanti, stava visitando il Regno Overgeared. Muto era dispiaciuto di vedere Kir seduto assieme a Lauel.


<em>'Di nuovo ...!'</em>


In passato Kir aveva sottratto molte delle merci di Muto. Il Re dei Mercanti aveva ampliato le sue attività utilizzando qualsiasi mezzo e metodo, rendendosi un nemico giurato per Muto. Muto credeva che Kir stesse facendo qualche losca manovra politica e intuì che la posizione che aveva costruito nel Regno Overgeared stava per essergli portata via.


<em>'È riuscito a creare una situazione come questa mentre la sua città veniva invasa da Grid... Ha trasformato una crisi in un'opportunità nonostante le condizioni così sfavorevoli?'</em>


Kir rise di Muto, che lo stava fissando con occhi pieni di ostilità,


"Non guardarmi come se fossi un cattivo. Dal mio punto di vista, tu sei il cattivo. Ora, prendi questo."


“...?”


Muto era confuso, perché Kir gli consegnò il suo libro mastro.


<em>'Cos'è questo scherzo?'</em>


Laurel sorrise a Muto che era estremamente confuso.


"Accettalo. Questo è un libro che fornisce una visione completa dei conti e dello stato degli affari del Re dei Mercanti".


"Quello... Cosa sta succedendo?"


Kir rispose sarcasticamente.


"Questo malvagio bastardo sta fingendo di non sapere nulla fino alla fine. Non conosci il piano che prevedeva di strapparmi via tutto e consegnarlo a te? Così ha più senso?"


“Cosa...”


Stavano prendendo tutto dal Re dei Mercanti Kir e glielo stavano dando? Il cervello di Muto non riusciva a tenere il passo con la discussione. Lauel gli diede una pacca sulla spalla.


"È tempo che tu prenda tutto ciò che Kir ha costruito. "


“...”


"Diventa il nuovo Re dei Mercanti. Questo è un ordine di Re Grid."


Il viso di Muto divenne rosso quando comprese finalmente la situazione. Ogni sorta di emozione esplose nel suo cuore e i suoi occhi si riempirono di lacrime.


"Grid ha fatto questo per me... Lui crede in me".


Non era questione di fiducia. Nella sua posizione Grid non aveva scelta. La Gilda di Overgeared non aveva un Mercante, quindi Grid poteva appoggiarsi solo su Muto. Inoltre, Muto in breve tempo si era dimostrato estremamente utile e ha aveva dimostrato perché era Terzo nella classifica dei Mercanti.


Nonostante ciò, Lauel rimase in silenzio. Pensò che sarebbe stato meglio lasciare Muto ai suoi pensieri. La reazione di Muto gli fece capire che era appena nato un nuovo fanatico di Grid. Lauel era contento ma faceva una netta distinzione tra le questioni pubbliche e private.


"Muto, in futuro, guadagnerai una quantità astronomica di denaro utilizzando i privilegi di Kir e il commercio del Regno Overgeared. Te ne rendi conto?"


“Certamente.”


"Allora darai il 70% dei tuoi profitti a Grid."


Il 70% era una richiesta ragionevole. Le entrate condivise tra un Regno e la Compagnia di un Mercante erano in genere tra il 40-60%, nel caso di un accordo esclusivo. Dopotutto, Grid si era assicurato i diritti commerciali del Regno Overgeared e i diritti commerciali di Kir per Muto. Per lui sarebbe stato difficile per lui rifiutare una condivisione degli utili dell'80%, figuriamoci il 70%.


Tuttavia, Kir pensava che Muto avrebbe rifiutato.


<em>‘Cos'è il 70%?’</em>


Kir sapeva che erano solo due i giocatori Mercanti in grado di gestire i suoi diritti commerciali, il Terzo classificato Muto e la Seconda classificata Cecilia. Ciò significava che era inevitabile per Grid fare affidamento su Muto. Muto ne era consapevole, quindi si sarebbe accontentato solo del 30% dei profitti? Forse una cifra dal 40% al 60% era più realistica.


Era come Kir si aspettava.


"70% ...? Non mi va bene."


Muto rifiutò con fermezza.


<em>'Guarda questo.'</em>


Kir sollevò il naso con aria presuntuosa mentre sperava in una frattura tra Grid e Muto. Non voleva vederli andare d’accordo. Lauel sospirò ma non mostrò alcun segno di turbamento perché aveva previsto il rifiuto di Muto.


"Capisco. Allora ne discuteremo un po' di più... "


Lauel pensava che il 60% fosse un importo realistico.


"Vi darò il 90%."


“Davvero?”


“Cosa?”


Laurel e Kir erano confusi dall’affermazione scioccante di Muto. Quest’ultimo fece un ampio sorriso.


"Ripagherò la generosità di Grid per il resto della mia vita. In cambio, voglio che Grid difenda la Compagnia di Muto fino alla fine".


Muto era certo che Grid non sarebbe finito a fare Re di un piccolo Regno.


<em>‘Considerando la forza bruta di Grid, le abilità di Fabbro e il suo slancio inarrestabile, così come le molte persone talentuose legate a lui...'</em>


In futuro, Grid sarebbe diventato probabilmente il leader di una grande nazione, in grado di competere con l'Impero di Saharan. Muto credeva che sarebbe stato un valido investimento, anche se avesse fruttato dopo 10 anni. Esatto, sarebbe stato un investimento. Muto stava già sognando un futuro più radioso.


Kir aveva letto i suoi pensieri e trovata tutto quanto assurdo.


"Non riesci a capire in che situazione ti trovi? Grid è una persona pericolosa. Si crea sempre nuovi nemici e un giorno crollerà. Eppure stai sognando un futuro con lui? Muto, questa follia è il motivo per cui sei attualmente il terzo in classifica."


Kir stava prendendo in giro Muto.


"Terzo? Non sono il primo adesso?"


“...”


"Pensi che io sia stupido? Non sei tu quello che ha perso tutto?"


Kir fu costretto a chiudere la bocca alle parole di Muto.


Dopo di che ...






[Classifica dei Mercanti]






[Primo posto - Muto (Affiliazione: Gilda di Overgeared)]






La classifica appena aggiornata ebbe un grande impatto sul mondo. Il nome di Kir non si trovava da nessuna parte nelle classifiche e il giocatore con il titolo di Re Mercante ora era Muto. L’apprezzamento per la sua appartenenza al Regno di Overgeared aumentò bruscamente.






***






"Non possiamo prendercela comoda in questo momento."


Qualcosa di enorme stava avvenendo nel secondo Regno costruito dai giocatori, Valhalla. Il famoso generale, il Dio della Guerra Ares, stava guidando un esercito con decine di migliaia di soldati scelti. La sua destinazione era il Regno di Ultina. Si trattava di un piccolo Regno individuato come il primo obiettivo dell’invasione da parte del Regno di Valhalla.


<em>‘Anche io devo fare del mio meglio!'</em>


Il giocatore Oasis, che una volta aveva stravolto il mondo con il titolo di Successore del Re Imbattuto, era proprio accanto ad Ares.


Contemporaneamente, nel profondo delle montagne del Regno di Ultina.


"Un vecchio amico del padrone?"


Un giocatore stava affrontando un PNG chiamato Asmophel. Haster, il giocatore, era molto diffidente nei confronti del visitatore appena apparso. Asmophel era stanco del suo lungo viaggio e iniziò a spiegare con un'espressione cupa.


"Appartenevamo alla stessa divisione di cavalieri ... Digli che sono un traditore e lui capirà."


"Ah, sei tu. È da tanto che aspetto."


Era uno dei Cinque Miracoli. L'eremita Haster, colui che persino Kraugel temeva, iniziò a muoversi.






Traduzione di Alessandro Stuppini


Editing di Elena Calabrò
                                


                                



