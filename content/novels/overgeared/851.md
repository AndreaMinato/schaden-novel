---
weight: 8510
title: Capitolo 851
pubDate: 2025-03-20T11:48:41.511Z
tags:
    - overgeared
---


[Un intruso è comparso nel Primo Dungeon Gerad.]


Il lasso di tempo fra la comparsa della prima notifica e quelle successive fu incredibilmente corto.


[La prima zona del Primo Dungeon Gerad è stata distrutta!]


[La seconda zona del Primo Dungeon Gerad è stata distrutta!]


[La terza zona del Primo Dungeon…]


[Il Primo Dungeon Gerad è stato completamente distrutto.]


“Cosa?”


Nella Montagna Gerard erano situati sei Dungeon con lo scopo di proteggere la Principessa. Erano stati pianificati proprio per respingere gli intrusi ma nonostante ciò, in pochi minuti il Primo Dungeon era stato completamente distrutto.


“Chi…?”


Non c’era alcuna possibilità che fosse stato un giocatore in quanto nemmeno Grid era riuscito a ripulire un Dungeon in così poco tempo. In più, il livello di difficoltà del Dungeon Gerad era molto più alto di quello colpito in passato da Grid, Attenti ai Cani. Come poteva un giocatore averlo raso al suolo in pochi minuti? Sembrava impossibile.


“È comparso un Drago!”


L’immagine del Drago comparso alla Competizione Nazionale era ancora vivida nella mente di Eat Spicy Jokbal. Forse un Drago era atterrato sulla cima della Montagna Gerad distruggendo qualche Dungeon.


[Un intruso è comparso nel Secondo Dungeon Gerad.]


“Non può essere un Drago!”


L’invasore stava attaccando un Dungeon dopo l’altro. Eat Spicy Jokbal preparò in fretta varie pozioni e si precipitò alla Montagna.


***


[Sei entrato nel Dungeon Gerad (4).]


[Le trappole sono state attivate.]


Non appena entrò nel Quarto Dungeon degli spuntoni appuntiti apparvero dal pavimento e dalle pareti, mentre un enorme palla demolitrice cadde dal soffitto. Una trappola letale che avrebbe ucciso centinaia di persone.


“Bah.”


Agnus derise l’ideatore di tali trappole mentre il Lich Mumud lanciò un incantesimo che li fece fluttuare e che creò attorno a loro uno scudo di luce. Gli spuntoni si spezzarono al contatto e la palla demolitrice non riuscì a penetrare lo scudo e rotolò a terra. Agnus salì sulla palla ed ispezionò il lungo corridoio del Dungeon.


“È stato creato in modo da far passare una persona alla volta. Kik!”


La difficoltà del Dungeon aumentava rapidamente. A differenza del Primo e del Secondo Dungeon, in cui era andato avanti grazie ad un’armata di Non Morti, il Terzo Dungeon aveva spazi molto più ristretti e molte più trappole. Agnus aveva affrontato molte imprese ma i Dungeon della Montagna Gerad si stavano rivelando molto difficoltosi.


‘Non posso sfruttare troppo Mumud.’


Agnus ci pensò un po’ su e poi fece dei rapidi gesti con le mani. Uno Scheletro comparve dal terreno che, seguendo il volere di Agnus, si incamminò lungo il corridoio davanti a loro. Non appena avanzò di qualche passo fu avvolto dalle fiamme, ma continuò come se non provasse dolore. Fece quattro passi prima di diventare un mucchio di cenere.


<em>‘Una trappola di fuoco, infligge 5000 danni ogni quattro blocchi.’</em>


Agnus mosse le dita e un altro Scheletro emerse dal quarto blocco del corridoio. Morte a Catena era una tecnica unica che permetteva di creare un Non Morto nel punto esatto in cui era stato distrutto il precedente. Il secondo Scheletro divenne a sua volta cenere quando raggiunse l’ottavo blocco, ma un altro prese il suo posto, raggiungendo il dodicesimo e ultimo blocco. Il dodicesimo blocco esplose senza emettere fiamme.


[Il tuo Scheletro ha subito 20,000 punti di danno ed è stato distrutto.]


L’ esplosione distrusse il corridoio facendo saltare tutte le trappole fino all’undicesimo blocco e facendo tremare  l’intero Dungeon. Agnus era ancora distante e non ricevette nessun danno.


“Kilkik!”


Agnus attraversò quel che rimaneva del corridoio ridendo. Nuovi Scheletri venivano creati ad ogni nuova trappola incontrata.


***




Sulla cima della Montagna Gerad c’era una giovane ragazza, o meglio una donna da sola in un piccolo Dungeon. I suoi grandi occhi scuri facevano capolino da sotto la frangetta, il suo viso era piccolo, facendola sembrare una bambola.


- <em>Eat Spicy Jokbal: C’è un nemico! Disconnettiti subito!</em>


“…”


La donna ignorò il sussurro di Eat Spicy Jokbal. Quello era il suo laboratorio. Tutti gli oggetti e macchinari necessari per realizzare le sue creazioni erano lì perciò non poteva andarsene.


- <em>Eat Spicy Jokbal: Hey! </em><em>Bokja!</em>


Sentendo i messaggi di Jokbal il sangue le salì al cervello, gli occhi si riempirono di rabbia.


<em>- Elizabeth: Stupido Zio! Ti ho detto di non chiamarmi con il mio vero nome!</em>


<em>- Eat Spicy Jokbal: È perché non mi rispondi! </em>


<em>Un senso di urgenza trapelava dalle parole di Jokbal.</em>


<em>- Eat Spicy Jokbal: Il Quinto Dungeon sta per essere distrutto! Disconnetti subito!</em>


<em>La incalzò ancora, inutilmente…</em>


<em>- Elizabeth: Ma io non voglio!!</em>


Bokja, no, Elizabeth aveva un forte senso di orgoglio e responsabilità in quanto Gioielliere. Era diversa da qualcuno capace di creare oggetti d’alto livello solo grazie alla loro classe leggendaria. Elizabeth era solo capace di realizzare pochi accessori di grado raro ogni poche migliaia di grado normale. Aveva migliorato le sue abilità foggiando migliaia di oggetti di grado raro ed epico.


Voleva mostrare di esser fiduciosa nelle sue capacità alle persone che credevano in lei e le chiedevano delle commissioni. Il laboratorio era vitale per tutto ciò.


<em>- Elizabeth: Non so chi sia, ma chi raggiunge questo posto ha bisogno delle mie capacità. Potrebbero essere anche intrusi, ma è mio dovere riceverli. Nonostante ciò vuoi che mi disconnetta?</em>


<em>- Eat Spicy Jokbal: Va bene nel caso fosse un giocatore! Ma…!</em>






Chi era? Se fosse stato un mostro o un PNG con un nome? Era difficile capirlo, ma di una cosa era sicuro. I non giocatori non sarebbero stati in grado di discernere il valore di sua nipote e c’era un’alta probabilità che avessero cattive intenzioni e che le facessero del male.


<em>- Eat Spicy Jokbal: Bokja…!</em>


In ogni caso, Eat Spicy Jokbal non voleva che sua nipote soffrisse. Sapeva quanto lei avesse faticato per livellare la sua classe di produzione ma anche quello era un problema secondario. La cosa più importante per lui che era suo zio era che lei non si ritrovasse in delle situazioni pericolose. Eat Spicy Jokbal urlò il suo nome salendo la Montagna Gerad.


<em>- Elizabeth: L’intruso sembra essere un giocatore.</em>


Ricevette un messaggio inaspettato da sua nipote.


- Eat Spicy Jokbal: Cosa? Un giocatore? Ce ne sono centinaia?


Era sicuro della difficoltà del Dungeon, sarebbero serviti 10.000 dei migliori ranker per distruggerlo così velocemente. Elizabeth gli diede una risposta che lo confuse ancora di più.


<em>- Elizabeth: No, solo uno.</em>


<em>- Eat Spicy Jokbal: Questo non è il momento di scherzare!</em>


<em>- Elizabeth: Il suo ID è Agnus.</em>


<em>- Eat Spicy Jokbal: Cosa?</em>


Jokbal aveva la pelle d’oca. Ora che sapeva la sua identità non era sorprendente uno solo giocatore fosse riuscito a distruggere i Dungeon così velocemente. Eat Spicy Jokbal non voleva che sua nipote confrontasse un tale folle.


<em>- Eat Spicy Jokbal: Chiudi gli occhi e tappati le orecchie! Non devi avere nulla a che fare con quel pazzo!</em>


Urlò Eat Spicy Jokbal impallidendo, ma era tutto inutile. Forse era dovuto alla pubertà o forse per aver appena iniziato l’università, ma l’animo ribelle della nipote lo sconcertava ogni volta.


[Il giocatore ha bloccato i tuoi messaggi.]


“Maledizione! Quel Agnus, se solo osa toccare mia nipote lo ammazzo!”


Il viso di Eat Spicy Jokbal si distorse come un demone, e tutta la sua rabbia traboccò. Una rabbia comparabile al giorno in cui perse il Carnevale di Sangue e l’uovo di Drago.


***


“Stai invadendo illegalmente, senza passare per le corrette procedure. Una persona famosa come te può permettersi un tale comportamento violento?”


I palmi di Elizabeth erano sudati. Avrebbe mentito se avesse detto di non essere nervosa, nonostante ciò provò a comportarsi normalmente, provando a non far trapelare il suo vero stato d’animo.


“Ci vuole troppo.”


Agnus si avvicinò lentamente. A discapito dei pettegolezzi, il suo comportamento era tutto fuorché violento, senza alcun cenno di pazzia. Guardava Elizabeth con uno sguardo da predatore.


“C-Cosa?”


L’avvicinarsi di Agnus non faceva altro che aumentare il senso di impotenza provato, costringendola ad arretrare di un paio di passi.


“Questa.”


Agnus le mostro una pietra rossa. Una pietra più bella di un rubino.


Elizabeth la riconobbe al primo sguardo e non riuscì ad apprezzarne la bellezza.


“La Pietra della Vita.”


La Pietra della Vita. Il nome suonava bene, ma in verità era tutto l’opposto. Aveva una pessima reputazione. Era un simbolo di morte, creata uccidendo una vergine e rinchiudendo 666 anime nel suo cuore.


“La riconosci. Sei capace di lavorala, giusto?”


I suoi occhi erano pieni di speranza e aspettative, agli antipodi dell’aspetto che di solito lo caratterizzava.


“Cosa ci vuoi fare? Vuoi usarlo con lo Scudo d’Ametista e lo Specchio Rosso per evocare un Grande Demone di alto rango?”


Chiese Elizabeth esitante.


“No, non ho sudato così tanto per qualcosa del genere.”


Scettica, Elizabeth gli chiese,


“Per cos’altro puoi usarla?”


Fu uno sbaglio interrogare Agnus, che raggiunse il limite della sua pazienza e incollerito afferrò Elizabeth per il collo.


“Devi solo fare quello che ti dico. Non hai nessun diritto di rifiutare. Ti inseguirò per il resto della tua vita fino a quanto non accetterai la mia commissione.”


“Che modi villani!”


Nel suo sdegno per le parole Agnus non si accorse della poca forza esercitata sul suo collo dalle sue mai.


“Tu…”


Com’è possibile che umano sia capace di avere un’espressione così triste? Nel momento in cui voleva chiederglielo…


“Bastardo!!”


Un urlo giunse dall’entrata del Dungeon.


“Stacca subito le tue luride mani dal suo collo!”


Urlò Eat Spicy Jokbal.


[Sei diventato più forte in un Dungeon]


Eat Spicy Jokbal estrasse la sua spada e caricò Agnus.


Nello stesso momento, Grid stava seguendo Bullet. Nell’istante in cui non riuscì più a sopportarlo aprì la bocca,


“Hey.”


Erano passate ore a vedere lo stesso scenario, e ancora non sembrava esseci una barriera.


“Sei sicuro sia questa la strada giusta?


“…Scusa.”


“…”


“Non ti preoccupare. Siamo quasi arrivati. Forse.”


“…”


Grid internamente era sorpreso.


Ammirava come Bullet riusciva a mantenere il secondo posto nei ranking quando non era in grado di trovare facilmente dei terreni di caccia per colpa del suo terribile senso d’orientamento. Non avrebbe avuto tutte le capacità di stare al primo posto nei ranking dei Necromanti se non fosse stato per quel suo difetto? Grid ci ponderò continuando a seguire Bullet.


Dopo un po’ giunsero nello stesso posto di prima.


“…”


La bella notizia, Grid non stava semplicemente perdendo tempo in quanto stava continuando a realizzare della biancheria intima mentre camminavano.






Traduzione di Giacomo Spezzaferri


Editing Elena Calabrò
                                


                                



