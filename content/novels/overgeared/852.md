---
weight: 8520
title: Capitolo 852
pubDate: 2025-03-20T11:48:41.511Z
tags:
    - overgeared
---


Eat Spicy Jokbal aveva raccolto diverse formazioni dai migliori giocatori di ogni classe. Era un’abitudine che aveva da molto tempo e ora che ne aveva accumulate così tante il suo potere effettivo era di gran lunga superiore a quanto i suoi nemici potessero stimare.


“Brutto bastardo! Lasciala subito andare!”


FLASH!


Eat Spicy Jokbal, avvolto da un’aura verde, si lanciò verso Agnus. Il suo spadone di Mithril e la sua armatura riflettevano le luci del dungeon. Proprio così, aveva equipaggiato degli oggetti specializzati nell’affrontare i Non Morti. Si era preparato all’eventualità che l’intruso fosse proprio Agnus. Infatti possedere il potere del Carnevale di Sangue significava che poteva sfruttare tipologie diverse di oggetti. Brandendo la spada leggendaria Benedizione di Lua e l’armatura unica in Mithril stava massacrando dozzine di Scheletri evocati da Agnus.


Una caratteristica speciale della classe Creatore di Dungeon era l’esser più forte nei combattimenti nei dungeon e il suo equipaggiamento da battaglia lo rendeva una vera macchina da guerra contro i Non Morti.


“C’è gente forte da tutte le parti.”


Esclamò Agnus, ancora però fiducioso e sorridente.


Quel suo atteggiamento rilassato fece andar Eat Spicy Jokbal su tutte le furie.


“Tu..!”


Eat Spicy Jokbal  desiderava uccidere Agnus con ogni fibra del suo corpo perché aveva ancora in pugno sua nipote, quindi si affrettò a raggiungerli.


Clack! clak clak!


Tuttavia avanzare non fu così facile perché i Non Morti che fuoriuscivano dal terreno continuavano a bloccargli la strada. Erano Scheletri Guerrieri! Sarebbero stati degli avversari difficili da battere per un gran numero di giocatori. I Necromanti di terzo livello potevano evocare soltanto due Non morti con abilità così potenti a causa dell’elevata quantità di Influenza che consumavano.


Ma Agnus ne stava evocando quattro contemporaneamente e Eat Spicy Jokbal fu ben presto circondato. Chi aveva visto le prodezze di Eat Spicy Jokbal durante la Competizione Nazionale non avrebbe compreso perché si stesse trovando in difficoltà. Ma anche Agnus non era completamente a suo agio e lasciò andare Elizabeth.


“Spargi Cemento!”


Con quella sola abilità Eat Spicy Jokbal immobilizzò quattro Scheletri e non appena raggiunse Agnus usò l’abilità Taglia Mattoni.


Poiché Agnus non stava più trattenendo Elisabeth riuscì a proteggersi ed a evitare l’attacco per poi esclamare divertito,


“Ah ah ah! Allora anche tu lo sei…”


“Sono come?”


Chiese Eat Spicy Jokbal, confuso.


“Sei un avversario velocissimo. Ih ih!”


Gli rispose Agnus. Poi attivò l’abilità Sovrano Assoluto e Eat Spicy Jokbal fu investito una onda d’urto.


<em>‘Proprio come mi avevano detto!’ </em>


Eat Spicy Jokbal si fece più serio e bloccò il fendente di Agnus.


Eat Spicy Jokbal  era consapevole che la velocità e la potenza del suo avversario erano fuori dal comune per esser un Necromante. Tuttavia, le informazioni che aveva ottenuto in precedenza gli furono essenziali e gli permisero di reagire senza tentennamenti.


Era proprio la natura imprevedibile di Agnus il motivo principale per cui i giocatori venivano sconfitti da Agnus. Anche se Eat Spicy Jokbal  fosse riuscito a prevedere le mosse del suo avversario rimaneva il fatto che lui continuava ad evolvere.


<em>‘Che succede?’ </em>


Eat Spicy Jokbal  impallidì incassando il quarto fendente di Agnus.






[Benedizione di Lua ha subito una maledizione demoniaca.]






[Il potere divino di Benedizione di Lua è temporaneamente svanito.]






[La Resistenza di Benedizione di Lua è diminuita di 27.]






[Il potere di attacco di Benedizione di Lua è dimezzato per 20 secondi.]






Era un’abilità? O era una maledizione della spada? Ad ogni fendente parato, Eat Spicy Jokbal  si stupiva sempre di più rendendosi conto che Benedizione di Lua si era indebolita.


La voce di Agnus risuonò nel dungeon,


“Hai una spada benedetta per uccidere il mostro cattivo?”


Con quella domanda Agnus fece capire che era preparato ad affrontare le armi divine.


La spada di Eat Spicy Jokbal  trafisse il ventre di Agnus mentre lui gli trapassò la spalla. Anche se la ferita di Eat Spicy Jokbal  sembrava superficiale avevano entrambi subito un danno notevole.


Il potere dell’abilità passiva Sovrano Assoluto, impresso nella runa, e la Maestria di Spada non erano sufficienti a colmare le differenze delle loro statistiche.


La Forza e la Stamina di Eat Spicy Jokbal erano alte quanto quelle di Grid. Quindi i suoi attacchi erano comunque molto potenti nonostante la sua spada fosse depotenziata ed il fatto di indossare l’armatura divina era un bonus da non sottovalutare.


Il guaio era che Agnus non era solo.


“…!”


Eat Spicy Jokbal  rabbrividì e si guardò alle spalle, ignorando il fendente di Agnus. Un Cavaliere della Morte si stava avvicinando levando la sua spada avvolta da un’aura viola. Per poter parare l’attacco del Cavaliere Eat Spicy Jokbal  rimase esposto alla raffica di colpi di Agnus.






[L’armatura in Mithril è stata maledetta.]






[Gli schinieri in Mithril sono stati maledetti.]






[Il potere divino dell’armatura in Mithril è temporaneamente bloccato.]






[Il potere divino degli schinieri in Mithril …]






[La Resistenza dell’armatura in Mithril è diminuita di 47.]






[La Resistenza degli schinieri in Mithril…]






[La Difesa dell’armatura in Mithril è diminuita del 20% per 20 secondi.]






[La Difesa degli schinieri in Mithril…]






“Ma che ca…?!”


Chi avrebbe mai detto che una maledizione potesse bersagliare la sua spada e pure la sua armatura.


Il Cavaliere della Morte cercò di colpire la testa di Eat Spicy Jokbal.


“Kuk!”


L’esplosione causata dall’impatto delle spade di Eat Spicy Jokbal  e del Cavaliere fece tremare l’intero dungeon. Agnus e il suo alleato approfittarono di quell’opportunità per assaltare con ferocia Eat Spicy Jokbal. La sua Salute stava calando rapidamente e nonostante provasse a contrattaccare, i debuff lo facevano sentire indifeso.


“Zio!”


Era stato lui a crescere Elizabeth al posto dei genitori e dei nonni. Lei lo trattava freddamente ma in realtà, in fondo al cuore, lo ammirava molto. Elizabeth non voleva vedere suo zio, che era sempre stato forte e risoluto, ridotto in quelle condizioni pietose. Anche se si trattava di un gioco vederlo così affranto le spezzava il cuore. Senza dimenticare che stava correndo un pericolo mortale.


Quindi Elizabeth si decise e gridò,


“Va bene, accetto! Ma lascia andare mio zio!”


A quell’esclamazione Agnus si distrasse e Eat Spicy Jokbal  ne approfittò.


“Fai male ad ignorarmi durante uno scontro solo perché sono un codardo!”


“…?”


Poi successe qualcosa di inaspettato. Il dungeon cominciò a vibrare come se si fosse scatenato un terremoto e la sua struttura cominciò a cambiare. Il pavimento si sollevò, il soffitto si mise a roteare vorticosamente e le mura cambiarono di posizione. Si trattava dell’abilità Rimodellare Dungeon che aveva ottenuto quando aveva raggiunto il livello 325.






[Rimodellare Dungeon liv. 1


Provoca un cambiamento temporaneo nella struttura del dungeon che hai creato. Le modifiche sono casuali. L’incantatore e tutti gli oggetti presenti nel dungeon subiranno dei malus di confusione o isolamento.


I luoghi chiave del dungeon non subiranno l’effetto di questa abilità.


Il dungeon può esser riportato alla sua struttura iniziale in qualsiasi momento.


Consumo di Mana: 20% del Mana attuale.


Tempo di recupero: 6 ore.]






Era un’abilità che metteva in difficoltà lo stesso incantatore che la lanciava, ma in quel momento di crisi valeva la pena tentare.


“Z-Zio! Nau-sea…”


“Kuk!”


La vista di tutti i presenti si offuscò. Poiché Agnus apparteneva ad una classe leggendaria la sua Resistenza era ignota ma l’Anello di Gel-Dena conferì a Eat Spicy Jokbal e ad Elizabeth un recupero rapido. Era stata proprio Elizabeth a forgiarlo.


“Bokja!”


“Zio!”


Eat Spicy Jokbal ed Elizabeth si raggiunsero e si abbracciarono, curandosi dai malus molto più rapidamente del loro avversario. Si allontanarono da Agnus, che era stato intrappolato dai muri in movimento, e si diressero verso l’uscita del dungeon. Elizabeth non s’intestardì nel voler difendere il suo negozio. Perdere il suo laboratorio era sicuramente grave ma non quanto la morte di suo zio. Entrambi erano ingenuamente convinti di esser sfuggiti ad Agnus.


“Kik! Kikiki!”


Agnus non si era ancora del tutto ripreso ma vedendo Eat Spicy Jokbal e Elizabeth allontanarsi urlò,


“Evocazione Demoniaca!”


Era il Contraente del Primo Grande Demone.


“Duylebul.”


Il vero potere di quella classe risiedeva nell’evocare e controllare i demoni più che i Non Morti. Tuttavia,questa caratteristica si era sviluppato soltanto quando la classe era stata elevata al rango leggendario.


Il Demone aprì le fauci sprigionando un raggio che colpì Eat Spicy Jokbal e Elizabeth.


“Bokja!”


Elizabeth venne in parte colpita nonostante Eat Spicy Jokbal l’avesse abbracciata per proteggerla.






***


<em>‘Yougwoo lo sa?’</em>


Si chiese Yura mentre  scappava dall’inferno.


Era come se il Grid PNG nell’Inferno avesse qualche legame con Grid, ma era convinta che lui non fosse a conoscenza dell’esistenza di quel PNG, altrimenti gliel’avrebbe sicuramente già detto.


<em>‘Come prima cosa glielo dirò e poi mi riposerò per qualche giorno.’</em>


Non aveva alcun motivo per non informarlo del fatto che esisteva un PNG nell’Inferno che era esattamente uguale a lui quando usava l’abilità Oscuramento.


Dopo aver trascorso diversi mesi nell’Inferno ora Yura era davvero stanca. Il suo corpo affaticato poteva riprendersi con un po’ di riposo ma non era altrettanto semplice per il suo animo. I paesaggi sterili e l’atmosfera pesante dell’Inferno l’avevano lentamente svuotata.


Inoltre Yura era piuttosto delusa dal fatto che nonostante avesse raggiunto il livello 320 la sua classe Cacciatore di Demoni non l’avesse resa abbastanza potente e ciò la deprimeva soprattutto quando veniva comparata agli altri giocatori leggendari.


<em>‘Nell’Inferno non mi manca nulla rispetto al Maestro di Spada e  al Successore di Pagma, ma…’</em>


L’Inferno non era l’unico livello del gioco. Yura non poteva rimanere bloccata lì per sempre. Sentiva che le mancava qualcosa rispetto agli altri giocatori che avevano delle classi leggendarie, che potevano sprigionare i propri poteri ovunque e in ogni volta che lo desideravano.


<em>‘Magari cambierebbe qualcosa se completassi tutte le mie Missioni di Classe? Youngwoo non ha finito tutte le sue missioni, eppure… Forse mi sono lasciata sfuggire una Missione Nascosta?’</em>


Intristita da quei pensieri, Yura si dirigeva a passi lenti verso Reinhardt. La sua bellezza senza pari attirava lo sguardo dei passanti ma questo infastidiva Yura. Voleva sconvolgere gli altri con la sua bravura e le sue abilità e non per il suo aspetto.


All’improvviso Yura ebbe la possibilità di dimostrare quanto valeva.






[Un Demone è comparso nel mondo degli umani! È un Demone di alto livello.]






[Hai ottenuto la nuova abilità Localizzare Demoni.]






[È stata generata la quarta missione di Classe ‘Vecchio Nemico’.]






[Sconfiggi il Contraente di Baal!]






“La Montagna Gerad!”


Per un vero colpo di fortuna il Demone era comparso in un luogo molto vicino a dove si trovava Yura. Ritrovato un po’ di ottimismo, Yura si mise a correre più velocemente che poteva.






Nel frattempo, altrove…


“È il posto giusto?”


“Me l’hai già chiesto tre volte. Calmati, arriveremo presto sani e salvi.”


“…”


“Ti chiedo ancora scusa per il disturbo. Scusami tanto.”


“… Tu”


“…”


Grid e Bullet stavano ancora girovagando insieme. Ma contro ogni aspettativa, Grid non era irritato dalla presenza di Bullet. Anzi poteva approfittare di quel tempo per confezionare dei vestiti e dopo aver parlato un po’ con Bullet si rese conto che il loro legame si stava rafforzando.






Traduzione di Elena Calabrò.
                                


                                



