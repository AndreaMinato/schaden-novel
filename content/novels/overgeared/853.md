---
weight: 8530
title: Capitolo 853
pubDate: 2025-03-20T11:48:41.511Z
tags:
    - overgeared
---


[Dyulebul


Salute: 100.001


Dyulebul era una lucertola che viveva nel fiume di fuoco dell’Inferno. Un giorno, il Primo Grande Demone Baal sputò per terra colpendo Dyulebul e così lo fece evolvere in un Demone di rango superiore.


Le ghiandole salivali di Dyulebul sono state potenziate da Baal. Dyulebul potrà sparare un raggio di luce dalla bocca ogni 5 secondi.


La saliva di Dyulebul infligge 20.000 danni fissi e altri 8.000 danni ad area in un raggio di 10 metri attorno al bersaglio stesso.


La Resistenza di Dyulebul diminuisce. Subisce 2.000 danno fissi ogni volta che viene colpito, a prescindere da se si tratti di un colpo debole o potente.


La coda di Dyulebul si muove in continuazione. Il fuoco della sua coda infligge 3.000 danni da fuoco a tutti i nemici che gli si avvicinano, ricevendo 699 danni da fuoco al secondo.]






Dyulebul aveva un corpo umanoide con una testa da lucertola. La sua lunga coda avvolta in punta da delle fiamme, roteava senza sosta.


“Un Demone…?”


Eat Spicy Jokbal era senza parole. Non aveva mai immaginato che un giorno un giocatore sarebbe riuscito ad evocare un Demone.


Ma pensandoci bene un attimo, non gli sembrò poi così sorprendente. Sarebbe stato strano se Agnus fosse riuscito ad evocare soltanto dei Non Morti dopo che aveva stretto un patto con il Primo Grande Demone.


Dyulebul volò sopra le teste di Eat Spicy Jokbal ed Elizabeth e poi aprì di nuovo le fauci all’interno delle quali stava apparendo un globo di luce abbagliante. Quanta gente avrebbe potuto indovinare che si trattasse di saliva?


Agus li avvertì,


“Non dovreste arrendervi se volete vivere?”


Dyulebul non era utile quanto un Cavaliere della Morte o un Lich. Aveva abilità piuttosto basiche e un’intelligenza molto bassa perciò non seguiva fedelmente i comandi impostigli ma soltanto il suo istinto di uccidere gli umani.


Tuttavia era abbastanza potente da poter ignorare tutti questi punti deboli. Aveva un attacco a distanza che infliggeva 20.000 danni fissi più altri 8.000 ad area, delle fiamme che impedivano al nemico di avvicinarsi e sopratutto una forza dirompente!


Dyulebul riceveva 2.000 danni per ogni colpo subito ma aveva 100.001 di Salute perciò doveva esser colpito 51 volte per esser sconfitto. Era inutile per i suoi avversari usare delle abilità leggendarie.


Era un vero osso duro per i giocatori. Agnus era indifeso in caso di un assalto di gruppo, ma quando doveva affrontare un gran numero di nemici evocava dei Non Morti per eludere lo scontro diretto.


“Attenta!”


Dopo il primo raggio di luce il Dungeon cominciò a collassare. Vedendo Dyulebul prepararsi a lanciarne un secondo Eat Spicy Jokbal spinse via Elizabeth, facendosi colpire in pieno.






[Hai subito 20.000 danni!]






[Hai subito 8.000 danni!]






“Cough! Cough!”


La Salute di Eat Spicy Jokbal calò a picco e non riuscendo a resistere al dolore si disperò. Qual era il maggior vantaggio di Agnus? I Lich, ma Agnus non ne aveva ancora evocato nemmeno uno. Per Eat Spicy Jokbal non aveva alcun senso.


La rinascita di Agnus come Leggenda era abbastanza sconvolgente da render inutili tutte le informazioni che aveva raccolto. Eat Spicy Jokbal si chiese se tutti quegli indizi che aveva accumulato su di lui fossero sbagliati.


<em>‘Forse non sono più forte di Grid?’ </em>


Si domandò Eat Spicy Jokbal con un sorriso amaro. Era buffo perché stava usando la forza Grid come base di confronto senza però effettivamente conoscerla.


<em>‘Pensavo fosse un brutto ceffo…’</em>


Stranamente Eat Spicy Jokbal non credeva che Grid fosse così antipatico. Si era reso conto che in seguito all’esperienza comune che avevano vissuto durante la Competizione Nazionale non odiava veramente Grid. Poi Dyulebul aprì di nuovo la bocca.


“Zio!”


Urlò Elizabeth vedendo il raggio di luce. Si sentiva in colpa. Suo zio in quel momento non sarebbe stato in quella situazione pericolosa se lei prima gli avesse dato retta.


Eat Spicy Jokbal aveva letto quel rimpianto negli occhi di Elizabeth?


“Non è colpa tua!”


Gridò Eat Spicy Jokbal. Non c’era risentimento o rabbia ma solo affetto nel suo sguardo quando si volse verso sua nipote.


“Non sarebbe cambiato nulla anche se mi avessi ascoltato e fossi scappata! Sarebbe stato qui al tuo ritorno! Ti sei scordata il nostro motto di famiglia? Mai rimpiangere il passato!”


Dyulebul scagliò il terzo raggio.


“Noooooo!”


Gli occhi di Elizabeth si riempirono di lacrime alla vista di suo zio morente. Quello zio che per lei era come Superman! Le sue gambe cedettero dall’emozione e cadde a terra, poi sentì la voce fredda di Agnus sussurrarle.


“Smetti di lottare, arrenditi e mettiti al lavoro sulla Pietra della Vita. Non hai altra scelta se non obbedire ai miei ordini.”


Perché?


“Se non mi darai retta morirai migliaia di volte in futuro. Vuoi vivere una vita del genere?”


Non c’era più alcun sorriso beffardo sul viso di Agnus ma solo un’espressione seria, quasi disperata. Agnus poteva finalmente far ritornare la sua amata in vita grazie alla abilità di creazione che aveva ottenuto dopo esser diventato una Leggenda, ma per farlo aveva bisogno della Pietra della Vita.  Il solo pensiero di riportare in vita qualcuno avrebbe fatto ridere chiunque, ma Agnus era determinato.


“…”


L’atmosfera si fece pesante. Eat Spicy Jokbal era stato colpito dal terzo raggio ed era stato schiacciato da una pila di detriti. Tuttavia si rialzò tuonando,


“Non dovresti chiedere un favore con quel tono!”


Saltò fuori dai detriti e corse verso Elizabeth.


“Z-Zio?”


La nipote ancora in lacrime sembrava quasi più perplessa che contenta di vedere vivo suo zio. Eat Spicy Jokbal le sorrise,


“Non è invincibile tuo zio?”






[Non morirai facilmente nel tuo Dungeon. Puoi resistere a tutti gli attacchi per 2 secondi con un minimo di vita.]






[L’abilità di fuga dal dungeon ‘Uscita di Emergenza’ è stata attivata.]






Era l’abilità speciale di Creatore di Dungeon! La prima volta che aveva incontrato Grid, Eat Spicy Jokbal era riuscito a sopravvivere proprio grazie a quell’abilità e ora Eat Spicy Jokbal voleva usarla di nuovo…


“Occhio di Baal.”


Vedendo la reazione di Eat Spicy Jokbal, Agnus attivò una sua abilità. Aveva partecipato a innumerevoli avventure e incontrato tantissimi giocatori. Avendo già affrontato diversi momenti di crisi in passato ora era riuscito a interpretare le azioni di Eat Spicy Jokbal ed a prevenirle.


L’atmosfera si fece più cupa e subito dopo in aria apparve un'occhio gigantesco . La pupilla, chiaramente non umana, aveva  un colore che variava dal nero al rosso al giallo.


Tutte le creature osservate, Dyulebul, Eat Spicy Jokbal ed Elizabeth, non riuscirono a resistergli.






[Sei sopraffatto da una paura incontrollabile.]






[Non riuscirai a muoverti per 1 secondo. Non puoi usare abilità o magie per 3 secondi.]






Si trattava della tecnica più potente del Contraente di Baal poiché ignorava tutte le resistenza ai malus. Non faceva distinzioni tra nemici e alleati e quindi anche i Non Morti e i Demoni di Agnus ne furono influenzati. Ma gli andava bene perché poteva sempre evocarne degli altri.


“Smettila di starmi tra i piedi!”


Dopo aver impedito ad Eat Spicy Jokbal di usare Uscita di Emergenza, Agnus gli corse incontro.


<em>‘Merda!’ </em>


Imprecò Eat Spicy Jokbal rendendosi conto che stava per morire.


Ma all’improvviso comparve una donna bellissima.


“Io ti punirò.”


Il suo mantello bianchissimo e i suoi capelli fluttuavano leggeri. Quella donna era Yura e guardava il suo nemico con uno sguardo imperscrutabile. Quello era l’aspetto del giocatore più forte di tutta la Corea del Sud prima della comparsa di Grid.


“Purificazione.”


Sparò un colpo verso Agnus.


“Kuk!”


La testa di Agnus roteò in maniera innaturale. Aveva perso completamente lo slancio e oltre più di un quarto della sua Salute. Da quando la sua classe era diventata leggendaria la sua razza era cambiata da umano a Mezzo Demone, perciò l’attacco di un Cacciatore di Demoni gli poteva esser fatale.


“Perché...”


Agnus si sollevò lentamente ed evocò degli Scheletri per usarli da scudo per i successivi copi di Yura.


“Perché tutti volete interferire con i miei piani?”


“...”


“Huh? Ahahah!”


Mentre si reggeva la testa ferita, Agnus scoppiò a ridere mentre guardava la donna che aveva di fronte a lui e che desiderava uccidere con ogni fibra del suo corpo. Poi si attivò una Missione.






[Si è attivata la seconda missione della classe Contraente di Baal.]






[Vecchio Nemico.]






[Un Cacciatore di Demoni è il nemico giurato dell’Inferno. Lei ti considera un nemico e continuerà ad interferire con i tuoi piani.


Per il tuo stesso bene, uccidi il Cacciatore di Demoni!


Requisiti completamento Missione: Uccidere il Cacciatore di Demoni.


Ricompensa: evolvere da Mezzo Demone a Demone. Quando ti trasformerai in un Demone potrai acquisire delle nuove abilità e magie e potrai aumentare il numero di Demoni con cui puoi stringere patti.


Condizioni fallimento Missione: esser ucciso dal cacciatore di Demoni.


Missione fallita: Perdita definitiva di 100 punti della tua statistica più alta.]






La penalità che una classe di crescita riceveva quando diventava di livello leggendario era quella di ritornare al livello 300. Era una penalizzazione minima confronto a quella che avevano dovuto subire Grid, Yura e Kraugel quando erano diventati leggendari e cioè di  livello 1.


Non era sempre una buona cosa. La difficoltà della Missione di Classe era molto alta perciò la penalizzazione che avrebbe ottenuto per aver fallito la missione era estremamente alta. Anche un singolo errore gli sarebbe potuto costare tutto.


Agnus tendeva ad ignorare la realtà perciò normalmente avrebbe accolto con un sorriso quella novità. Ma quella volta fu diverso.


“Fuori dai piedi! Evoca Lich! Mumud!”


Un’esplosione magica investì Yura. Dyulebul, ripresosi, sparò un raggio di luce verso Yura.






***






A differenza di altri ragazzi della sua età, Elizabeth non si era mai tinta i capelli. All’università era sempre rimasta fedele ai suoi capelli neri. Non era forse perché i capelli neri le donavano di più facendola assomigliare ad una bambola di porcellana? Tutti gli altri la pensavano così ma per Elizabeth era diverso. I capelli neri erano il simbolo di Yura ed era per questo che lei non voleva tingere i suoi. Elizabeth era diventata una sua fan sin dalla prima volta che l’aveva vista in tv quattro anni prima.


“Pant…Pant…Pant…!”


“Yura!”


Yura era conosciuta in tutto il mondo ma in quel momento Elizabeth non aveva il tempo nemmeno di gioire che la sua beniamina fosse davvero di fronte a lei in quel momento. Era davvero contenta che Yura fosse apparsa come una vera eroina mentre lei e suo zio erano in una situazione disperata. Tuttavia le si strinse il cuore quando Yura venne ferita durante il combattimento.


“Kuk! No Elizabeth! Scappa invece di startene lì impalata!”


Eat Spicy Jockbal non poteva voltare le spalle a Yura che era giunta in loro soccorso. Tuttavia la sua voce riecheggiava disperata nel Dungeon mentre stava cercando di aiutare Yura ma era circondato dal Cavaliere della Morte e gli Scheletri Guerrieri.


Tuttavia Elizabeth non si mosse. Non poteva fuggire da sola mentre suo zio e Yura erano in difficoltà. Dopotutto si trattava di un membro della sua famiglia e della sua eroina. Ovviamente se ne sarebbe andata se la sua presenza li avesse intralciati, ma non era quello il caso. Agnus aveva attaccato senza sosta Eat Spicy Jockbal e Yura mentre ad Elizabeth non aveva torto un capello.


Dopo aver evitato la magia del Lich Mumud e i raggi di Dyulebul Yura si mise a ricaricare la sua arma. Agnus sparì dal suo campo visivo ed al suo posto apparve uno Scheletro. Agnus si era accorto che Yura stava mirando nella sua direzione e perciò evocò uno Scheletro da usare come scudo.


Subito dopo apparve ai piedi di Yura un cerchio magico evocato dal Lich Mumud. Yura era già stata colpita da una Palla di Fuoco del Lich e perciò aveva ogni intenzione di evitare quell’altro attacco. Con un salto si allontanò dal cerchio magico che comunque si era attivato. Subito dopo sparò alle sue spalle senza voltarsi.


Bang!


Il proiettile mandò in pezzi il teschio di uno Scheletro. Il terreno si stava aprendo e dalle crepe fuoriuscirono delle fiamme. L’intervento degli Scheletri Guerrieri le impedì di evitare la magia del Lich.


“Yura!”


“Ihihih! Ahahah!”


Nel Dungeon che stava collassando echeggiarono risate e grida di dolore.






***






“È qui?”


Chiese Grid dopo esser fuoriuscito dalla foresta ed aver visto la montagna stagliarsi a qualche chilometro davanti a sé.


Bullet non si aspettava di vederla e annuì velocemente.


“Esatto! È la Montagan Gerad!”


“È stato un lungo viaggio.”


Gemme colorate tintinnavano nelle tasche di Grid. Erano le pietre preziose che aveva ottenuto nel raid di Belial.






Traduzione di Elena Calabrò
                                


                                



