---
weight: 8550
title: Capitolo 855
pubDate: 2025-03-20T11:48:41.512Z
tags:
    - overgeared
---


[La Spada Fulminante Nata dall'Illuminazione e dai Forti Desideri ha attivato l’effetto ‘Fiamme Oscure’!]


[Hai inflitto 12.300 danni al tuo obiettivo!]


<em>‘Eh?’</em>


“Cosa?”


Sia Yura che Agnus ebbero una reazione stupita perché per lei non era una cosa normale riuscire a infliggere un così elevato numero di danni ma non lo era nemmeno il subirli per Agnus.


Quando Yura l’aveva affrontato con la Baionetta di Ingegneria Magica, creata da Pagma, aveva soltanto raggiunto i 4.700 danni mentre ora, con un semplice attacco base della Spada dell’Illuminazione aveva triplicato i danni.


Anche Agnus era sorpreso perché la sua abilità passiva riduceva i danni subiti del 30%. Un brivido gli percorse la schiena. Indietreggiò velocemente mentre Yura controllava le caratteristiche della spada.






[+1 Spada Fulminante Nata dall'Illuminazione e dai Forti Desideri]






[ Classificazione: Mitica


Resistenza: 1.660/1.660


Attacco: 3.780 + 189


Aumento del 20% agli attacchi fisici.


Aumento del 20% agli attacchi magici.


Aumento del 30% agli attacchi con attributo oscuro.


Aumento del 15% agli attacchi con attributo elettrico.


Infligge un ulteriore 50% di danni alle creature divine.


Discreta probabilità di rilasciare delle grandi fiammate durante gli attacchi.


Bassa probabilità di creare illusioni durante gli attacchi.


Bassa probabilità di evocare un fulmine rosso durante gli attacchi.


Discreta possibilità di creare esplosioni di fiamme nere durante gli attacchi.


…]






<em>‘Quindi è questo il potere di un’arma mitica!’</em>


Dopotutto la Baionetta che Yura aveva ottenuto da Grid era un oggetto unico. Dal suo punto di vista un’arma leggendaria era forte ma una mitica era molto più potente.


<em>‘Il danno aggiunto da un potenziamento +1 di una’arma mitica è simile a quello ottenuto da tre potenziamenti di un’arma leggendaria… Youngwoo è riuscito comunque a farcela?’</em>


Yura sapeva che la probabilità di potenziare un oggetto mitico di +1 erano estremamente basse. Infatti il potenziamento non avveniva in base a quanti tentativi si facevano ma andava a fortuna. Tuttavia, Grid ci era riuscito.


<em>‘A volte sembra sfortunato, ma è fortunato nelle cose importanti.’</em>


Come si suol dire un pizzico di fortuna non guasta mai, anche per gli eroi. Ovviamente non dovevano mancare talento e impegno. A dir la verità Yura non sapeva che Grid aveva potenziato la spada usando le antiche pergamene che potevano potenziare un oggetto da 1 a 3 livelli.


“Ahahah!”


Agnus rise in modo convulso.


Da quando la sua classe aveva raggiunto il livello Leggendario Agnus non aveva quasi mai subito un danno così ingente. La sua classe era odiata dalla maggior parte dei giocatori perciò era normale che lui avesse deciso di aumentare la sua difesa. E nonostante ciò aveva appena preso 12.300 danni in un singolo attacco? Significava che Grid aveva il potere di cambiare le regole di Satisfy e ora l’aveva passato a Yura.


“Ahah!”


Agnus smise di tremare e, tenendosi la fronte, sorrise in modo inquietante. Era forse contento della situazione che si era venuta a creare?


Grid, Yura ed Eat Spicy Jokbal si accigliarono mentre Bullet ed Elizabeth tremarono.


“Perché sembri così felice?”


Chiese Grid.


“Ihihih…”


Agnus non riusciva a smettere di ridere e rispose,


“Sono contento di sapere che in questo mondo non ci sono limiti.”


“Non ci sono limiti?”


Ma di cosa stava blaterando?


Agnus lo indicò con un dito e disse,


“Tu ne sei la prova vivente.”


“Io?”


“Oh sì. Sei diventato più forte! Ah… Ottimo ottimo!”


Agnus vide l’apparizione della sua defunta compagna. La sua unica ragione di vita gli sorrise e lui sentì che presto si sarebbero riuniti. Sapeva che riportare in vita la sua amata non sarebbe stata una vana illusione se fosse riuscito a oltrepassare i limiti del sistema. Agnus, che finora stava ridendo sguaiatamente come un lunatico, all’improvviso si mise a fissare un punto nel vuoto, i suoi occhi brillavano di una luce diversa.


“Cos’è ti sei scordato di prendere le medicine?”


Sentendosi Grid a disagio, chiese in modo sarcastico ma non ricevette alcuna risposta.


Poi Agnus scattò verso Yura. Il Corno del Grande Demone ridusse la resistenza e il potere d’attacco della Spada dell’Illuminazione.


<em>‘Ha effetto pure su un’arma mitica?’</em>


Yura aveva già provato gli effetti della maledizione della spada di Agnus durante il loro scontro precedente ma il fatto che nemmeno un’arma mitica riuscisse a resistere alla maledizione la sorprese. Mentre Yura parava l’attacco di Agnus due Scheletri apparvero dietro di lei e l’attaccarono.


Yura aveva recuperato solo in parte la sua Salute bevendo delle pozioni e se non avesse parato il loro attacco si sarebbe di nuovo trovata in pericolo. Yura stava per allontanarsi da lui quando Grid le urlò,


“Non scappare! Affrontalo e basta!”


Evitare gli attacchi nemici avrebbe dato tempo al suo avversario per difendersi e contrattaccare. Restare e combattere era lo stile degli Overgeared e in quel momento Yura era un vera Overgeared.


“Va bene!”


Rispose Yura. Ignorò gli Scheletri e le sue tecniche speciali per concentrarsi ad attaccare Agnus. E se Agnus l’avesse contrattaccata? A Grid non importava.






[La Spada Fulminante Nata dall'Illuminazione e dai Forti Desideri ha attivato l’effetto Fiamme Oscure!]






[La Spada Fulminante Nata dall'Illuminazione e dai Forti Desideri ha attivato l’effetto Colpo del Fulmine Scarlatto!]






La barra della Salute di Yura non era del tutto piena ma lo era abbastanza soprattutto se comparata a quella di Agnus, che si stava riducendo velocemente. Inoltre l’abilità passiva di Yura diminuiva i danni che subiva da parte di creature di allineamento malvagio.


“Oooh!”


“Ah! Kaaaaa!”


Fiamme nere, fiamme rosse e fulmini rossi si fusero nell’oscurità. I due contendenti avevano raggiunto il punto di non ritorno. Non si curavano più di parare i colpi ma soltanto di infliggere danni all’avversario. All’inizio Yura sembrava esser in vantaggio perché aveva ancora un terzo della barra della Salute mentre quella di Agnus si era esaurita.


Tuttavia lo scontro non era terminato.






[Una Leggenda non muore facilmente.]






Agnus aveva ancora l’abilità passiva da Immortale, invece Yura l’aveva già utilizzata.


La Salute di Agnus era tornata a 1 punto e non poteva calare ulteriormente. Yura, perso il suo slancio,  fece un passo indietro. Il suo avversario era appena diventato immortale per 5 secondi. Yura non lo era perciò doveva fermarsi per quei pochi secondi ma Agnus non voleva mollare la presa.


Non appena diventato Immortale, Agnus usò la magia per maledire il terreno in un raggio di dieci metri attorno a Yura. Era una mossa davvero furba. Infatti Yura sarebbe riuscita a resistere se lui l’avesse maledetta direttamente ma non era così per il terreno circostante. La terra sotto i suoi piedi divenne come una palude melmosa che le avvinghiò le caviglie, immobilizzandola.


“Ma…!”


Eat Spicy Jokbal ed Elizabeth impallidirono. Credevano che Yura sarebbe stata sconfitta da Agnus. Anche Agnus ne era convinto e Yura si sentiva già spacciata. Nel frattempo Bullet chiuse gli occhi. Non voleva non vedere la fine del combattimento perché i due combattenti erano i suoi idoli, Agnus, e la sua nuova compagna, Yura, e perciò non se la sentiva per fare il tifo per nessuno dei due.


E Grid? Grid sfoderò Failure e scattando in avanti bloccò la spada di Agnus che stava per trafiggere Yura.


“Chi ha detto che si tratta di uno scontro uno contro uno?”


Grid si intromise nel combattimento e usò l’abilità Ondata dell’Arte della Spada di Pagma. Trafitto dalla spada di Grid, Agnus urlò dal dolore e poi cercò subito di ritrarre la propria arma, ma era troppo tardi. Poi Grid usò Collegamento cercando di spingere Agnus verso la palude. Agnus non era riuscito a contrattaccare ed a causa della raffica di colpi di Grid stava perdendo molto sangue.


Eat Spicy Jokbal, Elizabeth, Bullet e Yura erano stupefatti. Grid che si intrometteva in uno scontro di quel calibro? Tutti rimasero senza parole a quella vista.


“Aaah!”


Ma Agnus non aveva paura.


Dopotutto era naturale. Come poteva esserci uno scontro equo a questo mondo? Infine, i vincitori erano quelli che avevano ragione ed i perdenti quelli che avevano torto. Agnus era stato un perdente e conosceva molto bene questa verità.


Grid stava per menare un fendente con la sua spada quando cadde nella palude. Agnus riuscì a fermare l’assalto di Grid prima che terminasse il suo periodo di Immortalità. Grid urlò a Yura,


“Che stai facendo? Presto uccidilo!”


“S-Subito!”


Agnus era distratto da Grid perciò era un’occasione d’oro per Yura. Agnus era voltato di spalle e così Yura inflisse il colpo fatale. Così…


[Agnus è stato sconfitto!]






[Hai portato a termine la quarta Missione di classe ‘Vecchio Nemico’!]






[Come ricompensa le tue statistiche bloccate vengono attivate.]






[Ha acquisito la nuova abilità, Spada di Luce, che ha rimpiazzato l’abilità Maestria della Spada.]






Agnus era uno dei migliori giocatori che Eat Spicy Jokbal e Yura avessero affrontato. Tuttavia era stato sconfitto dopo aver utilizzato quasi tutte le sue abilità.


Subito dopo il terreno ritornò al suo aspetto originario e Yura, crollata a terra, fu avvolta da una luce blu.


“Ben fatto”


Le disse Grid con una voce gentile.


“Grazie.”


Grid e Yura sorrisero seduti uno di fronte all’altra. Purtroppo entrambi sapevano che la lotta contro Agnus non era finita lì perché il percorso che aveva scelto Agnus era contro l’umanità stessa.






***






“…”


Appena rinato Agnus aprì il suo inventario. Temeva di aver droppato la Pietra della Vita dopo esser morto. Ma la Pietra era ancora lì.


“Oh che fortuna, meno male…”


Agnus con gli occhi arrossati strinse forte a sé La pietra della Vita. Poi sentì la voce di Baal.


- Vuoi più potere?


“Sta’ zitto.”


- Non puoi ignorarmi.






[La missione di classe Massacro è stata creata.]






[Massacro (1)


Difficoltà: Missione di Classe


Il Primo Grande Demone brama delle anime umane. Fai una strage di umani e dai le loro anime a Baal.


Requisiti completamento Missione: Uccidi 1.000 giocatori (0/1.000)


Ricompensa: 200.000 potere demoniaco. Missione collegata a Massacro (2).]






“Sono…occupato…”


Agnus fece qualche passo incerto, la sua schiena incurvata e gobba. Non sembrava più il pazzoide che tutti conoscevano.






Traduzione di Elena Calabrò
                                


                                



