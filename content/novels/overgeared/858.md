---
weight: 8580
title: Capitolo 858
pubDate: 2025-03-20T11:48:41.513Z
tags:
    - overgeared
---


L’invasione di Valhalla del Regno di Ultina era entrata nella sua fase finale. Le fortezze più esterne erano state distrutte e le mura della capitale erano state abbattute. Dopo la caduta delle mura fortificate l’impressionante esercito di Valhalla non trovò resistenza e spazzò via i deboli soldati che ubbidivano all’Impero. Il Regno di Ultina stava resistendo soltanto grazie agli sforzi dei suoi Cavalieri.


Pon aveva letto le notizie sull’invasione di Valhalla quando si era sloggato e ora si stava chiedendo,


“Ma noi come possiamo restarcene qui a guardare senza far niente?”


Come gli altri membri Overgeared, Pon non si fidava del Regno Valhalla. Al momento i due Regni erano alleati perché avevano un nemico comune, l’Impero. Ma cosa sarebbe successo se Valhalla avesse rotto la loro alleanza? Una delle abilità di Ares, che gli permetteva di addestrare rapidamente i suoi soldati, stava mettendo molta pressione sul Regno Overgeared.


Tuttavia, Lauel era sorprendentemente calmo.


“Non devi preoccuparti. Lasciali fare.”


“Che? Non hai sentito cos’hanno detto quelli che stanno partecipando alla guerra di Valhalla? Le forze di Ares presto diventeranno più forti delle nostre. I loro numeri aumentano senza sosta e se diventassero ancora più potenti…”


Lauel interruppe Pon.


“Valhalla può certamente diventare più forte. Anzi, deve diventare più forte.”


“Che cosa?”


Lauel si era forse drogato? Pon era rimasto piuttosto perplesso da quelle parole. Ma perché diceva così? Pon riuscì a trovare un’unica risposta.


“Se Valhalla diventasse più potente potremmo unire le forze per sconfiggere l’Impero?”


“Sigh… Che profonda tristezza … Gli umani vivono in un mondo tridimensionale ma i loro ragionamenti sono così monodimensionali..”


“…?”


“Pon, pensa bene al perché non ti fidi di Valhalla. Credi che diventerà un nostro nemico un giorno?”


“Sì…”


“Certo. Non esistono alleati eterni. Ma pensaci, tu vivrai in eterno?”


“Beh…”


Ma di che andava blaterando? Pon era confuso quando all’improvviso gli venne un pensiero e i suoi occhi si spalancarono. Lauel si mise una mano sulla fronte e rise in modo sinistro. Pon deglutì e chiese cautamente.


“Vuoi allearti con l’Impero?”


“C’è una legge che me lo vieta?”


Grid aveva già pensato a questa possibilità. Sconfiggere l’Impero Saharan era diverso dall’affrontare i Grandi Demoni. A meno che non si trattasse di creature intrinsecamente malvagie, non avevano nemici giurati. Perciò il loro rapporto sarebbe potuto cambiare in qualsiasi momento.


“Aspetta e vedrai. L’Impero non se ne starà a guardare e gli obiettivi di entrambi i Regni si faranno sempre più grandi. Non scordarti che noi siamo in buoni rapporti con entrambi i paesi perciò siamo in una posizione di vantaggio. Quindi calmati.”


“Vero.”


Pon si ricordò che il Regno Overgeared non sarebbe esistito se non fosse stato per Lauel. Se Lauel fosse stato un loro nemico, che cosa ne sarebbe stato oggi della Gilda Overgeared? Pon tremò soltanto al pensiero. Si udiva soltanto la risata lugubre di Lauel.


Toc toc.


Qualcuno bussò alla porta dell’ufficio. Lauel guardò l’orologio e aprì la porta con una gran sorriso. La persona che stava entrando non nientemeno che…


“Benvenuto Eat Spicy Jokbal. Entra pure.”


“Con permesso.”


Il Creatore di Dungeon Eat Spicy Jokbal realizzava dei Dungeon per proteggere oggetti, intrappolare nemici o aiutare i giocatori a salire di livello. Tutti sapevano quanto fosse forte perciò Lauel, Pon e la Gilda Overgeared lo accolsero come un grande alleato.


Sia Lauel e Pon lo invitarono ad entrare, sorridenti.


“…Cosa vuoi?”


Ma Eat Spicy Jokbal non sembrava contento. Stava rimanendo nel Regno Overgeared soltanto perché sua nipote Elizabeth si era unita alla Gilda Overgeared ma l’idea di unirsi a loro non lo entusiasmava. Per lui era ancora difficile perdonare Grid per aver causato la fine del Carnevale di Sangue e per avergli portato via l’uovo del Drago Folle.


“Se volete che mi unisca alla vostra Gilda potete già fermarvi qui. Non voglio. Se volete che io crei un Dungeon non sprecate fiato. Credete che muoverei un dito per voi? Bah.”


Borbottò Eat Spicy Jokbal e poi si voltò per andarsene.


“Hai già acquisito l’abilità Cucina?”


“Eh?”


“Cos…”


Sia Pon che Eat Spicy Jokbal erano contraddetti. Lauel gli chiese di nuovo,


“Non sei uno chef nella vita reale? Credevo fosse normale per te avere quest’abilità in gioco.”


“Beh… È vero. Sai che ci sono molti giocatori con abilità Cucina?”


Cucina era un’abilità comune che poteva esser imparata senza esser per forza uno chef anche se in questo modo non si poteva salire di livello oltre un certo punto. Tuttavia, era una buona idea per i giocatori di conoscere le basi della cucina in caso di lunghe avventure all’aria aperta. Lo stesso valeva per Eat Spicy Jokbal. Amava così tanto il jokbal da aver raffinato a tal punto le sue capacità da riuscire a servire un ottimo jokbal anche in viaggio.


Eat Spicy Jokbal fu colto in contropiede dal suggerimento di Lauel.


“C’è uno chef chiamato Poison Master nei sotterranei di questo castello. Perché non impari Cucina da lui?”


“Poison chi? Ma di che parli?”


Imparare Cucina da uno chef? E comunque  perché il nome dello chef era Poison Master? Eat Spicy Jokbal era rimasto senza parole per diversi motivi.


“Stai provando ad incastrarmi a restare in questa città più a lungo possibile non è vero?”


“Esatto. Se resti qui imparerai ad amarci no? Poi magari potrai unirti al Regno Overgeared.”


“Idiozie! Che vantaggi potrei trarne imparando a cucinare da uno chef?”


“È uno chef del continente orientale. Non sa cucinare bene ma la sua abilità di Cucina è molto elevata. Se crei un buon legame con lui mentre cucini la tu abilità Cucina aumenterà di sicuro.”


“Mi stai dicendo che la mia abilità Cucina è troppo bassa? Ma non sai chi sono io?”


“Lo so. Il tuo nome è Jang Doksoo, attuale presidente della filiale Eat Spicy Jokbal di Haenam, un tempo Dirigente della sede centrale Eat Spicy Jokbal. Non vorresti far provare il sapore del vero jokbal a tutti i giocatori del mondo che visitano il regno Overgeared? Non vuoi aumentare il numero di negozi Eat Spicy Jokbal in giro per il mondo? Non vuoi recuperare tua posizione all’interno della tua compagnia?”


“…”


“Per quanto tempo vuoi esser rilegato ad Haenam? Ricordati perché stavi raccogliendo del denaro con il Carnevale di Sangue. Vuoi forse arrenderti ai traditori?”


“…”






***






“Vuoi rimanere a guardare?”


I grandi occhi di Elizabeth sembrarono diventare ancora più grandi. Era confusa perché non se l’aspettava. Elizabeth non aveva ancora incontrato nessuno che voleva osservare il suo lavoro. Si trattava di un processo lento e delicato, per nulla spettacolare. Ad altre Classi di produzione servivano solo poche ore mentre lei doveva affrontare un lavoro lungo e tedioso di qualche giorno per produrre un oggetto. Nulla a che vedere con quello suggestivo dei Fabbri.


Elizabeth era confusa e sospirò.


<em>‘Crede che sia un lavoro semplice.’</em>


I Gioiellieri di livello Artigiano impiegavano da qualche ore a molti giorni per produrre un singolo accessorio. I lavori più delicati richiedevano almeno quattro giorni di lavoro. Ma un Fabbro Leggendario non poteva sapere queste cose. Perché? Poteva creare facilmente degli oggetti grazie alla sua Classe e perciò considerava piuttosto semplice il lavoro degli altri.


<em>‘So che ha mostrato delle buone abilità nella Competizione Nazionale.’</em>


Già, Elizabeth non ‘ignorava’ Grid. Il livello di concentrazione ed efficienza che aveva dimostrato durante la Competizione erano notevoli. Doveva aver faticato molto per acquisire le sue abilità. Ma Elizabeth continuava a credere che lui si fosse sforzato molto di meno delle persone come lei che avevano lavorato sodo per far salire di livello le proprie abilità.


Nel gioco Satisfy le capacità di una Classe Leggendaria erano sconvolgenti. Dato che Grid era un Fabbro Leggendario lei si era convinta che lui avesse imparato le varie tecniche da Fabbro molto facilmente.


<em>‘Beh, ma non è colpa sua.’</em>


Gli occhi di Elizabeth si riempirono di pena mentre guardava Grid, che credeva si trattasse di un semplice lavoro di poche ore. Non odiava Grid e realizzò che in realtà doveva prendersela con il S. A. Group per aver reso la professione del Fabbro troppo ‘semplice’ per lui.


“Okay. Sentiti libero di venire quando vuoi.”


Al centro del quartiere commerciale di lusso, in cui si trovavano diversi negozi di cosmetici e gioielli, c’era un negozio piccolo colorato e raffinato. Sull’insegna c’era la scritta ‘Bottega di Elizabeth’. Era il nuovo laboratorio che il Regno Overgeared aveva messo a disposizione di Elizabeth, il loro nuovo Gioielliere di livello Artigiano.


Elizabeth si sentiva elettrizzata mentre entrava nel suo nuovo negozio con Grid.


“L’interno e tutte le attrezzature sono fantastici… Hai soddisfatto tutte le mie richieste ed hai pure badato ai dettagli a cui non avevo pensato.”


Grid era un uomo attento, nonostante il suo aspetto esteriore.


<em>‘Si vede che ci tiene ai dettagli. Sarà stato così che è riuscito a convincere molti forti giocatori ad unirsi alla Gilda Overgeared ed a conquistare il cuore di Yura.’</em>


Elizabeth si sentì costretta a cambiare la sua opinione su Grid, ma doveva trattare il Grid persona e il Grid Fabbro Leggendario come se fossero due entità distinte.


“Adesso comincio.”


“Okay.”


Elizabeth si sedette al suo tavolo da lavoro e gli diede un ultimo avvertimento,


“Vedi che non ti sembrerà interessante. Non imparerai nulla guardandomi lì da quell’angolino dove ti sei messo. Se ti annoi puoi pure andartene.”


“Sei molto gentile.”


Grid non sapeva cosa pensava Elizabeth di lui perciò credette che quelle parole fossero dovute alla sua gentilezza. Elizabeth era imbarazzata dal sorriso di Grid. Il Grid che aveva visto in televisione e nei video era una persona arrogante, ma ora sembrava così ingenuo da sembrare quasi un’idiota.


Il sorriso di un uomo così ingenuo aveva uno strano fascino e solo allora Elizabeth si rese conto che si trovava da sola in un piccola stanza con un uomo. Arrossì di nuovo ricordandosi la strana sensazione che aveva provato quando gli aveva stretto la mano.


“Che c’è?”


“N-Nulla! Non c’è nulla!”


Elizabeth ignorò l’espressione preoccupata di Grid e tirò fuori il sacchetto di pietre preziose. Come prima cosa estrasse 400 Gioielli di Belial di livello C. Erano soltanto di livello C ma possedevano uno splendore maggiore di rubini e smeraldi, la loro durezza e lucentezza era superiore  di quella dei diamanti più puri.


Sarebbe stato difficile immaginare quanto sarebbero potuti diventare più belli dopo l’intervento della Principessa di Gioielli.


“Sigh.”


Elizabeth sospirò profondamente e scadde in un profondo stato di concentrazione. Poi cominciò a lavorare con cura e precisione. Una volta terminato il processo, avrebbe cesellato, tagliato e dato una nuova forma alla pietra. Le sue mani si muovevano con calma e fermezza, proprio come quando stava affrontando l’ultima prova per diventare un artigiano.


Rimase concentrata al massimo per tutta la notte.


Il mattino seguente…


“Bellissimo…”


Elizabeth aveva finalmente uno splendido gioiello davanti a sé. Sorrise piena di soddisfazione e poi si ricordò di Grid, di cui si era completamente scordata.


<em>‘Non so neppure quando se ne è andato.’</em>


La sua elevata concentrazione le aveva fatto dimenticare che lui fosse lì con lei.


<em>‘Dev’esser andato a casa.’</em>


Mentre pensava ciò, Elizabeth si stiracchiò per poi sussultare dalla sorpresa. Grid la stava ancora guardando dal punto in cui si era seduto il giorno prima.


“T-Tu! Che fai qui?”


Grid rispose distrattamente, grattandosi una mano.


“Te l’avevo detto no? Ti sto guardando.”


Dopo averla osservata lavorare per tutta la notte, Grid ebbe un’illuminazione.


“I gioielli… A seconda della loro durezza possono esser incastonati nell’elsa delle spade o sulle armature vero?”






Traduzione di Elena Calabrò
                                


                                



