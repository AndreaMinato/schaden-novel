---
weight: 859
title: Capitolo 859
pubDate: 2025-03-20T11:48:41.513Z
tags:
    - overgeared
---


“I gioielli… A seconda della loro durezza possono esser incastonati nell’elsa delle spade o sulle armature vero?”


Se fosse stato possibile Grid avrebbe potuto aggiungere al suo equipaggiamento le statistiche e la Resistenza ottenuti dai gioielli di Belial. Combinandoli sarebbe diventato ancora più ‘overgeared’.


Elizabeth annuì a Grid, che era pieno di aspettative, e gli disse,


“Sarebbe una buona idea anche se molti Gioiellieri e Fabbri ci hanno già provato senza risultati.”


Accadeva perché c’era un problema di fondo.


“La durezza dei gioielli non è indice di un’elevata resistenza alla frattura. Fatta eccezione per alcune pietre speciali, i gioielli sono molto delicati e tendono a rompersi facilmente. Anche i diamanti possono danneggiarsi con dei forti impatti. Lo stesso ragionamento vale per i gioielli di Belial. Per questo motivo è molto raro incastonare su degli oggetti dei gioielli che hanno altri scopi oltre all’essere decorativi. Una pietra preziosa che riceve continuamente dei colpi in combattimento si rompe subito.”


“Quali sono i gioielli più resistenti agli impatti?”


“I diamanti neri. Ma sono gioielli speciali su cui non posso ancora lavorare. Magari un Gioielliere Leggendario…”


“Mmmm…”


Grid era visibilmente deluso. Era fastidioso sentire che l’idea che aveva appena avuto era inutile. Ma gli passò subito.


<em>‘Aspetta…’</em>


Grid si ricordò della corona. Perché aveva rimandato la produzione della sua corona dopo esser diventato il Primo Re? Perché non poteva incastonarvi dei gioielli ma soprattutto perché non aveva ancora incontrato un abile Gioielliere.


Così aveva messo da parte l’idea di indossare una corona. Se soltanto si fosse ricordato che…


<em>‘Potrei indossare una corona e un elmo contemporaneamente nascondendo l’aspetto di uno dei due.’</em>


Ora Grid aveva a disposizione sia delle pietre purissime che un Gioielliere esperto. Avrebbe potuto farsi realizzare una corona con dieci gioielli, come quella dell’Imperatore. Così le sue statistiche sarebbero aumentate vertiginosamente. Un giocatore qualsiasi non avrebbe mai indossato una corona in battaglia perché le pietre si sarebbero rotte quasi subito, il che era una grave perdita economica.  Ma allora perché Grid voleva farlo?


<em>‘Posso indossare un elmo sopra la corona. Potrei godere a pieno dei bonus della corona senza dovermi preoccupare di perdere i gioielli.’</em>


Uno dei vantaggi maggiori nell’aver il titolo di Primo Re era la possibilità di avere uno slot equipaggiamenti in più rispetto a chiunque altro. Gli altri giocatori dovevano scegliere soltanto un oggetto da indossare in testa, come un elmo, un cappello o altro, mentre Grid poteva avere un corona e un altro copricapo.


Infatti Grid aveva indossato la Corona della Luce Divina per provare a portare un elmo sopra una corona e viceversa. In altre parole, portando una corona sotto un elmo sarebbe riuscito a sfruttare tutti i vantaggi della corona mentre la sua Resistenza sarebbe rimasta invariata perché protetta dall’elmo.


Non sapeva se valeva lo stesso per gli oggetti equipaggiati ma questo significava che poteva montare delle pietre sulla corona aumentando così le sue statistiche con i gioielli!


Ma c’era ancora un problema.


<em>‘L’elmo dev’esser abbastanza grande da coprire la corona.’</em>


Negli ultimi tre anni Grid aveva indossato l’Elmo Spesso, che aveva realizzato con la sua armatura a scaglie Triplo Strato. Come suggerito dal nome, era un elmo piuttosto largo con un’elevata resistenza agli attacchi fisici. Poteva indossarlo sopra la Corona della Luce Divina.


Allora avrebbe potuto usarlo sopra un’altra corona? La risposta era NO.


Grid voleva incastonare il maggior numero di gioielli alla corna ma voleva che avesse un bell’aspetto. La nuova corona sarebbe stata più grande della Corona della Luce Divina perciò avrebbe avuto bisogno di un elmo più largo.


<em>‘L’elmo…’</em>


Gli occhi di Grid si fecero sottili come due fessure. Se avesse creato un elmo grande abbastanza da indossare sopra la corona temeva che gli avrebbe impedito una buona visuale e gli avrebbe rallentato i movimenti.


“Ah?”


Grid vide Elizabeth mettersi a lavoro su un altro gioiello e gli tornò in mente qualcosa. Si trattava di una cosa che Lim Cheolho aveva indossato quando era andato a casa di Grid per festeggiare il suo compleanno.


<em>‘Era un cappello a cono! Se realizzo un elmo più alto avrò abbastanza spazio per indossare al di sotto una corona e la mia visuale non sarà ostruita.Wow, sono davvero un genio.’</em>


Pensò orgoglioso Grid.


Gli interessava la forma della corona che gli dava dignità in quanto Re e non badava affatto alla forma dell’elmo. Non perché si stesse di nuovo comportando da stupido ma perché grazie al suo titolo di Primo Re poteva scegliere che l’aspetto ‘esteriore’ fosse quello di un elmo o di una corona. Una volta indossato l’elmo sopra la corona poteva scegliere l’aspetto della corona e quindi sembrare molto più figo.


Mentre stava facendo queste riflessioni Grid si mise improvvisamente a ridere facendo voltare Elizabeth che gli chiese


“È successo qualcosa di divertente?”


Poi Grid le chiese,


“C’è un limite massimo di gioielli che posso esser incastonati in un oggetto? Per esempio quante pietre possono esser montate su un anello?”


“Una dozzina di piccoli gioielli al massimo. Ma così l’anello non avrebbe alcuna utilità.”


“Perché?”


“I gioielli devono avere una certa taglia per avere un buon effetto e se sono troppo piccoli l’effetto svanisce.”


“Ah… Quindi gli anelli indossati dai giocatori hanno solo una pietra preziosa?”


“Esatto.”


“E quanti gioielli possono esser incastonati su una corona prima che non abbia alcun effetto?”


“Dieci. Non dovresti saperlo dal momento che hai incontrato l’Imperatore? Nella sua corona sono incassate dieci splendide pietre preziose.”


“Già.”


“In confronto alle collane che ne possono avere tre, le corone sono gli accessori migliori per sfruttare al massimo gli effetti delle pietre. Ovviamente, l’unica persona che può combattere con una corona che monta dei gioielli è l’Imperatore.”


<em>‘No, l’altra persona che può farlo è proprio qui.’ </em>


Disse tra sé e sé Grid, sorridendo.


Elizabeth domandò,


“Immagino che i gioielli lavorati per primi andranno ai membri Overgeared e non a te, giusto?”


“Perché?”


“È la prima volta che lavoro sui gioielli di Belial. Purtroppo la qualità dei primi manufatti sarà piuttosto bassa, mentre gli effetti dei gioielli lavorati in seguito saranno migliori. Dovresti fare degli accessori con le prossime pietre.”


“No, li farò con queste.”


“Non hai sentito quello che ho detto? Guarda questo.”


Elizabeth gli passò il Gioiello nero di Belial su cui aveva lavorato per tutta la notte.


Grid osservò le informazioni della pietra.






[Gioiello nero di Belial lavorato semplicemente (C)]






[Intelligenza +6


Resistenza all’Oscurità +2%


Un gioiello nero cesellato da Elizabeth, un Gioielliere di livello Artigiano. Non è niente male.]






“I prossimi gioielli saranno migliori perché aumenterà la mia conoscenza e padronanza del materiale. Potrò realizzare dei gioielli ‘lavorati con cura’ oppure ‘perfettamente lavorati’ con statistiche più elevate.”


Grid non era un bambino allora perché doveva spiegare delle cose così semplici? Elizabeth aveva avuto molti clienti e sapeva quanto era forte l’avidità umana. In particolare l’avidità dei giocatori di alto livello era fortissima perché desideravano sempre le pietre migliori.


Elizabeth pensava che Grid volesse tenersi i gioielli più puri con cui farsi realizzare degli accessori per lasciare le pietre più scadenti ai suoi subordinati.


Ma ricevette una risposta inaspettata.


“Dai i gioielli migliori ai miei compagni. Io sono abbastanza forte anche senza pietre.”


“Che?”


L’username di Grid significava avidità e durante le sue varie apparizioni nei media era sempre apparso molto avido. Stava quindi recitando in quel momento? No, dalla sua espressione non le sembrava che stesse fingendo.


Grid sorrise vedendo Elizabeth così confusa.


“Più forti sono i miei compagni, più forte divento io. Voglio che diventino più potenti per loro e per me.”


“Tu…”


“Oh, avrei potuto desiderare le pietre migliori di cui parlavi se non avessi con me dei gioielli di livello S.”


“…”


“Un giorno riuscirai a lavorare i gioielli di livello S, no? Fino ad allora sarà felice di aspettare.”


<em>‘C’è un sacco di gente strana al mondo.’</em>


Elizabeth pensò di non dover giudicare le persone dal loro aspetto. Ora una piccola scintilla di fiducia le brillava negli occhi.


<em>‘La Gilda Overgeared… Forse non sarà così male restare per un po’.’</em>


<em> </em>


***






“Mmm...”


Elizabeth aveva cominciato a lavorare da quattro giorni. La sua velocità di lavorazione aumentò leggermente man mano che guadagnava esperienza. Cesellava i gioielli tutta la notte e poi rideva alla vista di Grid.


“Oppa, sei davvero incredibile.”


Non era più sorpresa. La pazienza che Grid aveva dimostrato standole a fianco per quattro giorni andava oltre le sue aspettative.


Si sedette vicino a Grid e disse,


“Ora capisco. Non è mai stato semplice per te. Sei sempre molto cauto e investi molto tempo nel tuo lavoro.”


“Esatto. Cosa è semplice a questo mondo?”


Elizabeth l’aveva naturalmente chiamato ‘Oppa’. Dal momento che lui era coreano e più grande di lei Elizabeth si sarebbe imbarazzata a chiamarlo per nome. Ma rimanendo per così tante ore nel laboratorio insieme erano entrati un po’ in confidenza sorpassando i pregiudizi passati.


Elizabeth aveva la stessa età della sorella minore di Grid perciò a lui fece piacere quel cambiamento di comportamento. Anche lui cominciò a parlarle in modo più rilassato,


“Non sei stanca dopo aver lavorato tutta la notte? Vuoi un massaggio?”


“Davvero? Mi farebbe piacere.”


Elizabeth accettò l’offerta con un grande sorriso. Grid ricambiò il sorriso e le toccò le spalle senza alcuna malizia.


“Ah!”


Gli occhi e le spalle di Elizabeth tremarono non appena lui la toccò. Ma Grid, stanco, non se ne accorse e la massaggiò con ancora più energia.


“Aaah!”


Non appena le mani grandi e ruvide di Grid le toccarono il collo, Elizabeth sentì ogni forza lasciare il corpo. Inconsapevolmente si appoggiò sul largo petto di Grid. La sua vista si appannò e tutto il suo corpo provò sensazioni indescrivibili…


Eat Spicy Jokbal era andato a far visita a sua nipote prima di recarsi alle cucine.


“Che stai facendoo?!”


La sua voce furiosa risuonò in tutto il laboratorio.


“Sei peggio di una bestia! Hai già due fidanzate e ora stai toccando mia nipote!”


“Io non ho una fidanzata…”


“Come? Hai Yura e Jishuka! Che invidia… No, sei un pessimo ragazzo! Sei il nemico di tutti gli uomini!”


“Ma che diavolo… Ehi!”


Grid fu cacciato a forza dal negozio da un furioso e armato Eat Spicy Jokbal.


Allora Grid si diresse verso la fucina,


<em>‘Cos’avrà stamattina Eat Spicy Jokbal? Bah, facciamo un elmo e una corona.’</em>


<em> </em>


Traduzione di Elena Calabrò
                                


                                



