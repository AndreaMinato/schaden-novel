---
weight: 8600
title: Capitolo 860
pubDate: 2025-03-20T11:48:41.513Z
tags:
    - overgeared
---


[Grado: Set Leggendario


Resistenza: 180/180


Difesa: 20


Intelligenza +300


Dignità +200


Quando tre elementi del set sono equipaggiati: Difesa +500, Salute +6,000.


Corona realizzata dal Leggendario Fabbro Pagma per Papa Franz V.]


Era la corona che Grid aveva prediletto per tanti anni. L’aveva sempre sfoggiata in venti ufficiali o quando doveva usare la magia.


Grid stava rigirando la piccola corona tra le dita, che aveva osservato con cura mentre la smontava e rimontava più volte per coglierne ogni segreto.


<em>‘La corona è un accessorio, non un equipaggiamento da difesa.’</em>


A differenza di un elmo progettato per avere un’elevata difesa, con una corona era facile puntare a certe statistiche o opzioni a seconda del suo design. Poche era un equipaggiamento speciale concesso soltanto ai membri della famiglia imperiale, il valore della corona era elevatissimo. Infatti, la corona che Grid aveva realizzato col solo intento di mettersi in mostra dopo aver fondato il Regno Overgeared gli conferiva 190 punti di Dignità.


<em>‘Questa volta la mia corona sarà ottimizzata per la battaglia.’</em>


Avendo un così chiaro obiettivo, sarebbe stato molto probabile che riuscisse ad aumentare le statistiche da battaglia.


<em>‘Se ci aggiungo i dieci gioielli realizzati da Elizabeth…’</em>


Grazie agli effetti delle pietre di livello C avrebbe guadagnato 60 punti di Forza e il 20% in più di Resistenza. Grid desiderava molto usare la Magia di Potenziamento di Braham, che avrebbe potuto ottenere non appena la sua Intelligenza fosse aumentata.


“Cominciamo!”


“Sua Maestà si sta mettendo all’opera!”


“Radunate tutti i Fabbri a Reinhardt!”


“Oooooh!”


Centinaia di persone si riunirono in una grande forgia, dove Grid cominciò la produzione della nuova corona di cui aveva progettato ogni dettaglio negli ultimi quattro giorni.


Il suo design era basato su quello della Corona della Luce Divina e sulla corona dell’Impero Saharan.


A differenza dell’oro e dell’argento aveva deciso di impiegare il mithril, un materiale più forte e leggero e che aveva una probabilità più alta di assimilare attributi. Inoltre aveva un colore argenteo che Grid riteneva si sposasse meglio con i suoi capelli neri.


A dire il vero voleva usare la Pietra Seolkwang, che era più resistente e costosa del mithril ma era sempre di colore argentato. Tuttavia non ce n’era più in vendita alla casa d’aste e Grid non era nelle condizioni di procurarselo. Sapeva dell’esistenza di una miniera tramite la conoscenza di Pagma e non l’aveva mai lavorato di persona.


<em>‘Beh, posso rifarla non appena ne entrerò in possesso.’</em>


Il Gioielli Nero e Rosso di Belial aumentavano l’Intelligenza.  Sarebbe giunto un momento in cui avrebbe avuto bisogno di una corona con pietre preziose che gli potenziassero altre statistiche. Grid realizzò la corona con questo pensiero fisso in testa. La realizzò molto leggera, senza inserti in velluto e con una forma ovale e perciò assomigliava molto ad una tiara.


Grid sciolse il mithril nelle fiamme della fornace.






***






<em>‘Avrà finito?’</em>


Dopo la battaglia alla Montagna Gerad Yura era tornata nel Regno Overgeared con Grid ed Elizabeth. Ora stava aspettando l’occasione giusta per rivelare a Grid che nell’Inferno esisteva un PNG che era una sua esatta copia. A pensarci bene doveva esser piuttosto sgradevole venire a sapere che qualcuno con le tue stesse sembianze stesse vivendo da un’altra parte.


Yura, temendo che la notizia avrebbe potuto deconcentralo, decise di non parlargliene finché non avesse terminato il suo progetto.


“È finita!”


Dopo aver trascorso quattro giorni nel laboratorio di Elizabeth e una settimana intera nella fornace, Grid terminò il suo lavoro. La notizia che stesse realizzando una nuova corona ed un elmo si era già sparsa tra i membri Overgeared.


“Hai faticato tanto!”


“Che oggetto disonesto hai realizzato questa volta?”


Grid produceva sempre oggetti con ottimi effetti. I membri Overgeared si erano radunati alla fornace, pieni di curiosità. Yura, che era tra di loro, voleva vedere la corona e l’elmo prima di parlargli del clone.


<em>‘Saranno di sicuro dei manufatti splendidi.’</em>


“Oppa, non vedo l’ora di vederli!”


Elizabeth ora trattava Grid con grande affetto, un comportamento del tutto diverso di quello della settimana precedente.


“La nuova arrivata è proprio carina.”


“È pure molto brava.”


Yura era un po’ infastidita dal fatto che gli altri Overgeared fossero così interessati a Elizabeth.


“È grazie a Elizabeth.”


Grid non colse l’irritazione di Yura e accarezzò Elizabeth sulla testa prima di mostrare la corona.


Era una corona su cui erano incastonate dieci pietre preziose che erano state minuziosamente lavorate da Elizabeth. La corona di mithril brillava alla luce mentre i gioielli erano di un rosso cupo, più scuro dei rubini.


Tutti trattennero il respiro quando Grid si pose la corona sulla testa. Da quando era diventato Re, Grid non portava più i capelli corti perciò erano diventati piuttosto lunghi. Con i suoi occhi penetranti, i capelli neri e quella bellissima corona argentea Grid era piuttosto affascinante.


“Ah…”


A differenza dell’anno precedente l’aspetto di Grid era molto migliorato,  il suo corpo si era temprato ed i tratti del suo viso erano diventati più  duri, e tutti i presenti sentirono una forte attrazione verso di lui, a prescindere dal loro genere.


Nel silenzio che era calato per un attimo si sentì un cuore battere più forte degli altri.


“E questo è il prossimo.”


Grid indossò l’elmo sopra la corona. Era a forma di cono e alto almeno 50 centimetri.


“…”


Con quel cappello a cono Grid aveva perso qualsiasi tutta la dignità. Erano rimasti tutti senza parole e qualcuno scoppiò a ridere, rompendo il silenzio che era calato nella fornace.


“Ahahahah! Che? Quanto sembri stupido! Ahahah!”


“Vantner, perché stai ridendo? È meglio indossare quell’elmo che esser pelati.”


“Che stronzo che sei Pon!”


“…”


Perché ridevano? Grid era confuso dalla reazione dei suoi compagni e si girò verso uno specchio. C’era un alieno di fronte a lui. Un alieno con un cappello a punta. Era come se…


“… Sembro un calamaro.”


Già, sembrava un brutto calamaro. Grid arrossì e poi utilizzò l’effetto del titolo di Primo Re.


“Nascondi elmo.”






[L’aspetto dell’elmo è stato nascosto per salvaguardare la dignità del Primo Re. L’aspetto è nascosto ma le abilità sono ancora attive.]






“Meno male…”


Grid tirò un sospiro di sollievo guardandosi nuovamente allo specchio. La sensazione di star indossando il pesante elmo era scomparsa mentre le statistiche conservavano i potenziamenti. Agli occhi di tutti appariva indossare soltanto la corona. Non sembrava più un calamaro.


Lauel si avvicinò a Grid con un’espressione estremamente seria. Era forse successo qualcosa?


“Che c’è? Che succede?”


Chiese Grid, allarmato.


“Sua Maestà” disse Lauel con voce tremante “La prego di non mostrare mai più quell’elmo. Stavo quasi per lasciare la Gilda. È stato così doloroso che pensavo che avrei perso la vista per sempre.”


“…”


Per la prima volta, Grid comprese i sentimenti di Lauel perciò annuì rapidamente e si difese,


“Nasconderò sempre la presenza dell’elmo. Non preoccuparti.”


“Ma perché hai deciso di realizzarlo con quella forma?”


“Pensavo sarebbe stato più comodo da indossare sopra la corona… Non preoccuparti sembra brutto ma ha delle statistiche fantastiche.”


“E ci credo che le ha. Non avrebbe avuto senso farlo così orrendo se non avesse avuto degli ottimi effetti. I suoi potenziamenti saranno uguali a quelli di un oggetto mitico. ”


“…”


Grid decise di condividere le informazioni per calmare un po’ gli animi.


Ting






[Il giocatore Grid vuole condividere con te le informazioni dell’oggetto. Vuoi acceppare l’invito?]






Questo messaggio fu ricevuto da tutti i membri Overgeared e loro, ovviamente, accettarono.






[Corona del Re Overgeared


Livello: Leggendario


Resistenza: 270/270


Difesa +60


Intelligenza +65


Dignità +400


Resistenza al Fuoco +20%


Resistenza all’Oscurità +15%


C’è una bassa probabilità di ‘confondere’  chiunque la guardi.


Una corona nata dalla collaborazione di Grid, Fabbro Leggendario, e il Gioielliere di livello Artigiano Elizabeth. È una corona estremamente raffinata ed elegante.


Il potere magico contenuto nei gioielli del Grande Demone Belial può confondere gli altri giocatori.


Limitazione di uso: Grid


Peso: 267]






[Elmo a Cono]






[Livello: Leggendario (Deteriorato)


Resistenza: 496/496


Difesa: 450


Elmo a forma di cono realizzato dal Fabbro Grid con un materiale molto duro in quanto Grid ha trascorso qualche giorno a temprare il metallo con una piccola quantità di Pelle di Belial.


Il suo aspetto causerà sempre delle polemiche. È davvero difficile capire per quale motive abbia una forma a cono.


Ha abbastanza difesa per esser un oggetto leggendario ma il suo aspetto…


Le statistiche possono diminuire in base al comportamento di chi lo indossa.


Limitazioni: Possedere più di 3,000 di Forza e avere un livello superiore al 340.


Peso: 4,820]






“Ma che…”


La Corona del Re Overgeared faceva onore al suo nome e mentre la descrizione e il nome dell’elmo si abbinavano al suo aspetto. Sembravano dei gran begli oggetti eppure…


Gli Overgeared presenti provarono un misto di confusione e ammirazione. Era la stessa sensazione che provava Grid dopo aver realizzato un oggetto. Grid era disorientato per aver prodotto un oggetto leggendario etichettato come ‘Deteriorato’.


“Beh… comunque per esser Leggendario è Leggendario…”


Infatti gli effetti erano Leggendari. L’elmo possedeva la difesa di un’armatura di pari livello. Grid era soddisfatto della loro reazione e poi gli si avvicinò Yura.


“Devo dirti una cosa. Sai che hai un clone?”


“Un clone?”


Che storia era questa?  La faccia di Grid si fece rossa. Una sola cosa gli venne in mente quando sentì parlare di ‘clone’.


“Ti dice qualcosa?”


“N-No, che cos’è?”


“L’ho visto nell’Inferno, il tuo clone.”


“Che? L’inferno?”


Perché il suo clone era nell’Inferno? Grid si fermò in tempo prima di completare mentre stava per fare un rito scaramantico. Poi chiese,


“Puoi raccontarmi com’è andata?”






Contemporaneamente al Tempio di Yatan…


“Secondo delle voci il traditore si aggira intorno al nostro santuario. Mostragli il vero potere del nostro Dio. Gli altri Servitori di Yatan di aiuteranno.”


“Lo farò con piacere!”


Rose, che era diventata un Mago Oscuro di primo livello grazie all’assenza di Yura, ricevette una Missione Nascosta. Era la Missione più importante dopo l’evocazione del Grande Demone Belial.






Traduzione di Elena Calabrò
                                


                                



