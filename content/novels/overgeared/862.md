---
weight: 8620
title: Capitolo 862
pubDate: 2025-03-20T11:48:41.514Z
tags:
    - overgeared
---


Damian aveva sentito dire che Irene avesse più di trent’anni ma era ancora di una bellezza mozzafiato. Sembrava come se non fosse invecchiata affatto.


<em>‘È più vecchia di Grid.’</em>


C’era un sorriso amaro sul volto di Damian mentre guardava Irene poggiare la sua tazza di tè. Anche lui era innamorato di Isabel perciò notare la differenza tra i giocatori e i PNG lo faceva soffrire. Irene stava guardando con affetto suo figlio Lord, che era imbarazzato perché bloccato in mezzo agli Anziani. Damian continuò a sorridere mentre volse la sua attenzione verso Lord,


“Il Principe Lord ha delle buone maniere ora. Oltre il suo innato talento, la sua indole umile e onestà è frutto del tuo lavoro.”


“No, il Principe è nato con un cuore puro.”


La personalità non era qualcosa che si poteva determinare soltanto tramite l’educazione. Irene era una nobile di spicco dell’Impero Eternal, ormai caduto, ed aveva assistito più volte alle azioni di numerosi aristocratici corrotti. Loro punivano i più deboli e tenevano soltanto ai propri interessi nonostante quanto era stato insegnato loro. Proprio per questo motivo Irene era grata e orgogliosa che suo figlio Lord rispettasse chiunque a prescindere dalla condizione sociale.


<em>‘Lui è come Grid.’</em>


Irene sorrise quando pensò a suo marito. L’avrebbe fatto anche se avesse conosciuto la vera personalità di Grid. Per lei Grid era tutto.


“…”


In quella bella giornata di sole il sorriso di Irene era davvero radioso. Damian e Isabel arrossirono al solo guardarla. Poi Damian scosse la testa e si alzò,


“Mmmm. Anziani, vi prego, non disturbate il Principe Lord dal momento che sarà stanco. Lo accompagnerò indietro.”


Damian si accomiatò da Irene ed attraversò il prato verde. La sua andatura era marziale come un quella di un Paladino piuttosto che nobile come quella di un prete. Era uno de motivi per cui non piaceva agli Anziani. In fondo, esistevano degli umani senza difetti? Tuttavia non tutti gli Anziani lo osteggiavano, infatti alcuni riconoscevano il suo ruolo ed altri avevano delle grandi aspettative su di lui. Infatti Damian era un grande Papa se confrontato con il caduto Papa Drevigo o il candidato Pascal. Perciò, era per il bene della chiesa che gli Anziani supportassero Papa Damian, che era già al terzo anno del suo mandato.


“Anziani, vi prego di lasciar andare il Principe. Soffocherà se non gli lasciate un po’ di spazio.”


“Cough.”


Gli Anziani, che erano ossessionati dal potere divino emanato da Lord, alla fine tornarono il loro stessi. Si vergognarono per essersi scordati della sofferenza del ragazzo e ora provavano dargli una mano. Tuttavia stavano sorridendo e non arrossendo per la vergogna.


“Principe Lord, ci vedremo a cena per parlare ancora.”


“Principe, non si scordi di pregare la Dea Rebecca.”


“Che la Dea vi benedica…”


Gli Anziani si inchinarono prima di congedarsi. Erano completamente affascinati dal potere divino di Lord e gli parlavano come s fosse il messaggero della Dea. Lord riuscì a respirare soltanto dopo che si furono allontanati. Fece un grosso respiro mentre Damian scrollò le spalle e disse,


“A volte va bene essere immaturi. Se tieni già così tanto a quello che pensano gli altri diventerai presto un vecchio.”


“Preferisco essere un vecchio che imbarazzare mio Padre.”


“Ah…”


Il comportamento di Lord era degno di lode. Tuttavia Damian si sentiva in colpa ed inconsciamente gli accarezzò la testa.


“Oh, mi dispiace.”


Per quanto Lord fosse giovane era comunque il principe di un regno, perciò era stato un gesto molto scortese da parte sua. Damian si stava ancora scusando quando Lord lo abbracciò.


“Fallo di nuovo, Maestro.”


“Ah Lord, quanto sei dolce!”


Così…


“Sua Santità! Che inciviltà…”


“Pensi alla sua dignità, Sua Santità!”


Damian stava ridendo mentre faceva da cavallo per Lord! Rideva di cuore e correva per i giardini del Vaticano mentre Isabel e le Figlie di Rebecca cercavano di fermarlo. Irene si godeva quella vista seduta all’ombra di un albero. Intanto, i Cavalieri Overgeared di scorta a lei e a Lord erano stupefatti. Era fantastico che il Papa della Chiesa di Rebecca, una delle più grandi potenze oltre all’Impero Saharan, stava trattando il loro giovane principe come fosse un suo nipotino. Si sentivano molto orgogliosi di lui.


Soprattutto Coke era pieno d’orgoglio.


<em>‘La relazione tra la Chiesa di Rebecca ed il Regno Overgeared è più profonda di quanto si dica in giro. È un bene che io mi sia unito al Regno Overgeared.’</em>


Coke aveva sin da subito riconosciuto il potenziale del Regno Overgeared. Quando era convinto di esser un genio aveva viaggiato verso la città fortificata di Patrian ed era stato sconfitto da Piaro. Convinto del suo futuro luminoso, Coke raggiunse il Regno non appena fu fondato.


Dopo qualche anno, grazie alle sue abilità, fu nominato come Cavaliere del Regno Overgeared. Anche se Grid non lo conosceva Coke gli era leale ed era deciso a dar la vita per il Regno. Non dubitava che un giorno avrebbe riunito il continente e sognava di diventare un nobile del Regno Overgeared.


Perché stava intraprendendo la strada più difficile? Dei giocatori credevano che la valutazione di Coke fosse sbagliata. Pensavano che Coke fosse stupido perché con il suo talento avrebbe potuto avere in futuro una posizione molto più stabile nell’Impero. Ovviamente anche Coke aveva avuto dei dubbi. In particolare, aveva sentito delle voci secondo le quali il Regno fosse ostile all’Impero e si chiese seriamente se non avesse dovuto unirsi all’Impero.


Tuttavia, Coke non era uno che cambiava facilmente idea una volta che aveva preso una decisione. Inoltre era un grande fan di Grid. Coke credeva in lui e nella Gilda Overgeared. Il Regno Overgeared era stato il primo nella storia a sottoscrivere una tregua con l’Impero. Ora Coke non era più nervoso. Aveva visto il Regno svilupparsi mentre aveva affinato le sue abilità e svolto fedelmente il suo incarico.


“Sir Coke?”


“Ah, mi spiace.”


Coke stava guardando Damian e Lord ridere nel giardino quando sentì una voce chiamarlo. Il Cavaliere Royman lo avvertì,


“Ti sei scordato la regola numero uno delle guardie di scorta? Devi fare più attenzione quando la zona è tranquilla.”


Royman parlò intenzionalmente con un tono di voce profondo, inconsapevole del fatto che il suo effettivo genere fosse già stato scoperto. Infatti, non aveva notato che i suoi compagni lasciavano la stanza ogni volta che lei entrava negli spogliatoi o si faceva una doccia. Tuttavia le sua abilità erano reali. Era al livello 320. Era soltanto 19 livelli più in alto di Coke ma era forte il doppio.


E non solo in confronto a Coke, Royman aveva una forza unica tra i Cavalieri del Regno Overgeared addestrati da Asmophel. Alcuni credevano che Royan avesse ottenuto una Classe o una Missione Nascosta dopo aver lavorato nei campi con Piaro.


“Sì, lo terrò in mente.”


Rispose Coke. Si sistemò in modo da poter osservare sia Lord ed Irene contemporaneamente. Lo fece non soltanto per rafforzare il legame con Royman, ma soprattutto perché Coke sperava di diventare un nobile del fiorente Regno Overgeared, voleva che Grid vincesse e si sentiva responsabile della sicurezza di Lord ed Irene.


<em>‘Ci sono molte persone illustri.’</em>


Coke stava guardando ai piedi della collina. Una sfilata di carrozze dei reali provenienti da tutto il Continente stava entrando nel Vaticano. C’era pure una carrozza con la bandiera dell’Impero Saharan. Fatta eccezione dei Regni in guerra di Valhalla e Ultina, tutti i paesi si erano riuniti per celebrare il Papa Damian.


<em>‘È arrivato un Principe dell’Impero…!’</em>


Coke era sconvolto nel vedere la carrozza imperiale trasportata da quattro cavalli bianchi.


Era del Secondo Principe Dulandal. Coke non sapeva che uno delle più grandi potenze dell’Impero sarebbe stato presente e si rese conto di quanto fosse importante la Chiesa di Rebecca nel Continente. Damian fece scendere Lord e gli disse,


“Lord, torna ai tuoi alloggi con tua madre. Riposa e poi ci vedremo a cena.”


“Certo.”


Rispose Lord gentilmente, non esprimendo il suo desiderio di continuare a giocare con lui. Era un ragazzino intelligente e comprese la posizione di Damian. Non appena Damian si allontanò per dare il benvenuto alle famiglie reali di ogni nazione…


“Mettete la statua d’oro qui”


“Che la Quarta Divisione dei Cavalieri stia di guardia all’entrata del villaggio. Dobbiamo far estremamente attenzione alla sicurezza mentre facciamo entrare i VIP. ”


Gli Anziani erano affaccendati per il Vaticano. Non erano interessati ai nuovi ospiti come lo erano stati con Lord. A dire il vero non avevano prestato alcuna attenzione nemmeno all’Imperatore. Per loro era normale dal momento che la Chiesa di Rebecca non si inginocchiava di fronte a nessuno. Dopo che Grid si era disfatto del Papa Drevigo e delle forze di Pascal, la Chiesa di Rebecca stava riacquistando il suo pieno potere.


Coke si sentiva ancora più soddisfatto mentre scortava Irene e Lord. Era interessante e piacevole per lui vedere come quegli Anziani arroganti avessero un occhio di riguardo soltanto per il Principe Lord.


Mentre Lord stava guidando il gruppo lungo un corridoio con un tappeto rosso verso la stanza assegnata loro, Lord sussurrò a voce bassa,


“Maestro c’è qualcosa che non va?”


Si sentì una voce dall’ombra,


- No… Sto bene…


Era Kasim. Nonostante quello che aveva detto la sua voce tremava. Non stava affatto bene. Il Secondo Principe Dulandal dell’Impero Saharan era il responsabile per la distruzione dei Nero. Kasim non riuscì a sopprimere la rabbia e il risentimento che ribollivano nel suo cuore quando vide il suo nemico. Era difficile per lui mantenere la calma.


Chucksley notò il suo disagio e disse,


“Non devi causare alcun incidente.”


- Lo so.


Rispose Kasim, nervoso.


Il sorriso scomparve dal viso di Lord nell’udire la conversazione tra i due.


D’altro canto tutti e tre non notarono gli impercettibile cambiamenti che stavano avvenemendo. Irene stava parlando amabilmente con le Figlie di Rebecca mentre i giovani Cavalieri, Royam e Coke inclusi, erano soltanto preoccupati per la sicurezza del gruppo.


Delle nuvole scure stavano di nuovo coprendo il cielo. Il rombo dei tuoni fuori dalle finestre era forte e cupo. Contemporaneamente, sulla cime della Montagna Kay che sovrastava i bianchi edifici del Vaticano…


“I mostri si sono riuniti.”


Agnus scoppiò in un fragorosa risata mentre arrivò i ritardo al luogo dell’incontro. La pioggia gli stava bagnando i piedi mentre le ombre dei Servi di Yatan venivano proiettate nel cielo.


Traduzione di Elena Calabrò
                                



