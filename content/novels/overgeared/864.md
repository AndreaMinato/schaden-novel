---
weight: 864
title: Capitolo 864
pubDate: 2025-03-20T11:48:41.514Z
tags:
    - overgeared
---


"Sembra che ci sia un ratto di fogna tra di noi. Non dovremmo trovarlo per la sicurezza di Vostra Santità e quella di noi tutti?"


Le parole di Dulandal riempirono la sala del banchetto e gli ospiti cercarono di capire a  cosa si riferisse. Un ratto?  I membri delle famiglie reali degli altri regni erano piuttosto confusi perché non erano riusciti a cogliere l’Intento Omicida di Kasim. Perciò credevano che il Principe imperiale, come facevano spesso i nobili annoiati, stesse facendo molto baccano per nulla.


<em>‘Non va bene.’</em>


D’altro canto i Cavalieri di Overgeared erano in allerta. Cosa potevano fare per difendere Kasim e il Principe Lord?


Nel frattempo Kasim si stava già pentendo del suo gesto,


<em>‘Il Principe Lord è in difficoltà per colpa mia…!’</em>


La mente di Kasim fece un tuffo indietro con i ricordi, i suoi occhi spalancati nel vuoto.


Esisteva un piccolo villaggio nascosto tra le montagne. Lì vivevano i membri del Clan Nero. Era un popolo gentile e per nulla avido che trascorreva un’esistenza di pace e tranquillità.


Tuttavia quella felicità ebbe fine quando l’Impero giunse con il suo esercito.


Il Principe Dulandal era arrivato con dozzine di Cavalieri Rossi e centinaia di soldati.


“Con quella pelle più scura della pece e quelle braccia così lunghe… Siete così brutti da guardare. L’Impero non vi lascerà vivere su queste terre e venerare falsi dei. Smetterete di vivere nelle case e di usare vestiti. Siete delle bestie. Se volete vivere dovrete essere degli animali. Se non volete esserlo, lasciate la vostra pelle qui. Non controbattete, le bestie non possono usare il linguaggio umano.”


Kasim non dimenticò mai quelle parole orribili. Per il giovane Kasim, che ancora non conosceva come andava il mondo, era la prima volta che qualcuno si rivolgeva a lui in quel modo ed era sconvolto. Bestie! Li aveva chiamati bestie! Da umani erano diventati bestie!


Per prima volta in vita sua Kasim provò una rabbia cieca. Era un sentimento così forte che distrusse la natura pacifica del popolo dei Nero. Ovviamente non era così solo per Kasim, infatti centinaia di Nero si sentirono oltraggiati e offesi dall’Impero che negava la loro esistenza. Si ribellarono all’Impero che voleva spazzarli via, ma invano. I Nero avevano delle grandi abilità fisiche ma erano come bambini disarmati di fronte ai cavalieri e ai soldati ben equipaggiati ed addestrati dell’Impero.


I Nero furono spazzati via.


Soltanto Kasim sopravvisse a quel massacro.


“…”


Esser sopravvissuto era per lui come una maledizione. Kasim provava un profondo desiderio di vedere l’Impero cadere. Tra il bambino che aveva scordato quella terribile realtà e l’uomo che ora serviva Lord non riusciva più a decidere come si sarebbe dovuto comportare in quel momento.


Il Principe Dulandal sembrò voler sfidare Kasim a farsi avanti.


“Un ratto non è diverso da un cane randagio. Non riterrò nessuno responsabile per averlo nascosto.”


<em>‘Non so chi tu sia ma non desideravi forse uccidermi? Esci fuori. Se ora ti mostri a me il tuo principe sarà salvo. ’ </em>


Era questo che intendeva dire il Principe.


Tuttavia Dulandal ci teneva alla relazione tra l’Impero e il Regno di Overgeared e non voleva rompere la tregua che l’Imperatore stesso aveva firmato, ma si sarebbe accontentato di stanare quella feccia.


I Cavalieri di Overgeared capirono il senso delle parole del Principe.


“…”


Chucksley lanciò uno sguardo all’ombra di Lord. Era un segnale per dirgli di prendersi la responsabilità delle sue azioni. Chucksley era triste perché sapeva che Kasim era un valido alleato per il Regno di Overgeared.


Ma il talento doveva esser messo al servizio della salvezza del regno. Il talento non poteva mettere il paese in una situazione difficoltosa. Kasim comprese subito il desiderio di Chucksley.


<em>‘Sì.’</em>


Lo sguardo tremante di Kasim si calmò pian piano. I suoi occhi iniettati di sangue tornarono normali. Fece un respiro profondo e si schiarì la mente. Non appena il Regno di Overgeared si fosse sviluppato e il giovane Lord fosse cresciuto, il Regno di Overgeared avrebbe annientato l’Impero.


<em>‘Se non posso vendicarmi personalmente lascerò che lo faccia qualcun altro al posto mio.’</em>


Kasim era pronto a lasciare la distruzione dell’Impero al Re di Overgeared ed a suo figlio mentre lui si preparava ad affrontare le conseguenze delle sue azioni.


<em>‘Io ho sbagliato. È giusto che io ne paghi il prezzo.’</em>


Ammise Kasim mentre stava per uscire alle ombre.


Ma in quel momento qualcuno parlò a Kasim.


“Non ti muovere.”


Era stato Lord?


No, prima che Lord potesse fare qualcosa qualcun altro intervenne. La Regina Irene.


“Uh…?”


La donna che era finora rimasta in un angolo della sala e che non sembrava aver nulla a che fare con la politica stava prendendo parola in un momento così critico? Il Principe Dulandal sembrò abbassare la guardia. Era affascinato dal coraggio e dalla saggezza di quella bellissima donna.


<em>‘Le cose si fanno ancora più difficili.’</em>


In una situazione così seria in cui qualcuno temeva per il destino della propria nazione e qualcuno era pronto a morire, Dulandal era compiaciuto.


Irene lo fissò dritto negli occhi e disse,


“Sua Altezza, questa persona non è un ratto o un cane. È la guardia del corpo del Principe Lord ed un uomo molto prezioso per il Regno di Overgeared.”


“Uhm?”


Non erano le parole che Dulandal si aspettava.


<em>‘Stupida donna.’</em>


Dulandal si accigliò e  il suo sguardo si fece più duro.


“In altre parole Sua Maestà sta dicendo che la guardia personale del Principe Lord ha provato ad attaccarmi? Quindi il Regno di Overgeared ha attentato alla vita del Secondo Principe dell’Impero, scegliendo di diventare ostile all’Impero? Ignorando così pure l’accordo di non belligeranza?”


“No. Provate a pensare al perché i Cavalieri hanno sfoderato le spade. Non era per difendere Sua Altezza?”


“Mmm? È vero.”


“Lo stesso vale per la scorta del Principe Lord. Essendo un cavaliere che è cresciuto al fianco del Principe ha agito come una guardia personale quando i vostri cavalieri si sono avvicinati.”


“Da quando emettere un Intento Omicida è una mansione della scorta?”


“L’Intento Omicida è meno pericoloso dello sguainare delle spade, no?”


“Eh…?”


Poi Dulandal se ne rese conto. Ammettendo che i Cavalieri Rossi avevano sfoderato le armi per proteggerlo aveva legittimato le azioni della feccia umana che aveva osato emettere l’Intento Omicida. Era una situazione assurda ed imbarazzante. Il Principe era arrabbiato ma dissimulò velocemente il disappunto. La sua espressione si distorse per poi scoppiare in una risata. Si avvicinò a Irene in modo formale e disse,


“Ammiro l’intelligenza di Sua Maestà. Mi concede l’onore di scusarmi toccando la sua candida mano?”


“Ne sarei onorata.”


Qualcuno al mondo avrebbe potuto rifiutare una richiesta tanto formale da parte di un Principe imperiale? Inoltre non c’era motivo per rifiutarsi.


Irene allungò la mano che Dulandal baciò.


“…”


Gli occhi limpidi di Lord divennero duri e fieri come quelli del padre. Ciò accadde perché Lord notò il desiderio nello sguardo che il Principe imperiale aveva rivolto ad Irene.


<em>‘Che?’</em>


I Cavalieri Rossi che stavano proteggendo il Principe erano scioccati. Speravano che l’intensa pressione che sentivano provenire dal giovane principe fosse solo una brutta illusione. Il cuore di Damian batteva all’impazzata più quella strana situazione andava avanti.


<em>‘Le cose vanno meglio grazie alla Regina Irene ma…’</em>


La situazione sarebbe potuta precipitare nuovamente se Lord fosse intervenuto perciò Damian fece un passo avanti.


Flash!


All’improvviso la sala del banchetto si riempi di luce. Era un luce abbagliante che impediva alle persone di aprire gli occhi, del tutto diversa dalla luce calda che rappresentava la Dea Rebecca. Damian riconobbe quel lampo di luce e, nonostante fosse accecato, urlò


“Magia Oscura! Paladini, difendete il Principe imperiale e le famiglia reale! Argh..!”


Damain fu interrotto perché aveva messo un piede su un pentagramma rosso tracciato per terra ed ora era maledetto.






[La volontà del Dio Yatan ti ha isolato dal resto del mondo.]






[Non puoi compiere nessuna azione all’interno di questa barriera oscura.]






[La barriera può esser distrutta soltanto dall’esterno.]






<em>‘La volontà di Yatan?’</em>


Damian alzò la testa mentre lentamente recuperava la vista. Un Mezzo demone scese dal soffitto. Quell’essere avvolto dall’oscurità era Silvenas, una dei Servi di Yatan.


“Ce l’ho fatta! Ho neutralizzato il Papa!”


Silvenas diede il segnale.


Dall’esterno della sala del banchetto si udirono rumori di ogni tipo e un’esplosione fece saltar via la porta d’ingresso, riempiendo l’aria di polvere. Tutti i presenti, che erano a mala pena riusciti a recuperare la vista, erano confusi.


“Punite i seguaci della Dea Rebecca!”


“La maledizione di Yatan cadrà su tutti voi!”


Urlarono i Maghi Oscuri entrando nella sala. I Cavalieri delle varie nazioni sfoderarono le spade per difendere i propri signori, mentre i membri della Chiesa di Rebecca e i paladini si prepararono a combattere.


Nel frattempo, i Cavalieri di Overgeared si diressero verso un angolo della sala con Lord e Irene. Cinque persone entrarono dopo i Maghi Oscuri, si trattava di tre PNG e due giocatori.


Aliburn, il Terzo Servo di Yatan…


Cardiora,  Sesta Serva di Yatan…


Hill, il Settimo Servo di Yatan…


Rose, la prima Maga Oscura e ottava Serva di Yatan…


Ed infine…


“Agnus!”


Il Contraente di Baal. I giocatori come Coke che erano stati invitati al banchetto rimasero sconvolti nel veder apparire Agnus.


<em>‘Ce ne sono tre di loro oltre a Silvenas?’</em>


Damain, che era intrappolato nella barriera, era preoccupato per i Servi di Yatan oltre per Agnus.


Le Figlie di Rebecca estrassero gli artefatti di Rebecca e corsero al fianco di Damian.


“…!”


Damian urlò qualcosa che però non fu udito dall’esterno. Isabel decise che la prima cosa da fare era distruggere la barriera.


“Argh!”


Colpì la barriera con la Lancia di Lifael ma senza alcun effetto. La forza fisica e il potere divino non potevano distruggerla.


“Lasciate che ci pensiamo noi alla barriera e proteggete tutti gli altri!”


“In particolare proteggete il Principe Lord!”


Gli Anziani si fecero avanti. I loro comandi rassicurarono il Papa che fu contento che quei vecchi impagliati fossero lì. Anche se in quella situazione non c’era molto di cui rallegrarsi.


“Aaaargh!”


“Uuuugh!”


Le urla degli ospiti riempirono la sala. I Cavalieri e i Paladini che erano accorsi sembravano esser stati bloccati. I Non Morti di Agnus li stavano trattenendo all’esterno. Isabel l’aveva notato e quindi come primo pensiero corse al fianco di Lord e dopo essersi assicurata che stesse bene si voltò verso Agnus.


“Ihih! Ihihih!”


Le grida dei membri delle famiglie reali si fusero alle risate isteriche di Agnus. Nella sala regnava il caos più totale.


“Va tutto bene. Va tutto bene.”


Irene in passato era stata catturata e quasi sacrificata al Dio Yatan. Non appena vide entrare i Servi di Yatan quei vecchi ricordi riaffiorano terrorizzandola, ma cercò di non darlo troppo a vedere. Per non far sentire a disagio su figlio lo prese tra braccia e gli sorrise.


“Madre…”


Lord sentì l’amore che sua madre voleva comunicargli nonostante stesse tremando. Lo sguardo del bambino si volse verso il centro della sala, desideroso di combattere.


“Non puoi andare. Non sei il loro avversario.”


“Esatto Sua Altezza. La prego stia al riparo.”


Kasim, Chucksley e i giovani Cavalieri si fecero avanti.






Traduzione di Elena Calabrò
                                


                                



