---
weight: 872
title: Capitolo 872
pubDate: 2025-03-20T11:48:41.515Z
tags:
    - overgeared
---


[Frammento di Conoscenza di Dantalian]






[Conoscenza di Combattimento


Un frammento contenente la conoscenza di combattimento del venticinquesimo Grande Demone Dantalian.


Gran parte della conoscenza è perduta, ma va comunque oltre la conoscenza di un normale essere umano.


Le arti marziali si evolveranno ulteriormente.


Condizioni di Acquisizione della Conoscenza: Una professione di tipo arte marziale.


Conoscenza Acquisita: Tutte le abilità salgono di livello. Velocità di attacco aumentata del 10%. Velocità di schivata incrementata del 20%.]






‘<em>Questa è l’abilità di un Grande Demone?</em>’


Quattro anni dopo essere diventato il Discendente di Pagma, nessuna delle abilità di Grid aveva raggiunto il livello di Maestro. Era estremamente difficile alzare i livelli delle abilità, il che significava che il valore del Frammento di Conoscenza di Dantalian era estremamente alto anche se era soli una parte della conoscenza di Dantalian.


Nonostante i due livelli che aveva ottenuto uccidendo Hill, Grid rimase deluso quando ottenne solo un vecchio volumetto. Però quando lesse la sua descrizione, cambiò idea. Anziché essere deluso ora era soddisfatto e ammirato.


‘<em>Esisterà un Frammento di Conoscenza del Fabbro? In ogni caso, questa conoscenza sarebbe di grande aiuto a Regas.</em>’


Grid non pensava a quanto ed a chi potesse venderlo. Non aveva intenzione di pretendere niente dai suoi compagni e, al momento, non era ansioso di un guadagno immediato. Non perché fosse diventato un pollo che dava facilmente le cose agli altri, al contrario, era certo che più forti fossero diventati i suoi amici, più sarebbero stati d’aiuto a lui e ai suoi cari.


Grid credeva che i benefici che avrebbe ottenuto facendo acquisire a Regas il Frammento della Conoscenza di Dantalian fossero maggiori del valore di qualche moneta. Dopotutto, poteva far soldi facilmente in altri modi.


‘<em>Regas mi ripagherà come hanno fatto Jishuka e Yura.</em>’


Proprio così. Grid stava inconsciamente tessendo le fila di un progetto in cui i membri di Overgeared sarebbero stati in debito con lui.






[La durata della Combinazione dell’Oggetto è finita.]






[Il Bastone di Belial e la Spada Fulminante Nata dall'Illuminazione e dai Forti Desideri sono state separate.]






[Il tempo di ricarica della Combinazione dell’Oggetto è resettata dall’effetto dell’abilità ‘Divinità’.]






La lancia ritornò alla forma di una spada e un bastone. Aliburn rimase stupito nel vedere Grid uccidere Hill e far tornare il bastone nel suo inventario. Era sconvolto nel vedere quei familiari orecchini pendere alle orecchie dell’uomo dai capelli neri. Aliburn era sicuro che fossero quelli di Dark Bus, quelli che aveva indossato durante la missione per infiltrarsi nell’Impero di Saharan. Era il manufatto più potente che avesse l’abilità Oscuramento, il quale trasformava chi lo indossava in un Mezzo Demone una volta ogni 12 ore…


‘<em>È lui?</em>’


Aliburn aveva solo sentito il nome del Re di Overgeared.


Era impossibile non conoscere l’uomo che aveva costruito un nuovo regno. Eppure, era davvero anche colui che aveva ucciso Dark Bus…?


‘<em>No, è strano pensare che l’abbia ucciso. Dopotutto lui stava portando a termine una missione per far piombare l’Impero nel caos. Non ha senso…</em>’


Aliburn negò l’evidenza solo per sorprendersi di nuovo. Notò l’anello che Grid portava al dito. Era un sottile anello nero. L’Anello di Dark Bus consumava il mana di chi lo indossava e sfruttava l’abilità Dissolvi Magie. Aliburn non poté più negarlo. L’assassino di Dark Bus… Si rese conto che il Re Overgeared era il Macellaio dei Servi di Yatan che stava cercando.


‘<em>È</em> <em>più famoso di quanto mi aspettassi!</em>’


Aliburn era pronto a schiacciare Grid.


In contemporanea, alcune persone applaudivano dopo aver visto Grid uccidere Hill, mentre altre erano disperate.


“Il Re Overgeared! Il Re Eroe e Macellaio dei Servi di Yatan!”


L’urlo di Aliburn si levò in cielo.


Erano passati solo due minuti. Nonostante avesse visto Grid annientare Hill in quel piccolo lasso di tempo in cui i manufatti erano rimasti combinati, Aliburn non si tirò indietro. Grid riusciva a percepire che era un avversario difficile.


‘<em>Sa che sono stanco.</em>’


Grid aveva esaurito abilità come Oscuramento poco dopo essere arrivato nel Vaticano. Avendo posto la sicurezza di Irene e Lord come priorità assoluta, all'inizio aveva usato la maggior parte delle sue carte vincenti. Ciò significava che Hill era stato un avversario forte e Grid aveva voluto sbarazzarsi di alcuni dei migliori combattenti del nemico.


In effetti, la battaglia stava andando come voleva. L'apparizione di Papa Damian aveva demoralizzato i Maghi Oscuri che, dopo aver assistito alla morte di Hill, erano sul punto di perdere il loro spirito combattivo. Al momento, il loro potere di attacco e di difesa era diminuito.


Tuttavia, era arrivato il momento di Aliburn. Non era tanto debole da restare scosso dalla morte di Hill e sapeva che Grid aveva consumato molto potere.


“Mi avete colto alla sprovvista con le vostre abilità divine. Ma persino il Re Eroe non può impiegare più abilità divine consecutivamente.”


Ad Aliburn non importava del potere di un'abilità divina perché le conosceva bene. Puntò un dito contro Grid. Le sue lunghe unghie erano annerite, ma non era smalto. Erano macchiate dal sangue di innumerevoli umani. Proprio come la maggior parte dei Servitori di Yatan, Aliburn era un assassino a sangue freddo. Non aveva problemi a massacrare bambini innocenti per le sue ambizioni e per la Chiesa.


“Cannone di Avvertimento.”


Ci vollero solo 0,5 secondi perché il potere della magia nera si concentrasse sulla punta delle sue dita. Poi altri 0,5 secondi per sparare. Era un secondo in totale. Il raggio magico che Aliburn aveva usato annientò tutti i paladini di Rebecca sul suo cammino. Il suo obiettivo finale era Grid.


Cannone di Avvertimento, Cortina di Avvertimento, Sfera di Avvertimento e molte altre erano delle magie nere tramandate ad Aliburn dal vero Primo Servitore, Amoract. Ciò gli permetteva di traboccare di fiducia.


“Questo è un tesoro che ho conservato con l’intenzione di far del male alle Figlie di Rebecca! È un potere assoluto che persino il Re Eroe non può sostenere!”


Gridò Aliburn prima ancora che il raggio colpisse l’obiettivo.


Poco dopo, Grid venne travolto dall’esplosione. Il muro della sala del banchetto in cui si trovava non resistette all’onda d’urto e collassò. Il pavimento era distrutto e la polvere riempiva l’intera zona, nascondendo tutti alla vista.


“Grid!”


“Vostra Maestà!”


Le urla risuonavano da ogni parte. Avevano assistito al potere del cannone magico di Aliburn e pensavano che fosse improbabile che Grid fosse sopravvissuto. Anche Papa Damian e Lord erano della stessa idea, anche se conoscevano l'abilità di Grid e si fidavano di lui più di chiunque altro al mondo.


“Papà!”


Gridò Lord con voce tremante mentre l’ansia cresceva sempre più in lui. Il bambino voleva correre da suo padre.


“Sta bene.”


Disse Irene mentre lo stringeva forte a sé. Le sue mani non tremavano più. Tutte le sue paure del passato erano scomparse nel momento in cui era apparso Grid. La sua fiducia in lui era assoluta e Damian e Lord non potevano discutere con lei.


“Phew.”


Come se li stesse ricompensando per la loro fede, Grid ne emerse sano e salvo. Il suo anello brillò di rosso non appena si liberò dalla polvere. L’Anello di Dark Bus aveva annullato l’attacco e si riscaldò sempre di più mentre divorava il mana di Grid. Quello era il segno di un’esplosione che presto si sarebbe verificata. Non appena l’anello assorbiva 5.000 punti mana di chi lo indossava, l’abilità Dissolvi Magie doveva essere usata due volte in 10 minuti o avrebbe causato ingenti danno all’utilizzatore.


‘<em>Devo neutralizzare un altro attacco.</em>’


Borbottò Grid interiormente e lanciò uno sguardo provocatorio ad Aliburn. Aveva intenzione di controbattere non appena avesse annullato il successivo attacco del suo avversario. Tuttavia, Aliburn era inaspettatamente calmo e rimase a fissare Grid in silenzio senza usare alcuna magia. Dava una sensazione inquietante.


‘<em>Da quando?</em>’


Anche gli altri Maghi Oscuri smisero di usare la magia. Rimasero in silenzio e vennero attaccati unilateralmente dai membri di Rebecca e dai cavalieri. L’entusiasmo dei seguaci di Rebecca aumentò, ma Grid stava sudando freddo.


‘<em>Sanno dell’Anello di Dark Bus?</em>’


I membri della Chiesa di Yatan conoscevano le caratteristiche dell’Anello di Dark Bus e lo stavano inducendo a esplodere. Quindi, era ovvio che non avrebbero dato a Grid la possibilità di neutralizzare un’altra abilità.






[La quantità di potere magico accumulato nell’Anello di Dark Bus è troppo alta. L’Anello di Dark Bus non può resistere.]






[Attenzione. Mancano 30 secondi prima che l’Anello di Dark Bus esploda. L’esplosione distruggerà definitivamente l’Anello di Dark Bus e l’utilizzatore perderà la vita.]






“Caz…!”


Era una situazione terribile! Grid trattenne a malapena l’imprecazione quando si ricordò della presenza di Lord e Irene e gridò rapidamente,


“Damian! Attaccami con un’abilità!”


L’Abilità Dissolvi Magie dell’Anello di Dark Bus era difficile da usare. Doveva bloccare direttamente l’abilità, facendola entrare in contatto con l’anello. L’Anello di Dark Bus era di livello leggendario ma unico perché il suo utilizzo era basso e la penalità alta.


“Ah? C-Capito!”


All’improvviso Grid voleva che lo attaccasse…? Damian lo trovava difficile da capire, ma seguì comunque i suoi ordini. Tuttavia, fallì nell’attivare l’abilità…


“Cortina di Avvertimento.”


Aliburn lanciò un incantesimo che tolse a ogni essere vivente la possibilità di attivare le proprie abilità.






[Attenzione. Mancano 20 secondi all’autodistruzione dell’Anello di Dark Bus.]






“Dannazione!”


A mali stremi, estremi rimedi. Grid decise di rinunciare all’anello. Anche se era un gioiello di grande valore, Irene e Lord sarebbero stati in pericolo se fosse stato troppo avido. Non aveva altra scelta, ma evitare la penalità si rivelò non esser tanto semplice.






[Non puoi rimuovere l’Anello di Dark Bus.]






Mancavano 15 secondi all’autodistruzione dell’anello, ma non poteva toglierselo dal dito.


10 secondi, 9 secondi, 8 secondi …


“Merda!”


Il nervosismo di Grid raggiunse l’apice. In quel momento, uno scheletro emerse da dietro le macerie del muro esterno e usò la magia. Un totale di sei pilastri di forza si alzarono, spazzando via velocemente i Maghi Oscuri che circondavano Irene e Lord. Grid si lanciò istintivamente verso un pilastro.






[L’Abilità Dissolvi Magie dell’Anello di Dark Bus è stata attivata!]






[L’Anello ha annullato l’abilità bersaglio. Tutto il mana accumulato nell’Anello di Dark Bus è stato consumato ed è entrato nello stato di rigenerazione.]






Il countdown dell’anello s’interruppe a quattro secondi dall’esplosione.


“Pant… Pant… Pant…”


Sentendosi come se fosse ringiovanito di 10 anni, Grid si guardò intorno. Provava un intento omicida molto forte verso il Lich che all’improvviso era apparso e aveva lanciato della magia verso Irene e Lord.


“Mumud!”


Agnus era nascosto da qualche parte a osservare la situazione…?


“Pazzo bastardo!”


La mente di Grid venne sopraffatta dalla rabbia quando sentì un’altra voce.


“Sfera di Avvertimento.”


Aliburn usò un nuovo incantesimo. Era arrabbiato per aver perso una grande opportunità per sbarazzarsi di Grid. Dozzine di sfere nere si formarono intorno ad Aliburn. Erano talmente numerose che i Cavalieri  Overgeared, le Mani di Dio che assistevano Kasim e i già evocati Noe, Randy e gli Scheletri Overgeared non avrebbero saputo gestire.


“Levatevi di mezzo!”


L’obiettivo di Aliburn era di distruggere la Chiesa di Rebecca e incrementare l’influenza della Chiesa di Yatan. Uccidere le famiglie reali sarebbe stato un extra per dare un avvertimento ai Regni di tutto il Continente. Tuttavia, il Re di una piccola nazione gli stava con il fiato sul collo? Le sfere di oscurità, che stavano volando in ogni direzione, non minacciavano solo il gruppo di Grid ma anche gli altri reali. Aliburn aveva intenzione di raggiungere il proprio obiettivo dopo aver spazzato via chiunque gli fosse vicino.


Aveva ancora del potere. Il nuovo potere che Amoract gli aveva dato prima dell’invasione per aiutarlo a raggiungere il suo scopo. Il Re Eroe? Il Re Overgeared? Ormai Hill aveva indebolito quell’inaspettata variabile. Quindi, riteneva che Grid non fosse una grande minaccia.


‘<em>È la fine.</em>’


Rose sorrise.


L’improvviso tradimento di Agnus, le inaspettate abilità del piccolo principe, l’abilità del principe imperiale, la fuga di Damian, l’apparizione di Grid… Tutte quelle variabili inaspettate che si erano verificate in successione, all’inizio l’avevano turbata, ma ora non più. Credeva che Aliburn, il Terzo Servo di Yatan, il potente e intelligente PNG che aveva pianificato quell’incursione al Vaticano avrebbe calpestato Grid, Damian e Agnus come insetti.


Infatti, Grid era in una profonda crisi.


‘<em>Ce ne sono troppe!</em>’


Il numero di sfere oscure aveva raggiunto il centinaio. Usò Movimento senza Restrizioni per raggiungere Aliburn, ma l’uomo non aveva smesso di lanciare l’incantesimo. Al contrario, resistette all’abilità con la spada di Grid con la sua migliore difesa e i punti vita e continuò a creare ulteriori sfere. Quando le sfere, che contenevano potere magico, sarebbero esplose, l’intera area sarebbe andata distrutta.


In qualche modo Grid sarebbe sopravvissuto con i suoi vari titoli, effetti degli oggetti e abilità passive, ma per Irene, Lord e i giovani Cavalieri Overgeared era un problema. Avrebbe potuto perderli tutti.


‘<em>Non posso evocare nessun cavaliere a causa della barriera che blocca ogni evocazione esterna. Cosa dovrei fare?</em>’


Il nemico era troppo forte e la situazione era delle peggiori. Grid era in svantaggio poiché doveva proteggere tutti.


‘<em>Forse…</em>’


La vittoria della Chiesa di Yatan era decisa sin dall’inizio? I giocatori non potevano più resistere ed era il finale peggiore…


‘<em>Sono destinato a perdere Irene e Lord?</em>’


Grid sbiancò al pensiero e si guardò intorno. Il suo sguardo cadde sull’elsa che all’improvviso comparve dal mantello di Aliburn.






[Spada nella Roccia.]






Una freccia della missione apparve sopra l’oggetto con il nome dorato. Era identica alla freccia che fluttuava sopra la Lancia di Lifael la prima volta che l’aveva vista qualche anno prima… Grid impugnò istintivamente l’elsa. Aliburn, che stava guardando con occhi soddisfatti le sfere oscure, all’improvviso andò in panico.


“Che stai…?”


“Valutazione del Fabbro Leggendario!”






[Il Fabbro che è diventato una Leggenda può valutare gli oggetti con un occhio estremamente attento. Se esiste una funzione nascosta nell’oggetto desiderato, essa verrà trovata.]






[Hai scoperto una funzione nascosta nell’oggetto!]






[La Prima Spada Sacra dell’umanità. Fu sigillata nella roccia dai Sette Santi Maligni!]






[Si è attivata la Missione Nascosta ‘il Bivio del Bene e del Male’!]






[Il potere del Comando Divino ha spezzato la Pietra del Peccato Originale!]






[Hai ottenuto l’oggetto della missione, la Prima Spada Sacra Incompleta!]






“Cosa?”


La luce esplose e l’oscurità venne spazzata via. Le centinaia di sfere nere che fluttuavano in aria svanirono come fossero state una bugia. Per la prima volta il volto di Aliburn mostrò costernazione.


“Grid!”


“Io…”


Gli occhi di Grid e Damian si incontrarono a mezz’aria mentre Grid confermava i contenuti della missione segreta e Damian quelli del nuovo aggiornamento della missione Riconquista la Spada Sacra.






Traduzione di Ilaria Santucci


Editing di Elena Calabrò
                                


                                



