---
weight: 8750
title: Capitolo 875
pubDate: 2025-03-20T11:48:41.516Z
tags:
    - overgeared
---


C’erano persone che erano psicologicamente disgustose e, per Agnus, Grid era una di queste. Secondo la sua teoria, Grid aveva un passato che assomigliava al suo, anche se non aveva sperimentato la sofferenza che si prova quando si fallisce nel proteggere la propria amata, il che aveva portato alla sua morte, all’uccisione dei responsabili e al lutto .


‘<em>Anche lui ha sofferto!</em>’


Agnus sapeva che era difficile paragonare il dolore che ciascun individuo prova. I bulli che lo avevano perseguitato e devastato la sua amata erano un esempio. Avevano usato la sua mano come posacenere ogni mattina e aveva riso di lui, ma non aveva sopportato il dolore per poi voltare pagina?


Sì, il dolore era una cosa relativa ed egoista. Il dolore che aveva provato non poteva essere considerato meno profondo di quello di Grid ed era questo il motivo per cui trovava che fosse una persona psicologicamente disgustosa.


‘<em>Non riesco a capire!</em>’


Perché Grid non aveva speso la sua vita abusando gli altri dopo quello che gli era successo?


‘<em>Perché sembra così felice?</em>’


Grid era sempre con qualcuno, che fosse la sua famiglia o i suoi amici, e tutti erano sempre così sorridenti mentre gli stavano accanto. Per Agnus era qualcosa di difficile da comprendere. Grid aveva per caso dimenticato i giorni in cui erano impotenti? Ora erano nella posizione di calpestare le persone piuttosto che abbracciarle. Le persone come loro erano fatte per stare da sole.






[Hai subito 8900 danni.]






[La salute è meno del 100%. Hai usato il Potere di Silvenas che è legato alla Runa della Morte. La natura del Demone Oscuro che può assimilare l’oscurità si è manifestato, nascondendo la tua presenza e il tuo status.]






[Il Grande Demone Baal è felice.]






- <em>Il male che usa i credi personali per divorare il male. È l’opposto del mio precedente contraente. Ho fatto bene a sceglierti. Sei interessante.</em>






[Affinità con il Primo Grande Demone Baal è aumentata di 10.]






Le finestre di notifica apparvero davanti ad Agnus, ma non le confermò. Il suo sguardo d’odio riusciva a seguire solo Grid.


“Sei una persona incompetente che non sa proteggere le persone a lei care!”


Perché la mente di Grid non era malvagia come quella di Agnus? Perché non aveva scelto di stare da solo? Perché non si era concentrato su coloro che gli erano più cari e aveva accolto tutta la gente comune? Se non altro, a lui ciò non piaceva. Odiava Grid.


Agnus era appena scomparso alla vista Grid quando ci fu un’esplosione di fiamme nere dalla Spada dell’Illuminazione. Il danno ad area gli causò nuovi danni.






[Hai sofferto gravi danni!]






[Sei un Mezzo Lich e perciò puoi resistere alla morte per la durata di questa trasformazione.]






[Sei sopravvissuto!]






Era una grigia alba. Le costole di Agnus erano incrinate mentre si nascondeva all’ombra di un pilastro inclinato. Rischiava di perdere l’equilibrio. Era un bivio tra la vita e la morte. Era una  battaglia pressante in cui la sua testa sarebbe potuta saltare in qualsiasi momento. Il solito Agnus avrebbe riso furiosamente, esprimendo la sua gioia per i momenti esilaranti che gli facevano dimenticare la crudele realtà.


Tuttavia, ora era diverso. Le sole emozioni che si potevano intravedere sul volto di Agnus erano confusione e dolore. Non era confuso perché aveva protetto la famiglia dell’odioso Grid. Li aveva protetti poiché aveva proiettato su di loro la sua defunta amata e quindi non aveva nessun rimpianto.


Piuttosto, l’origine del dolore e della confusione di Agnus era Grid in particolare. Perché quell’uomo era così diverso da lui? Era lui ad avere torto?


‘<em>No! No!</em>’


“Sei tu ad avere torto!”


La spada di Agnus perforò l’oscurità e colpì il fianco di Grid. Conteneva una potente maledizione che indebolì tutte le difese di Grid. In particolare, la difesa contro l’oscurità venne completamente distrutta.


“Cough!”


Grid tossì sangue e si ricordò della finestra di notifica che era apparsa qualche minuto prima.






[La dea della luce, Rebecca, sta aspettando una tua risposta.]






[Ti è stata data di nuovo la possibilità di ottenere un grande potere grazie alla benedizione della dea.]






[Il Dio della Guerra Zeratul è soddisfatto dalla tua scelta.]






[Il Dio della Guerra Zeratul supporta l’affetto della dea per te.]






Proprio come Agnus, anche Grid doveva ancora controllare la finestra di notifica. Dal primo giorno in cui si erano incontrati fino a quel momento, Agnus aveva sempre ferito qualcuno. A Grid non piaceva il tipo di persona che poteva calpestare gli altri facilmente e sentirsi felice nel farlo. Ora i membri della sua famiglia erano sacrifici per la gioia di Agnus?


“Pazzo bastardo!”


Il desiderio di uccidere crebbe in Grid. Sentì un senso di responsabilità di uccidere Agnus. L’intento omicida che provava era vero e l’energia combattiva intorno a lui si fece più fitta.


“Ondata!”


Ondate di energia della spada si tesero intorno a Grid. Stava usando un’abilità ad ampio raggio per catturare Agnus che all’improvviso era diventato invisibile.


“… Là!”


Grid rintracciò Agnus. Fu quando sentì che qualcosa stava interferendo con le onde. Subito Grid si concentrò e iniziò una danza della spada: l’Arte della Spada di Pagma, la Cuspide Assassina. Tuttavia, la manifestazione della fusione dell’arte della spada fu un ovvio errore.


“Kuk…!”


Flop! Grid fermò la danza della spada poiché la sua gamba si era indebolita. Era così agitato che aveva ignorato lo stato delle sue forze.






[Sei sul punto di esaurire le tue forze. Non puoi usare nessuna abilità combattiva.]






“Corno… Overgeared.”


Grid doveva recuperare le forze con urgenza comunicando con il suo unicorno. Era la prima cosa a cui aveva pensato, ma come poteva comunicare con lui durante la battaglia? Il suo nemico non era uno stupido, né una testa ottusa… Soprattutto non il nemico che stava affrontando al momento!


“Kikikik! Kihahahahat!”


Il corpo di Agnus venne perforato dall’Ondata e l’oscurità scomparve. Metà del suo corpo era solo un mucchio di ossa bianche, ma aveva un aspetto fiero mentre i suoi capelli scompigliati si muovevano al vento.


Grid provò un senso di crisi. Aveva affiancato le Mani di Dio, Noe, Randy, gli Scheletri di Overgeared e l’elementale della luce a Irene e Lord per proteggerli, non era rimasto nessuno che potesse difendere lui. Inoltre, gli veniva difficile persino muovere le dita.


“Grid!”


Con la vista offuscata, Grid riuscì a vedere Agnus che caricava contro di lui.


“…!”


“…!!”


L’area era rumorosa. Riusciva a sentire la gente parlare, ma non riusciva a comprenderne i contenuti.


‘<em>Perché?</em>’


Sarebbe morto in quel modo? No, il suo avversario era esausto e sul punto di morire. L’uso della Trasformazione in Lich si poteva considerare l’ultima risorsa di Agnus.


‘<em>Forse ha ancora la sua immortalità e i residui della Derisione di Bentao…</em>’


Grid attivò con dolore la Runa dell’Oscurità, usando il Potere di Cray il quale assorbiva il 100% dei danni subiti dall’obiettivo. Determinato a sopravvivere ad Agnus, Grid sferrò  un attacco di base con la spada. Aveva ancora gli effetti del titolo del Primo Re, del Potere di Tiramet e la sua immortalità. Quindi, ritenne che poteva ancora vincere se avesse continuato a combattere.


Innanzitutto, Grid era in una posizione in cui doveva solo continuare a sopportare. Per proteggere Irene e Lord, non sarebbe assolutamente collassato. Lo giurò con fermezza mentre menava dei fendenti con la spada. Nel frattempo, Agnus sfondò l’attacco di base di Grid e lo colpì al corpo.


I due, che stavano provando a ferirsi a vicenda, erano avvinghiati uno all’altro. Poi ci fu un lampo di luce. In confronto al passato, la sua forza si era ridicolmente debole, ma era chiaramente la spada che aveva ferito il Terzo Servo di Yatan, Aliburn.


Grid e Agnus si voltarono verso Damian nello stesso momento. Anche lui si era evoluto di un ulteriore passo dopo aver riottenuto la spada e aver prevenuto l’invasione della Chiesa di Yatan. Quando finalmente Grid e Agnus iniziarono a guardarsi intorno, Damian disse loro,


“Questo è un luogo sacro che serve la volontà della dea. Ora basta combattere. In qualità di Papa, non permetterò ulteriori uccisioni.”


“Perché?”


Gli domandò Grid. Agnus era il nemico. Mettendo da parte i suoi sentimenti personali, era comunque il Contraente di Baal. Era il tipo di persona che doveva essere il bersaglio della Chiesa di Rebecca. Quindi, perché Damian non voleva cogliere l’occasione per punirlo? Grid non riusciva a capirlo.


Damian indicò Irene, Lord e Lich Mumud.


“Guardate.”


“…?”


Irritato e sospettoso, Grid seguì lo sguardo di Damian solo per rimanere sorpreso. Assistette allo scudo di Lich Mumud fluttuare davanti a Irene e Lord. Li stava proteggendo dall’onda d’urto causata dalla sua battaglia con Agnus.


“Cosa…”


Gli tornarono alla mente le urla di Irene e Lord. Avevano detto che era uno scheletro buono. Lich Mumud li aveva protetti.


‘<em>Dicevano il vero?</em>’


Ma perché…? Damian vide gli occhi tremanti di Grid e disse con attenzione,


“Capisco i tuoi sentimenti Grid, ma… Per oggi mettiamo fine allo scontro.”


La Chiesa di Rebecca vedeva Baal come un nemico. Il precedente Contraente di Baal, Pagma, aveva provato a difendere il Salone d’Onore, ma alla fine, aveva venduto la propria anima al Grande Demone. La Chiesa di Rebecca non lo aveva considerato un eroe nei suoi ultimi anni di vita e pensava che il nuovo Contraente di Baal dovesse essere punito.


Tuttavia, Papa Damian riteneva che non fosse il momento.


“Penso sia meglio che vi lasciate stare per oggi.”


Damian non sapeva perché Agnus avesse tradito la Chiesa di Yatan e li avesse aiutati. Si domandava quale fosse il motivo, ma non osò chiedere. La cosa più importante era risolvere la situazione. Pensava che un giorno ci sarebbe stata l’occasione di tenere quella conversazione. Tuttavia, quel motivo non sembrava soddisfare Grid.


“Cosa stai pianificando? Perché hai protetto la mia famiglia?”


“Ah? Che sciocchezze stai dicendo? Non ho mai fatto una cosa del genere.”


“Rispondimi seriamente!”


“Non sapevo fosse la tua famiglia.”


“…?”


“Ho semplicemente visto una bella donna e non volevo che morisse. Kikik… Volevo giocare con lei.”


La durata della Trasformazione in Lich finì e ad attendere Agnus c’era solo la morte. Non voleva perdere quell’opportunità dato che non sapeva se sarebbe ricapitata. Era l’occasione perfetta per lottare contro il Re di Overgeared mentre era indifeso.


“Sigh.”


Agnus diede un motivo a cui nessuno credette e spostò indietro i capelli. Li sistemò con cura, mettendo in mostra i suoi occhi dorati.


“Non parlare.”


“…?”


“Solo combatti e uccidi. Uh? Kik! Kikikik! Kihahahahat!”


Agnus si allontanò dall’apparenza di gentilezza e si precipitò verso Grid. Ignorò il Papa. Di conseguenza, i seguaci di Rebecca che stavano osservando in silenzio, non poterono più stare fermi a non fare niente. La lancia di Isabel e le spade dei paladini affondarono e pugnalarono il corpo magro di Agnus, che venne bloccato del tutto prima ancora di raggiungere Grid.


“Perché tu…?”


Il grido lamentoso di Damian risuonò, ma Agnus non gli prestò attenzione.


Al contrario, guardò di nuovo Irene e Lord, tristi e in lacrime, prima di tornare a guardare Grid.


“Tu…”


“… Diventa più forte.”


Era la fine. Il corpo di Agnus diventò lentamente grigio e così successe anche a Mumud.


“Cavaliere Scheletro…”


‘<em>Quando verranno salvati?</em>’


Lord si rattristò guardando la sofferenze di Agnus e Mumud. Il bambino cercò di trattenere le lacrime, nonostante avesse già gli occhi rossi.


Successivamente, Papa Damian andò a parlare con gli Anziani ed invitarono i reali e il Principe Imperiale a riposare. Dopodiché, iniziarono a indagare sul come avessero permesso a quell’invasione di verificarsi e a esaminare l’estensione dei danni.


“Ho visto il vostro scontro. Vostra Maestà, siete un vero eroe. Le vostre mosse mi hanno impressionato parecchie volte.”


“Ne sono lusingato.”


Rispose Grid passivamente alle parole del Secondo Principe Dulandal e solo dopo aver confermato che Irene e Lord stessero dormendo, andò a parlare con la dea.


- <em>Eroe, grazie.</em>


<em> </em>


Traduzione di Ilaria Santucci


Editing di Elena Calabrò
                                


                                



