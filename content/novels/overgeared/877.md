---
weight: 8770
title: Capitolo 877
pubDate: 2025-03-20T11:48:41.516Z
tags:
    - overgeared
---


<i>‘Ma non è una truffa?’</i>


Quaranta colpi che infliggono il 200% della potenza d'attacco al secondo...? Se avesse colpito un bersaglio con tutti gli attacchi, avrebbe causato l'8000% dei danni in un solo secondo.


<i>‘Ovviamente, se il mio avversario non è un idiota cercherà di schivare o bloccare...'</i>


Grid aveva la Spada dell'Illuminazione. Avrebbe potuto incontrare un grande giocatore capace di schivare più della metà dei 40 colpi, ma con le fiamme nere o i fulmini rossi poteva aspettarsi una potenza di attacco superiore all'8000%.


<i>‘Chi potrebbe sopportarlo?’</i>


Fatta eccezione per i mostri boss, Grid sarebbe stato in grado di sconfiggere quasi tutti i suoi nemici in un colpo solo? In particolare, i giocatori con salute relativamente bassa rispetto ai mostri non sarebbero stati in grado di affrontare quel tipo di attacco.


<i>‘È possibile batterli in un colpo solo.’</i>


Se Grid considerava che, tra le abilità dell’Arte della Spada di Pagma, Collegamento aveva il tempo di recupero più breve di un minuto, era senza dubbio un'abilità invincibile. Era l'abilità più forte che avrebbe ucciso un qualsiasi nemico di fronte a lui in un minuto!


<i>'Se lo concateno con altre danze di spade subito dopo...'</i>


Era possibile utilizzare due abilità di fusione collegando Collegamento con una singola abilità con la spada. Quindi alla fine sarebbe stato possibile utilizzare una fusione di cinque arti della spada. Non vedeva l'ora di avere una potenza paragonabile a quella con cui il Grid dell’Inferno aveva sopraffatto Yura.


<i>'...Un dio è un dio per una ragione.' </i>


Grid era entusiasta della Benedizione della Dea Rebecca. Era difficile immaginare quanto sarebbe diventato più forte in futuro. Tuttavia, il suo entusiasmo durò poco. Grid rimase deluso quando controllò il tempo di recupero del Vero Collegamento.


<i>‘Ci vogliono 30 minuti?'</i>


Aveva visto male?


"No, è vero?"


<i>'Dannazione!'</i>


Quanto era forte l'abilità? Poteva davvero essere chiamata una versione potenziata se il tempo di recupero dell'abilità era aumentato da 1 a 30 minuti?


<i>‘Non può essere.’</i>


Il più grande vantaggio di Collegamento era la sua capacità di scatenare le fiamme nere con dei colpi ripetuti. Se Grid fosse stato fortunato, sarebbe stato in grado di centrare il bersaglio ogni minuto. Non c'era un grande vantaggio in un'abilità il cui tempo di recupero era aumentato a 30 minuti. Quindi Grid controllò i cambiamenti che si sarebbero verificati per le abilità Ondata e Restrizione. Ondata sarebbe diventata più forte e Restrizione avrebbe ignorato completamente tutte le resistenze di stato. Tuttavia, anche il tempo di recupero di queste due abilità sarebbe passato a 30 minuti.


"Ah...?"


Che dire di Trascendenza, Assassinio e Rotazione?


“La forza aumenta ma...”


L'espressione di Grid s’incupiva ad ogni abilità che controllava. Anche le altre abilità con la spada avevano un tempo di recupero fissato a 30 minuti. Grid alla fine non ce la fece più a sopportarlo e balzò in piedi. Sua moglie e suo figlio stavano dormendo profondamente perciò si lasciò sfuggire le bestemmie che si erano accumulate dentro di lui,


"Dannazione!! %!*$@##$!!”


“...!?”


I cavalieri a guardia della porta furono sconcertati dall'imprecazione improvvisa di Grid. In particolare, Coke era estremamente scioccato. Poi, quando Grid notò i cavalieri in ritardo, tossicchiò.


"Avete sofferto molto."


“Non è un problema. Sono lieto e onorato di essere incaricato della difesa di Vostra Maestà".


“...”


Grid era divertito dall'atteggiamento vigoroso di Coke. Però non aveva idea della storia di Coke. Era perché Irene e Lord si erano complimentati con lui prima...?


"...Grazie."


Nel corridoio silenzioso, Grid si inchinò profondamente a Coke.


"V-Vostra Maestà?"


La persona migliore del mondo si stava inchinando davanti a lui? Coke, confuso, non sapeva cosa fare. Grid, sempre chinato, gli disse,


"Sono davvero grato che persone di talento come te siano entrate nel Regno Overgeared e che tu ti sia sacrificato per proteggere Irene e Lord".


Grid aveva sentito dire che Coke era il migliore tra i Cavalieri della seconda generazione. Sapeva che c'erano molte opzioni per un talento come Coke. Lui non aveva scelto il Regno Overgeared per il Set di Grid Prodotti in Serie, quindi doveva essersi trasferito nel Regno perché rispettava i membri di Overgeared. Il modo in cui aveva protetto Irene e Lord con tutto ciò che aveva, aveva dimostrato che non mirava alle ricompense delle missioni. Aveva sinceramente cercato di proteggere Irene e Lord e quindi era stato scelto come Cavaliere di Lord. Grid alzò la testa e afferrò la mano di Coke.


“Ti ripagherò sicuramente. Quindi, in futuro, continua a prenderti cura di mio figlio”.


Grid non avrebbe mai immaginato che il primo Cavaliere di Lord sarebbe stato un giocatore. I giocatori erano molto più imprevedibili dei PNG e c'erano molte variabili. Ciò significava che Grid doveva fare un grande sforzo per mantenere la lealtà di Coke.


<i>‘Per favore, continua a proteggere Lord.’</i>


Queste erano le parole riconoscenti che Gird voleva esprimere con il suo sguardo.


"Non voglio una ricompensa, provo orgoglio e gioia ogni volta che Vi vedo partecipare nella Competizione Nazionale o realizzare nuove imprese. Già questo mi basta.”


Disse Coke con gli occhi arrossati.


Coke era coreano come Grid. Si sentiva realmente soddisfatto ogni volta che Grid elevava lo status del loro paese. Il suo cuore si riempiva di gioia e aveva il sogno di diventare come Grid un giorno. Grid era di grande aiuto per Coke semplicemente esistendo. Questo era il potere di un 'idolo'. Proprio come molti giovani tifavano per i loro atleti durante le Olimpiadi e i Mondiali, Coke sognava mentre guardava Grid. Era una grande gioia e onore per lui poter parlare con Grid.


"Ah..."


Un sorriso illuminò il viso di Grid mentre leggeva l'emozione negli occhi di Coke. Si rese conto di essere l'idolo del giovane di fronte a lui. Un vento che soffiava attraverso la finestra semiaperta arruffò i capelli di Grid.


<i>‘I talenti di cui non avrei mai osato essere invidioso ora mi considerano il loro idolo...’</i>


Grid era felice e orgoglioso. Ma una sensazione di ulteriore pressione si aggiunse a quelle piacevoli emozioni. Il fardello derivava da un senso di responsabilità verso coloro che lo ammiravano.


<i>'Se li faccio vergognare o li deludo...' </i>


Grid si schiarì la gola diverse volte.


Si vergognava del fatto che la sua doppia natura fosse stata smascherata un attimo prima. Coke notò il suo imbarazzo e sorrise.


"Sono passati due anni da quando ho incontrato per la prima volta Vostra Maestà."


Era stato quando Coke viveva nella città fortificata di Patrian. Dopo aver incontrato Grid e Piaro aveva imparato a conoscere la personalità di Grid attraverso vari media come la TV e Internet.


"So già quale sia la Vostra personalità. Ma Vi ammiro comunque."


Sì, Coke conosceva il vero Grid e lo capiva.


“...”


“Quindi rilassatevi e agite senza preoccupazioni. Non potreste mai deludermi.”


Coke guardò Grid con uno sguardo deciso!


Quando realizzò la fermezza del cuore di Coke, Grid tremò. Non l'aveva sperimentato fino ad ora. Venne fuori che c'erano molte persone come Coke che lo ammiravano nel mondo. Tuttavia, sarebbe passato molto tempo prima di riuscire a  distinguersi di fronte a lui. Come mai? Perché Grid era irraggiungibile. Non era facile per i nuovi talenti emergenti raggiungere l’altezza di Grid.


- Grid.


L'eccitato Grid aveva ricevuto il sussurro di qualcuno. Era di Papa Damian.


- Se non sei occupato, puoi concedermi un momento?


Era successo qualcosa? Comunque, andava bene.


- Sì.


Grid raggiunse i giardini del Vaticano. Quando Grid se ne andò, Coke si inchinò e riprese la sua posizione. Coke aveva difeso Irene e Lord e aveva ottenuto il titolo di Difensore. Stava diventando più forte solo restando al fianco del suo mentore.


 


***


 


"Damian, c'è qualcosa che voglio chiederti."


Disse Grid quando trovò Damian che lo aspettava nei giardini. Rebecca, la Dea della luce, avrebbe potuto essere un PNG e non incondizionatamente buona, a differenza di ciò che le persone pensavano. Cosa ne pensava Grid? Era un argomento serio e complesso. In ogni caso, gli dei erano troppo lontani e Grid aveva altre cose a cui badare.


"Hai ricevuto la Benedizione della Dea come ricompensa della missione?"


"Sì, sono stato benedetto come ricompensa della missione."


“Ah, è così? Sono contento. Hai ricevuto una Benedizione chiamata Miglioramento delle abilità?"


“Miglioramento delle abilità...? No, niente del genere. Ricevo una nuova abilità ogni volta che ricevo una Benedizione. Non ho mai avuto la possibilità di migliorare le mie abilità. Perché me lo stai chiedendo?"


"Perché..."


Iniziò a spiegare Grid all'interessato Damian. Damian era una persona affidabile al livello dei membri di Overgeared, quindi Grid confessò tutto ciò che sapeva.


"…Questa è la conclusione."


Damian ascoltò le lamentele di Grid e riassunse la situazione,


"Stai dicendo che il tempo di recupero dell'abilità potenziata è fissato a 30 minuti?"


"Giusto. Può davvero essere definito un miglioramento? Importa se la potenza aumenta se non posso usarla spesso?"


"Certamente. È giusto chiamarlo un tipo di buff.”


"Sì. In che modo questa è una Benedizione? Non è troppo?"


Pensare che la ricompensa di un Dio fosse così avara...? Damian parlò con cautela al cupo Grid,


"E le abilità con un tempo di recupero superiore ai 30 minuti?"


"Eh?"


"Ad esempio, un'abilità con un tempo di recupero di un'ora cambierà in 30 minuti se viene potenziata? In tal caso, non sarebbe considerato un potenziamento?"


"Ah...?"


<i>'Forse?'</i>


Sorpreso, Grid pensò a Ondata della Cuspide Assassina Collegata. Era l'abilità più forte che Grid aveva con un tempo di recupero di due ore. Si trattava di un'abilità suprema che poteva essere usata solo una volta in battaglia finché il Comandamento Divino non si attivava. E se avesse potenziato quell'abilità? Grid non tardò. Aprì l'elenco delle abilità che potevano essere migliorate e guardò Ondata della Cuspide Assassina Collegata.


 


[Vera Ondata della Cuspide Assassina Collegata]


 


[Vengono collegate quattro tipi di tecniche con la spada.


Il 2000% della tua potenza di attacco verrà inflitto al bersaglio a causa di Assassinio Collegato.


Se il bersaglio viene colpito almeno due volte, il danno di Assassinio Collegato aumenterà del 300% e verrà attivata Ondata.


Ondata influirà su qualsiasi nemico entro un raggio di cinque metri. Infliggerà il 750% della tua potenza di attacco e tutti i bersagli colpiti avranno tutte la velocità ridotta dell'80% per 30 secondi. Inoltre, ci saranno danni definitivi dalla Cuspide successiva.


Cuspide ignora l'88% della difesa del bersaglio e infligge il 2300% della tua potenza d'attacco come danno fisico.


Puoi collegare un'altra tecnica con la spada subito dopo Ondata della Cuspide Assassina Collegata.


Questa abilità non condivide il tempo di recupero con Collegamento, Assassinio, Ondata, Cuspide e Assassinio collegato.


L'abilità potenziata è fissata al livello Maestro.


Consumo di mana abilità: metà del mana massimo.


Tempo di recupero dell’ abilità: 30 minuti.]


 


<i>'Questo è fantastico!' </i>


Il corpo di Grid tremò mentre controllava le informazioni di Ondata della Cuspide Assassina Collegata. Damian notò che le cose si erano risolte e sorrise. Un'abilità di fusione composta da cinque danze con la spada? Grid non vedeva l'ora di fondere sei danze con la spada.


 


Traduzione di Giacomo Bonesso


Editing di Elena Calabrò
                                


                                



