---
weight: 879
title: Capitolo 879
pubDate: 2025-03-20T11:48:41.517Z
tags:
    - overgeared
---


"Come la purifico?"


Grid si sentiva turbato mentre impugnava la Spada Sacra, ma non mostrava segni di grande ansia. Credeva che avrebbe scoperto naturalmente il metodo giusto durante il processo di completamento della missione.


<em>'Probabilmente dovrà essere fatto usando le Lacrime della Dea.'</em>


Proprio come la Chiesa di Yatan aveva l'Essenza di Yatan, la Chiesa di Rebecca aveva le Lacrime della Dea. Se l'Essenza di Yatan era un veleno universale, le Lacrime della Dea erano un potente rimedio. Grid aveva già esperienza ed era sicuro di poter usare le Lacrime correttamente. La difficoltà di quella missione non sarebbe stata alta.


<em>‘La mia non è arroganza.’</em>


Le missioni di classe del Discendente di Pagma avevano sempre qualcosa in comune. Il processo di acquisizione di una missione di classe era molto difficile, ma la difficoltà della stessa missione di classe non era molto alta. Grid aveva un'espressione luminosa mentre si ricordavadelle precedenti missioni di classe.


"Bene. Inizierò subito."


Avrebbe sicuramente purificato la Spada Sacra. La nuova danza della spada e la benedizione della Dea avevano alleviato parte del suo rimpianto per aver perso l'opportunità di diventare un semidio. Ma le parole di Damian furono come una doccia fredda per Grid, pronto ad agire.


"Non oggi".


"Come mai?"


“Le famiglie reali di diversi Paesi sono ancora nel Vaticano. Partiranno domani pomeriggio, potrai iniziare allora".


"Mmm."


Era un buon suggerimento. Il lavoro principale di Grid era quello di fabbro, quindi avrebbe naturalmente proceduto alla purificazione in una fucina. E se dalla fucina del Vaticano si fosse innalzato il suono di martellamenti? Qualcuno sarebbe stato sicuramente interessato e le voci che il Re di Overgeared stava lavorando lì si sarebbero diffuse tra tutti i presenti.


<em>‘Non posso mostrare ai nemici futuri su cosa sto lavorando...’</em>


Dopotutto, Grid non avrebbe prestato attenzione a chi che lo circondava e avrebbe potuto esporre qualcosa. Sarebbe stato problematico in molti modi.


"Va bene."


Grid annuì e controllò quanto tempo era stato connesso. Ricevette la notifica che era stato connesso per 14 ore oggi.


<em>‘È meglio riposare.’</em>


Era il momento giusto per controllare il suo limite giornaliero di connessioni e prendersi cura di varie esigenze fisiologiche. Grid decise di disconnettersi fino a quando Irene e Lord non si sarebbero svegliati. Poi spostò lo sguardo sul chiaro di luna e si scoprì che qualcuno era presente in un'area dove il chiaro di luna non colpiva. Era Mercedes. Era stata in grado di dirigersi verso Grid solo dopo che Aliburn era morto e la barriera era stata sollevata. Da allora, Mercedes aveva già fatto la guardia a Grid per diverse ore.


“Farò una pausa. Abbi cura della Regina e del Principe mentre io sono via.»


"Sì."


Rispose Mercedes senza inutili commenti.


“...”


Papa Damian rimase estasiato alla vista di Mercedes. I suoi capelli bianchi e la pelle pallida sembravano risplendere al chiaro di luna. Ricordava una ‘yuki-onna’ apparsa nelle leggende giapponesi<sup>1</sup>. Mercedes aveva una bellezza diafana e surreale.


"Lei è umana, vero?"


Chiese Damian con una faccia perplessa.


“Non distrarti. Non hai Isabel?"


Grid lo rimproverò.


Damian agitò la mano.


"Ovviamente. Sono puramente impressionato dalla sua bellezza. Non ho pensieri oscuri. È solo..."


"Solo cosa?"


"...Sono preoccupato che otterrai più anti-fan."


"Come mai?"


"No, è solo che con tutte le donne intorno a te..."


C'erano Yura e Jishuka nella vita reale, sua moglie Irene e ora Mercedes. Perché c'erano solo belle donne accanto a Grid? Anche Damian, un ardente fan di Grid, era un po' geloso. Coloro che non amavano o provavano antipatia nei confronti di Grid avrebbero potuto provare una rabbia che andava oltre la gelosia.


Grid capì il significato e sospirò.


<em> ‘Perché dovrebbero essere gelosi di me?’</em>


In ogni caso, era single nella vita reale. Grid non voleva parlarne. Si vergognava di non aver mai avuto una relazione nonostante avesse quasi 30 anni.






***






Era mezzogiorno. Papa Damian aveva organizzato un pranzo per tutti i VIP. Mercedes accompagnò la regina Irene e il principe Lord nella sala da pranzo.


"Ho sentito che sei stata privata del titolo di cavaliere da Sua Maestà l'Imperatore, ma non avevo realizzato che ci saremmo riuniti in questo modo."


Il secondo Principe Imperiale Dulandal si avvicinò, bloccando il gruppo di Overgeared. Era molto interessato a Mercedes.


"È bello vedervi, Vostra Altezza."


"Sei più bella di ieri."


Rispose Dulandal al saluto di Irene prima di rivolgersi nuovamente a Mercedes.


“La forza che hai esercitato per difendere la famiglia imperiale... La forza che hai guadagnato dall’essere fedele alla famiglia imperiale ora viene usata per il bene di un'altra famiglia reale? È un risultato contraddittorio. Questo è assurdo".


“...”


Mercedes non confutò nessuna delle parole sarcastiche di Dulandal. Capiva il suo risentimento. Era diventata così forte grazie al sostegno della famiglia imperiale, non solo per i suoi innati talenti. Nonostante lei li avesse già ripagati con i suoi meriti, Mercedes era ovviamente una traditrice dal punto di vista di Dulandal. Il cane che avevano allevato con grande cura ora faceva la guardia a un'altra casa.


“Sua Maestà ti ha misericordiosamente dato la libertà. Tuttavia, se ti è rimasta un po' di lealtà o coscienza, non avresti dovuto rimanere nelle profondità delle montagne? Una donna che scodinzola subito per un altro proprietario non ha principi”.


L'atmosfera stava peggiorando. Dulandal stava chiaramente facendo l’arrogante. Quell’atteggiamento di  scherno di fronte alla regina Irene e al principe Lord non era altro che prendere in giro lo stesso Regno Overgeared. Alla fine, Chucksley non riuscì a sopportarlo e si fece avanti. Tuttavia, prima che Chucksley potesse parlare, un Cavaliere Rosso si fece avanti.


“È un lusso anche solo prestare attenzione a una persona ingrata che ha dimenticato le virtù della famiglia imperiale.”


Il Nono Cavaliere, Susan, era stata nominata di recente dall'Imperatore, che aveva perso i suoi pregiudizi contro i Cavalieri Rossi dopo che così tanti cavalieri erano morti e Mercedes aveva lasciato l'Impero. La sua comparsa sorprese Mercedes perché Susan era sua cugina. Si diceva che fosse un genio, ma era appena diventata maggiorenne. Allora come era finito a fare la guardia al Principe Imperiale?


<em>‘Cosa è successo in pochi mesi?’</em>


Mentre leggeva le domande negli occhi di Mercedes, il Principe Dulandal sorrise freddamente.


"Sua Maestà, che non poteva credere ai Cavalieri Rossi dopo il tradimento di Piaro, ha ricominciato a fare uso dei Cavalieri Rossi."


“...”


Il Principe Imperiale sapeva che Piaro non li aveva traditi e che in realtà era stato il complotto del Grande Demone Astaroth. L'Imperatore aveva versato lacrime di rimorso dopo aver scoperto la verità.


<em>'...Il principe Dulandal non ha ancora ricevuto la fiducia dell'Imperatore.'</em>


Era carente in ogni aspetto rispetto al Primo principe e al Quarto principe. Si diceva che la valutazione dell'Imperatore del secondo principe Dulandal fosse spietata e fredda. Eppure Dulandal ora parlava con orgoglio.


“Sua Maestà ha deciso di riorganizzare i Cavalieri Rossi nella più forte divisione di cavalieri del continente, e il Gran Maestro sta collaborando attivamente. È completamente diverso dalla precedente generazione di Cavalieri Rossi e dalla tua generazione. La loro lealtà e forza saranno migliori".


<em>'Il Gran Maestro...!' </em>


Gli occhi di Mercedes si spalancarono.


Il Gran Maestro Zikfrector. Secondo una teoria, era uno strano personaggio che esisteva nella storia dell'Impero già 100 anni prima. Era una persona misteriosa che padroneggiava la spada, la magia e l'evocazione ed era un avversario che Juander temeva. Si diceva che nemmeno l'Imperatore potesse controllarlo...


<em>‘Collaborerà direttamente per l'addestramento dei Cavalieri Rossi?’ </em>


Un brivido scese lungo la schiena di Mercedes. Pensò agli occhi di Zikfrector che sembravano sempre sezionarla.


“...”


Gli occhi tremanti di Mercedes guardarono sua cugina Susan. Susan era riuscita a diventare un Cavaliere Rosso a quel’età perché aveva qualche relazione con il Gran Maestro? Mercedes era preoccupata. Nonostante ciò, Susan, una bella donna che somigliava a Mercedes, sorrise.


"Il Gran Maestro mi ha detto qualcosa."


“...?”


“Riceverò una missione non appena finirà la tregua con il Regno Overgeared. Serve per rubarvi il bottino dell'incursione di Astaroth. Non vedo l'ora di andare contro il genio".


“...!!”


Mercedes e i membri del Regno Overgeared rimasero scioccati. Non sapevano esattamente cosa volesse dire il bottino di Astaroth, ma l'affermazione di Susan era chiara. L'Impero sarebbe diventato ostile al Regno Overgeared non appena la tregua fosse terminata. Certo, erano stati preparati, ma...


"Osate affermare ciò davanti alla regina e al principe!"


Chucksley e i giovani cavalieri del Regno Overgeared non potevano più ignorare il comportamento del Principe Imperiale e dei Cavalieri Rossi. In particolare, Coke era furioso. Non riusciva a perdonare il loro comportamento nel disprezzare il regno che Grid aveva costruito. Susan notò l'intento omicida di Coke e lo derise,


"Un signor nessuno".


La faccia di Coke divenne rossa.


"Per oggi finisce qui."


Apparve un uomo dai capelli neri con occhi feroci. Era Grid. Si avvicinò al gruppo e dapprima baciò Irene e Lord sulla guancia, senza fare nemmeno un cenno al principe Dulandal. Grid stava chiaramente ignorando Dulandal ed i Cavalieri Rossi, facendo aggrottare loro le sopracciglia. Poi Grid scoprì i denti bianchi.


"Non vedo l'ora di vedere l'espressione che avrete quando la tregua sarà finita."


"Che maleducazione!"


"Chi ti credi di essere? Rivolgerti così alla grande stirpe che ha regnato per centinaia di anni!”


I Cavalieri Rossi si infuriarono immediatamente mentre Dulandal rimase in silenzio. Il Principe Imperiale era interessato. Voleva vedere quanto in alto si valutava il grande Re Eroe.


<em>'Non posso negare che è stato fantastico quando ha combattuto contro i Servi di Yatan. Non è inferiore a Mercedes. Come ci si aspettava da qualcuno che ha creato un nuovo regno solo con la forza.’</em>


Tuttavia, cosa poteva fare da solo? Solo poche persone nel Regno Overgeared avevano una forza abbastanza grande da resistere all'Impero. Il potere complessivo dell'Impero era completamente dominante. Come poteva il Re Overgeared andare contro l'Impero che dominava il continente? Non aveva il potere di un individuo nella migliore delle ipotesi? Se è così...


‘È un cane che non morde. A differenza della preoccupazione di Sua Maestà, il Re di Overgeared non è qualcuno di cui preoccuparsi.'


Era un avversario insignificante che poteva essere facilmente calpestato.


Poi Grid disse parole ridicole al principe Dulandal,


“I nuovi Cavalieri Rossi? Questo giovane cavaliere li frantumerà tutti da solo.”


“...?”


Il Principe e i Cavalieri Rossi rimasero sbalorditi. Grid stava indicando Coke che era appena stato chiamato ‘un signor nessuno’ da Susan.


"Ah?"


Susan rimase sbalordita dalle parole assurde. La sua reazione fu naturale. Dopotutto, il livello di Coke era più basso di tutti gli altri ed era impossibile per i PNG non saperlo. Durante lo scontro con Yatan, Coke era stato più debole del giovane principe, eppure avrebbe battuto tutti i Cavalieri Rossi?


<em>‘Perché dice idiozie del genere?’</em>


Dulandal ei Cavalieri Rossi avevano seri dubbi.


“Non vedo l'ora. Nel giorno in cui la tregua finirà e l'Impero punterà contro di noi la spada, le mie parole diventeranno realtà".


Rendere più forti i deboli, questo era il potere degli oggetti. Grid, che intendeva usare la benedizione della dea per potenziare l’Abilità Maestria del Fabbro Leggendario, sussurrò a Coke,


“Non aver paura. C'è ancora molto tempo. Ti mostrerò cosa significa veramente essere Overgeared".


L'Impero di Saharan era una nazione enorme. Una città dell'Impero era uguale all'intera dimensione del Regno diOvergeared. Era impossibile controllare tutte le persone con la sola famiglia imperiale. Sì, Grid si stava già preparando. Pensava che l'Impero li avrebbe minacciati alla fine della tregua o anche prima della fine della tregua, indipendentemente dalla volontà dell'Imperatore. Grid aveva bisogno di addestrare i talenti per prepararsi a quel momento.


<em>'Dopo aver completato questa missione, mostrerò loro un vero esercito overgeared.'</em>


<em>'L'obiettivo è troppo elevato. Sua Maestà sta commettendo un errore.’</em>


Mentre Grid e Dulandal stavano facendo una gara di sguardi, qualcuno si sentiva teso. A Coke sembrava di essere seduto su un cuscino di spine.


1: La yuki-onna è una creatura soprannaturale del folclore giapponese. Appare come una bellissima donna alta, dai capelli lunghi e dalla pelle inumanamente pallida e talvolta perfino trasparente.






Traduzione di Giacomo Bonesso


Editing di Elena Calabrò
                                


                                



