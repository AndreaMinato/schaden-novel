---
weight: 881
title: Capitolo 881
pubDate: 2025-03-20T11:48:41.517Z
tags:
    - overgeared
---


C’era un metodo per comprendere gli oggetti. Si poteva arrivare al 100% della comprensione osservando, usando, smontando e assemblando un oggetto. Una volta che  riusciva a raggiungere quel 100%, poteva comprendere quale fosse stato il suo processo di creazione.


“Disassemblaggio dell’Oggetto!”


Grid aveva intenzione di aumentare la sua comprensione prima di purificare la Spada Sacra. Più riusciva a comprenderla, più facile sarebbe stato il processo di purificazione.


‘<em>Potrebbe non essere possibile far giungere la mia comprensione fino al 100%.</em>’


Perché? Quella spada era il simbolo di Rebecca, la dea della luce, e l’orgoglio della religione sovrana nel continente? Era talmente straordinaria tra gli oggetti di classe mito che era impossibile incrementare la sua comprensione con un’abilità umana? No, tutti gli oggetti di classe mito erano speciali in egual misura. Poteva variare la prestazione, ma non si poteva discutere sul ‘significato’ di un oggetto di classe mito. Il motivo per cui Grid pensava sarebbe stato difficile alzare la comprensione al 100% era il fatto che la Spada Sacra era un oggetto missione.






[La Prima Spada Sacra che si sta Pietrificando]






[Classificazione: Mitica


La Prima Spada Sacra dell’umanità. Era sigillata nella Pietra del Peccato Originale, ma il Discendente di Pagma, Grid, l’ha temporaneamente liberata.


È ancora affetta dalla maledizione della Pietra del Peccato Originale.]






Quando aveva svolto la missione nascosta Bivio del Bene e del Male, il nome della Spada Sacra era ancora Spada nella Roccia. Le informazioni, come i dettagli sul potere di attacco, la durabilità e le opzioni non erano state mostrate. C’era solo una breve descrizione. Quando aveva visto Damian infliggere una ferita grave ad Aliburn con un singolo fendente, Grid si era convinto che…


‘<em>La Spada Sacra è un oggetto missione. Non può essere usata come un normale oggetto.</em>’


Gli oggetti missione erano oggetti che non avevano una specifica funzione, a parte in momenti speciali. Dopotutto, non aveva senso la produzione di massa di oggetti creati per specifiche missioni.


‘<em>Per poter preservare il suo valore simbolico, il sistema impedisce il 100% della comprensione.</em>’


Tuttavia, poteva alzarla al 99.9%. Grid non poteva imparare a creare l’oggetto, ma poteva cogliere appieno i suoi obiettivi e le funzioni nascoste.


‘<em>Solo questo mi darà un’idea di come purificarla.</em>’


Per prima cosa, doveva vedere come la maledizione l’aveva erosa. Mentre compiva una valutazione, usò il martello che teneva in mano.


Ttang!


Grid colpì la reliquia della chiesa senza esitazione! Era una visione che avrebbe fatto infuriare i migliaia di membri della Chiesa di Rebecca. Tuttavia, Papa Damian lo guardava in silenzio.


Ttang! Ttaaang! Ttatatang! Ttaang!


Non importava quanti svariati utensili Grid usasse sulla Spada Sacra. Damian non si scompose di un millimetro, nonostante la spada stesse venendo buttata nella fornace. Restava semplicemente a guardare, poiché la sua fiducia in Grid era assoluta. In fondo, non aveva altra scelta se non fidarsi di lui. Dopotutto, Grid aveva già dimostrato il suo potere dozzine di volte smontando e assemblando la Lancia di Lifael mentre salvava Isabel!


‘<em>Ad ogni modo…</em>’


Passarono 30 minuti e Damian iniziò a sentirsi ansioso. Quando Grid buttava la Spada Sacra nella fornace, manteneva la sua forma invece di cambiare o rompersi.


‘<em>Mi sbaglio o sembra che non ci siano progressi?</em>’


Non sembrava starsi sbagliando.


‘<em>Qualcosa non va?</em>’


La preoccupazione di Damian si rivelò corretta.


“Pant pant… Dannazione?”


Grid imprecava mentre martellava e usava il mantice. Stava per impazzire.






[Hai fallito nel trovare il punto di fusione del metallo che compone l’oggetto di riferimento.]






[La fusione è fallita.]






[Non riesci a trovare la sezione di rilegatura dell’oggetto di riferimento.]






[Il disassemblaggio è fallito.]






‘<em>Perché la mia comprensione non aumenta?</em>’


Anche se era un oggetto di livello mitico, Grid pensava che la sua comprensione dell’oggetto sarebbe gradualmente aumentata mentre lo smontava. Tuttavia, il metodo di comprensione della Spada Sacra era insolito. Nonostante i continui tentativi di Grid, la sua comprensione era rimasta al 7%.


‘<em>Non spero in un 100%... Voglio solo il 99.9% o un indizio su come purificare la spada.</em>’


No, non c’era niente di sbagliato in quello.


‘<em>Si alzerà se continuo a provare?</em>’


La più grande forza di Grid era la sua perseveranza. Invece di sentirsi frustrato o demotivato dopo aver visto la sua bassa percentuale di comprensione, controllò le proprie emozioni e iniziò di nuovo a fondere la spada.


Se non avesse compreso dopo averla smontata 10 volte, allora l’avrebbe fatto altre 20 volte.


Se non ci fosse riuscito dopo 20 volte, lo avrebbe rifatto per altre 30.


Se non ci fosse riuscito dopo 30, lo avrebbe rifatto per altre 40 volte.


Grid continuò a provarci.


“Pant pant! Pant!”


All’improvviso, a Grid venne in mente una cosa. Il fabbro era una classe operaia forte che richiedeva un’alta resistenza e si sentiva come se fosse sul punto di morire.


‘<em>Incontrerò Khan se muoio?</em>’


“…id! Grid!”


“…Heok!”


Grid, la cui lingua stava penzolando come quella di un cane, all’improvviso sentì una voce che lo fece rinsavire. Si guardò intorno e vide Damian vicino a lui con un’espressione preoccupata in volto.


“Non dovresti riposare?”


“Quanto tempo è passato?”


Di solito, Grid ci metteva un paio di giorni a creare un oggetto. Doveva aver speso una o due ore per provare a migliorare la sua comprensione dell’oggetto…


“Uh?”


Grid stava guardando Damian quando iniziò a sentirsi confuso. Dalla finestra dietro all’amico entrava la luce del sole, il che mostrava che era pieno giorno.


“Ho lavorato tutta la notte?”


“È già mezzogiorno passato. Hai lavorato per 15 ore.”


“Cosa?”


Non erano passate al massimo un’ora o due? Grid sentì un brivido lungo la schiena.


‘<em>Sono entrato in uno stato di trance?</em>’


Significava che la sua concentrazione era stata sufficiente. Tuttavia, l’efficienza era stata pari a zero. Il suo misuratore di comprensione della spada Sacra era ancora fermo al 7%.


“Cosa…”


Grid si disperò. Era la prima volta che otteneva un risultato orribile nonostante fosse entrato nello stato di trance.


‘<em>Dannazione!</em>’


Grid guardò la Spada Sacra che era poggiata sull’incudine. Non gli piaceva il fatto che avesse mantenuto uno stato perfetto nonostante tutti i suoi sforzi. Damian sospirò,


“Si dice che la Spada Sacra sia fatta di minerali lavorati dal dio fabbro Hexetia. È del regno degli dèi, quindi potrebbe essere un compito arduo per te, Grid.”


“Hex cosa? Xe cosa?”


Ttiring~






[Sei venuto a conoscenza del dio fabbro Hexetia.]






[L’intelligenza si è alzata permanentemente di 10 e l’esperienza di tutte le abilità di forgiatura è aumentate di due!]






“…Eh?”


Alcune volte, l’acquisizione di una nuova conoscenza portava un grande potere. Per questo le persone provavano a leggere quanti più libri possibili nelle biblioteche di ogni città e regno. Grid era confuso quando ottenne l’effetto bonus di aver sentito parlare del dio fabbro per la prima volta.






[Hai scoperto il creatore della Prima Spada Sacra che si sta Pietrificando.]






[La tua comprensione della Prima Spada Sacra che si sta Pietrificando è aumentata del 5%!]






[Hai approssimativamente identificato i materiali che compongono la Prima Spada Sacra che si sta Pietrificando.]






[La tua comprensione è aumentata del 7%!]






Le notifiche apparvero in successione.


“…Ah,”


Si lamentò Grid. Era felice? Per niente! Grid provò a sopprimere la crescente rabbia. Sorrise goffamente e chiese a Damian,


“Quali sono esattamente i materiali della spada Sacra?”


“Da quel che so è stata creata con la Pietra Sacra. Come ho detto prima, è un materiale inventato dal dio fabbro Hexetia in persona.”






[Hai ottenuto informazioni su un nuovo minerale!]






[La base della tua tecnologia di forgiatura si sta espandendo!]






[Hai scoperto qual è il materiale di cui è fatta la Prima Spada Sacra che si sta Pietrificando.]






[La tua comprensione è aumentata del 15%.]






“…”


Si sentiva come se avesse fatto qualcosa di imbarazzante come dormire e intanto calciare via la coperta. Grid aveva molti ricordi simili e uno di quelli lo riportò a quando ricevette l’Arte della Spada di Pagma. Aveva seguito i movimenti che erano stati disegnati su un muro…


“Ah… @#&amp;$##!”


Imprecò per bene per la prima volta dopo molto tempo. Grid si era dimenticato le basi di una missione perché il cliente era un giocatore, non un PNG.


‘<em>Mi sono dimenticato di ottenere quel minimo di informazioni necessarie dal cliente…</em>’


Era imbarazzato e arrabbiato per aver perso tempo.


‘… <em>No, non è colpa mia. Damian non avrebbe dovuto farsi avanti e darmi spiegazioni non appena ha notato che non stava funzionando?</em>’


Grid tremò.


“Non rattristarti. Qualche volta le cose non vanno come si vuole. Perché non mangi qualcosa e riposi prima di tornare a lavorare?”


Suggerì Damian con un sorriso. Non aveva notato che Grid era arrabbiato con lui.


“Ah, sono affamato. E se la mia Isabel non mi avesse aspettato prima di iniziare a mangiare?”


Damian stava per lasciare la fucina con un grande sorriso sulle labbra.


“Fermo lì.”


Gli disse Grid con un’espressione inquietante in volto mentre fissava un Damian dall’aria innocente.


“…?”


“Ti siederai qui vicino a me e non andrai da nessuna parte finché il mio lavoro non sarà finito. Non pensare nemmeno di mangiare.”


“Eh?”


“Seduto e sputa fuori tutte le informazioni che hai.”


“M-Ma…”


“Come puoi pensare a mangiare in una situazione del genere?”


“…?”


Perché Grid all’improvviso era arrabbiato con lui? All’inizio pensava che fosse strano, poi comprese…


‘<em>Non è arrabbiato! Il mio modo di pensare è troppo superficiale!</em>’


La maledizione sulla Spada Sacra non era ancora stata spezzata, quindi come poteva il Papa andare a mangiare mentre un ospite esterno stava faticando per trovare il modo di risolverla? I membri della chiesa ne sarebbero rimasti delusi. Avrebbero sparlato di come avesse scelto di mangiare piuttosto che occuparsi della spada. Damian avrebbe perso il favore dell’opinione pubblica e la sua influenza si sarebbe abbassata. L’anno dopo, avrebbe persino potuto perdere la posizione di Papa.


‘<em>I-Incredibile…</em>’


Gli occhi di Damian si riempirono di lacrime. Sentì una profonda gratitudine e rispetto per Grid.


“Ancora una volta, mi salvi e mi insegni una grande lezione! Sei davvero… Sei davvero un Dio, Grid!”


“Cosa? Cosa stai dicendo?”


“La tua umiltà…! È davvero lodevole!”


“…”


Era chiaro che non ci fossero molte persone normali accanto a Grid e lui lo comprese un’altra volta mentre buttava la Spada nella fornace. Poi iniziò la fusione. Questa volta non avrebbe fallito.






Traduzione di Ilaria Santucci


Editing di Elena Calabrò
                                


                                



