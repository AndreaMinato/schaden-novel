---
weight: 8840
title: Capitolo 884
pubDate: 2025-03-20T11:48:41.518Z
tags:
    - overgeared
---


Nato come figlio di un importante regista, Skunk aveva visto molti capolavori sin da quando era bambino.


In particolare, era devoto ai personaggi classici: un boss mafioso che combatteva per difendere la sua organizzazione ma era in conflitto con la sua famiglia, un giovane genio assorbito dalla ricchezza e che sosteneva il male, un archeologo che, mentre scopriva rovine e tesori del mondo, aveva fermato le ambizioni dei nazisti, un uomo di mezza età che si era rasato la testa solo per salvare un bambino del posto, e così via.


I protagonisti di innumerevoli film avevano impressionato Skunk e lui vi si era affezionato. Da quando era entrato nel gruppo di recitazione durante i suoi giorni di scuola, aveva percorso la strada dell'attore, vivendo diverse vite. A volte aveva vissuto la vita di un eroe, a volte di un cattivo, a volte di un esploratore e a volte di un normale impiegato o di un giovane disoccupato.


Era molto felice di vivere vite diverse dalla sua. In particolare, impersonare un esploratore lo aveva incoraggiato a sognare di esplorare il mondo e di fare il pioniere in terre sconosciute. Tuttavia, ciò era raro nella società odierna. La terra era già stata scoperta da grandi personaggi. L'unico posto rimasto da esplorare era l'universo, ma Skunk era un attore di second'ordine e raramente aveva la possibilità di esplorare lo spazio.


E poi in quel periodo venne rilasciato il gioco di Satisfy. Era un mondo completamente nuovo! Per Skunk, Satisfy era una terra di opportunità. Divenne un giovane Indiana Jones e nel corso degli anni svelò molti segreti su Satisfy.






[La Conoscenza e l'Intuizione del Grande Esploratore sono attivate!]






La Tomba della Spada, il luogo in cui si sapeva che il Fabbro leggendario Pagma aveva trascorso i suoi ultimi anni, era una vasta pianura. C'erano migliaia di spade conficcate nel centro della pianura, nient'altro.


<em>‘Ha trascorso i suoi ultimi anni qui?’</em>


Non c'erano nemmeno i resti di un’abitazione o di strumenti.


<em>‘Qualcuno ha cancellato le tracce?’</em>


No, non c'erano tali segni. Era probabile che non quella pianura non fosse mai stata abitata in primo luogo.


<em>'Allora Pagma...'</em>


Aveva risolto il problema del vivere in mezzo alla pianura, in primavera, estate, autunno e inverno? O era rimasto esposto al sole e al caldo, all'aridità e al freddo, alla pioggia e al vento?


<em>‘No, non credo che sia così irragionevole.’</em>


Non c'erano segni di alcun strumento fosse stato utilizzato. Skunk analizzò l'area e scoprì che era difficile pensare che i segni fossero scomparsi dopo centinaia di anni di agenti atmosferici. Quindi, poteva solo concludere che nessuno avesse mai vissuto qui prima.


"Non c'è niente!"


"Penso la stessa cosa."


"Questo non è un posto dove delle persone hanno vissuto."


"La voce che Braham sia stato sepolto qui è proprio questo, una voce".


Era come si aspettava. I rapporti dei subordinati di Skunk non erano diversi dai suoi. Non riuscirono a trovare alcun indizio alla Tomba della Spada.


<em>‘Ci sono solo queste spade.’</em>


Skunk afferrò una delle migliaia di spade conficcate nelle pianure. La spada non si mosse. Le spade qui erano solo lo "sfondo" della Tomba della Spada. Era impossibile per i giocatori influenzarli fisicamente. Una spada, due spade, tre spade...


Skunk era immerso nei suoi pensieri mentre afferrò la spada affondata nel terreno.


<em>'Sono reali?'</em>


I giocatori potevano prenderle ed utilizzarle.


"Misteriosamente, non ci sono segni di vita, ma non dovrebbero esserci dei tesori?"


Era un luogo dove si sapeva che Pagma aveva trascorso i suoi ultimi anni. Il Fabbro si sarebbe lasciato dietro qualche spada utile? Quel posto era chiamato Tomba della Spada perché era un luogo in cui Pagma aveva scartato migliaia di spade. Giusto. Era una zona di pianura dove migliaia di spade erano conficcate nel terreno. Erano spade scartate perché erano considerate spazzatura inutile per Pagma. Tuttavia, era così solo dal punto di vista di un Fabbro leggendario. In termini generali, quei prodotti di scarto erano grandi spade.


<em>‘C'è un'alta possibilità.’</em>


Le opere criticate come fallimenti da Pagma non sarebbero in realtà potute esser armi classificate come epiche o uniche?


<em>'È stupefacente.'</em>


Un'arma di alta qualità di Pagma...! Era chiaro che la performance sarebbe stata travolgente. Anche se la performance fosse leggermente calata, poteva esserne apprezzato il valore storico. In quanto esploratore, quella era un'opportunità per Skunk di aumentare la sua reputazione e il suo livello di abilità.


<em>'Il denaro è un bonus.'</em>


Skunk era pieno di anticipazione e gridò al suo gruppo,


"Controllate le spade! Non perdetevene nemmeno una!”


"Che cosa?"


Tutti furono confusi dall'assurdo comando. Avevano bisogno di controllare tutte le spade? Quelle spade erano rimaste conficcate nel terreno per molti anni. Sarebbero state meno preziose perché le lame erano state danneggiate dalle intemperie.


"Quanto tempo ci vorrà per controllarle tutte?"


"Non credo che abbia molto senso."


I suoi subordinati erano insoddisfatti, ma Skunk stava già agendo, controllando attentamente le spade conficcate nel terreno. Poi accadde.


"Che cosa?"


Accadde quando impugnò la 134° spada. Skunk confermò che si era verificato un fenomeno inaspettato. Girò l'impugnatura della spada e la lama conficcata nel terreno girò di mezzo giro. Non era stata estratta da terra come Skunk aveva sperato, ma era distintamente diversa dalle altre 133 spade che non si potevano muovere.


Il cuore di Skunk accelerò. Non poteva fare a meno di provare un senso di anticipazione. Quando la spada ruotò di mezzo giro, le posizioni delle altre spade cambiarono leggermente! Il terreno si era mosso!






"...Vi siete accorti tutti?"


Skunk sorrise mentre scambiava sguardi con i suoi colleghi. Poi gridò più forte che poteva:


“Allineamole in un cubo d'ora in poi! Pochi giorni- no, potrebbero volerci alcuni mesi per preparare tutto!”


“Ohhhh!”


I talentuosi esploratori ardevano di motivazione ed entusiasmo. Ora che avevano un indizio, non si sarebbero arresi finché non avessero trovato segreti o tesori nascosti.


Ogni volta che una spada si muoveva, il terreno si muoveva. La posizione del terreno si spostava a seconda della spada. A volte, veniva riportato nella sua posizione originale. Era una struttura piuttosto complessa. Come temeva Skunk, avrebbero potuto essere bloccati lì per alcuni mesi.


Tuttavia, gli occhi di Skunk e dei suoi colleghi brillavano.






***






-<em>L'invidia di Hexetia aveva portato dolore a innumerevoli uomini e minacciato l'intera umanità. I peccati di  Hexetia sono veramente pesanti. Riuscirai a perdonarlo?  </em>


"Io..."


Grid aveva visto la realtà degli dei. Che decisione avrebbe preso? Avrebbe ereditato la volontà del Quarto Maligno e si sarebbe ribellato agli dei? O si sarebbe comportato come aveva fatto in precedenza e si sarebbe allontanato dalla verità?


- <em>La probabilità che il Giocatore Grid erediti la volontà del Quarto Maligno è del 61,8%.</em>


La voce di Morpheus entrò nelle orecchie del presidente Lim Cheolho, che stava guardando il travagliato Grid ascoltare i sussurri del Settimo Maligno.


Lim Cheolho rispose con sorpresa,


“61,8%? Quindi c'è solo il 40% di possibilità che Grid rinneghi il Quarto Maligno?"


La ricompensa per l'attuale episodio che Grid stava vivendo era il "Quarto Male". Era una ricompensa che poteva essere ottenuta nel momento in cui Grid avesse dichiarato che gli dei non potevano essere perdonati. L'effetto sarebbe stato il rafforzamento del Comando Divino, che era ciò che Grid si era perso nella missione Bivio del Bene e del Male.


D'altra parte, non ci sarebbe stata una ricompensa se avesse ignorato la verità. L'unico vantaggio era che poteva mantenere la Benedizione della Dea. Il presidente Lim Cheolho decise che probabilmente Grid sarebbe stato d'accordo con il Settimo Maligno. La Benedizione della Dea era un'eccellente ricompensa, ma non era nulla in confronto al rafforzamento del Comando Divino. Pertanto, Morpheus impostò la probabilità come piuttosto bassa.


"È perché ha già rinunciato a diventare un semidio una volta?"


-Corretto. Quando ho analizzato l'ultima azione di Grid, ho determinato che ci fosse una probabilità del 97% che diventasse un semidio poiché è una persona che non vuole ricevere penalità eccessive. Eppure il risultato è stato differente.


"...È perché i suoi colleghi potrebbero finire per ricevere penalità."


Grid era preoccupato per quelli che lo circondavano. Aveva già dimostrato in diverse situazioni che teneva alla sua famiglia, ai suoi amici e ai suoi colleghi. Grid sul monitor stava rispondendo,


“Io... Va tutto bene. Anche io provo invidia verso gli altri. Merito di condannare o perdonare Hexetia? Non mi interessa.”


- <em>Non sei allo stesso livello. Tu sei umano e lui è un dio. L'invidia di Hexetia minaccia tutta l'umanità. Perdonerai comunque i crimini che ha commesso?</em>


“Sì, è un dio. Ecco perché è abbastanza forte da minacciare l'intera razza umana con la sua invidia.


- <em>...?</em>


“Se Hexetia fosse stato più debole di me, mi sarei affrettato a condannarlo. Ma è più forte di me, giusto? Quindi devo abbassare la coda.”


- <em>Tu! Codardo!  </em>


"Non può essere altrimenti dal momento che sono responsabile della mia famiglia, non della razza umana".


Gli occhi sorridenti di Grid si fecero seri.


“...Pertanto, voglio evitarlo in questo momento. Tuttavia, un giorno la sua invidia potrebbe essere diretta a me. Se minaccia la mia famiglia, mi prenderò la responsabilità. Non importa quante volte cado, ci riproverò finché alla fine non lo distruggerò. Questo è egoistico? Cosa posso fare? Questo sono io."


<em>- ...</em>


Il Settimo Maligno smise di gridare e iniziò a disperdersi. La storia del passato che era stata tracciata davanti a Grid, si era conclusa. Grid aveva rifiutato ancora una volta di ereditare la volontà del Settimo Maligno. D'altra parte, aveva ricevuto il suggerimento che un dio sarebbe potuto divenirgli ostile. Aveva espresso onestamente e con sicurezza la sua opinione. Grazie a questo...






[Il Settimo Maligno si è interessato al Giocatore Grid.]






[L'affinità con il Settimo Maligno è aumentata di 10.]






Le cose presero una strana direzione.


“Affinità con il Settimo Maligno...? L'intelligenza dei Sette Maligni, questa intelligenza che è stata isolata per anni si è già sviluppata fino a questo punto?"


Gli occhi di Lim Cheolho tremarono. Era ovviamente sconcertato.






Traduzione di Giacomo Bonesso


Editing di Elena Calabrò
                                


                                



