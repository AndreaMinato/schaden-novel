---
weight: 889
title: Capitolo 889
pubDate: 2025-03-20T11:48:41.518Z
tags:
    - overgeared
---


Si prega di leggere l’annuncio: Argomenti di grande rilievo.






[Protagonista del Dipinto Estremamente Onorevole]






[Abilità limitata utilizzabile una sola volta.


Quando viene usata, le tue statistiche torneranno a come erano quando il dipinto estremamente onorevole è stato realizzato.


Tuttavia, riguarderà solo le statistiche e le informazioni sulle abilità. Informazioni aggiuntive come titoli, classe, status, razza, età e così via non saranno influenzate.]






Questa era la nuova abilità in fondo alla lista delle abilità di Grid. Negli ultimi 20 giorni Grid aveva avuto il mal di testa a causa di quell'abilità. All’inizio era contento di essere il protagonista di un dipinto estremamente onorevole e fu entusiasta quando si rese conto che aveva un potere simile al punto di “salvataggio” del singolo giocatore. Poi entrò in uno stato d’ansia.


“Questo sembra implicare che presto vivrò qualcosa di terribile…”


Era un fenomeno naturale. A pensarci bene un file di salvataggio era necessario solo nel peggiore dei casi. Per come stavano le cose, il file di salvataggio sarebbe stato la sua ultima risorsa. Il fatto che Satisfy gli fornisse un punto di salvataggio sembrava essere un avvertimento che prima o poi avrebbe affrontare un ostacolo che non avrebbe potuto superare. Grid si sentiva già male e l’espressione nei suoi occhi era cupa.


“Non so cosa succederà…”


Aveva paura. A Grid venne in mente il fatto che in quel momento stava vivendo un episodio relativo alle divinità e ai Sette Santi Maligni.


“Beh, non c’è mai stato niente di facile.”


Il tempio di Hexetia era stato completato. Le palpebre di Grid smisero di tremare mentre indossava la corona prima della cerimonia di inaugurazione. Sembrava proprio come nei giorni in cui era un guerriero sconosciuto, quando era andato alla ricerca del Raro Libro di Pagma, quando era diventato un Lord, quando aveva combattuto contro un Grande Demone, quando era diventato un Re o quando aveva purificato l’Arcipelago Behen.


Grid aveva percorso un cammino insidioso. Era sempre stato doloroso e difficile ma aveva sopportato il dolore e alla fine lo aveva superato. Aveva ottenuto buoni risultati e ora era in grado di fare un passo avanti. Poteva esserci una nuova prova ad attenderlo, ma era stato temprato sia mentalmente che fisicamente.


<em>‘Il punto di salvataggio è come un’assicurazione e finora ho combattuto senza di essa. Posso superare più facilmente le prove future.’</em>


Pensò Grid.


Non si sarebbe fermato, avrebbe sfidato sé stesso per vedere quanto lontano poteva arrivare. Grid lo giurò con tutto il suo cuore e lasciò l’ufficio. Scese le scale fino al piano terra e vide il dipinto estremamente onorevole che Picasso aveva realizzato 20 giorni prima. Quel dipinto sarebbe stata la prima cosa che avrebbe visto chiunque fosse entrato nel castello.


L’espressione di Grid si contorse e cominciò a sudare.


“Perché hai appeso qui il quadro?”


Lauel lo seguì e rispose alla domanda,


“Non è naturale decorare il castello con il ritratto del re?”


“No, è imbarazzante.”


Disse Grid arrossendo. A prescindere dal suo aspetto, era troppo bello nel dipinto. Era chiaro che Picasso lo aveva abbellito nel quadro.


“Non voglio truffare la gente in questo modo…”


“Perché?”


“Non sai cos’è un truffatore di selfie<sup>1</sup>? Questa cosa provocherà delle ondate di odio!”


“Ah…? Non vi siete guardato allo specchio? Non c’è differenza tra il vostro aspetto e il dipinto estremamente onorevole. Picasso ha riprodotto l’immagine del momento in cui erate al massimo della concentrazione.”


“Non parlare.”


Come poteva Grid essere così bello quando era concentrato? Se fosse stato così, perché era single? Le donne non avrebbero dovuto mettersi in fila per stare con lui? Grid scosse la testa e si precipitò fuori. Non aveva molto tempo, l’inaugurazione del tempio di Hexetia sarebbe iniziata a breve.


<em>‘Sono curioso di sapere quale sarà la reazione di Hexetia.’</em>


Quale sarebbe stata la reazione di Hexetia dopo la costruzione del primo tempio a lui dedicato? Grid sperava che Hexetia ne gioisse, voleva che il sentimento di alienazione di Hexetia fosse rimosso, che la sua autostima venisse ripristinata e che lui smettesse di provare invidia. In quel momento…


<em>‘In quel momento sarò in grado di purificare la Prima Spada Divina.’</em>


Grid avrebbe ottenuto la benedizione della dea e l’avrebbe usata per migliorare il suo lavoro di fabbro, raggiungendo un livello superiore.


“Attenzione!”


“Proteggete Re Grid, il sole che circonda il regno!”


Decine di giovani cavalieri resero omaggio a Grid e iniziarono a scortarlo. Coke non era lì perché al momento stava aspettando nel palazzo che il Principe Lord finisse i suoi preparativi.


“Il re sta arrivando!”


“Aprite la strada al re!”


Mentre Grid era circondato dai cavalieri, migliaia di soldati d’élite che indossavano il set di Grid prodotto in massa dagli artigiani gli aprirono la via. Decine di migliaia di persone in strada guardavano il corteo del re.


Tum-tum! Tum-tum! Tum-tum!


Il cuore di Grid batteva forte e si scrollò di dosso l’ansia per i pericoli che un giorno avrebbe dovuto affrontare. Grid era fiducioso. Dopotutto, non era più solo e non doveva fare affidamento soltanto sulle proprie forze.


<em>‘Loro mi proteggono, proprio come io proteggo loro.’</em>


Non era il momento per starsene in disparte. Era troppo debole per rimanere distaccato da tutti. In quel momento erano circondato dalla sua gente, il che lo rendeva ancora più potente.






***


Il tempio di Hexetia, aperto al pubblico e agli abitanti del Regno di Overgeared, era molto piccolo in confronto ai templi della Dea Rebecca. Di questi ce n’erano in tutto il continente e vantavano le stesse dimensioni di una delle chiese più grandi al centro di Gangnam, mentre il tempio di Hexetia era come uno di quei templi costruiti in cima a una montagna.


Tuttavia, nessuno poteva deriderne la qualità. Sia l’esterno che l’interno erano stati realizzati con il marmo più pregiato. Il lavoro di progettazione di decine di architetti era ben visibile e decine di scultori avevano lavorato duramente per ricreare l’immagine di Hexetia. Inoltre, c’erano rappresentazioni di martelli e incudini ovunque.


I punti salienti del tempio erano le due statue poste una accanto all’altra all’esterno del tempio. La statua di Hexetia alta cinque metri era una fedele riproduzione della visione di Grid del Dio Hexetia. Mentre la statua di Rebecca alta sette metri aveva un’espressone solenne e compassionevole. Molto meglio di qualunque statua che Grid avesse mai visto.


Aveva sentito che lo scultore aveva chiesto una cifra assurda, ma non ne era valsa la pena? Beh, forse…






[Un tempio del Dio Hexetia è stato completato a Reinhardt, la capitale del Regno di Overgeared!]






[Questo è il primo tempio dedicato a Hexetia!]






[Il valore artistico delle statue che hanno riprodotto perfettamente l’aspetto del Dio Hexetia e della Dea Rebecca ha squarciato il cielo!]






[I nuovi artefatti miglioreranno le tue intuizioni. Vi consigliamo di visitare Reinhardt.]






È apparso un effetto?


“Eh?”


Disse Grid completamente scioccato dal messaggio mondiale che era apparso.


Nel frattempo, Lauel era felice.


“È molto gratificante. Ora molte più persone visiteranno Reinhard rispetto al passato! Lasceranno qui i loro soldi! Ne è valsa la pena assumere quel crudele scultore!”


“Cosa? Sapevi che sarebbe successo questo?”


“Uhuh, si tratta della prima statua e del primo tempio del Dio Hexetia. È naturale che questo tempio diventi un’attrazione turistica per coloro che non hanno mai visto il Dio Fabbro, no? Non ve lo aspettavate voi che siete un genio tra i geni?”


“…?”


Grid non se lo aspettava, ma non poteva di certo ammetterlo ad alta voce.


“Uwaaaaahhhhh!”


“La cultura di Reinhardt sta fiorendo grazie a Re Grid!”


“Re Grid! Ti amo!”


“Wow, è incredibile… La mia intelligenza è aumentata di 10 guardando semplicemente la statua…”


“Il livello dell’abilità di fabbro è aumentato? È davvero incredibile. Che invidia. C’è un motivo se il regno è stato fondato da un fabbro.”


Sia i giocatori che i PNG erano felici e lodavano Grid. Le loro acclamazioni si diffusero in tutta Reinhardt e Grid sorrise loro.


“Questa è Reinhardt, la capitale del Regno di Overgeared!  Il tempio e la statua del Dio Hexetia costruiti da Re Grid saranno ora svelati al pubblico…”


“È un tempio completamente nuovo e probabilmente attirerà molti effetti. Per la maggior parte delle persone saranno generate nuove missioni relative al Dio Hexetia e potranno godere di un effetto che aumenterà le statistiche…”


“Gli esperti hanno previsto la nascita di nuove classi con il lancio di questa nuova religione. Un esempio sono i sacerdoti, i paladini o i fabbri che possono usare il potere divino.”


Giornalisti da tutto il mondo erano già sulla scena. Erano profondamente grati a Grid mentre iniziavano a diffondere la notizia. Dopotutto, non aveva detto loro direttamente l’ora dell'inaugurazione? Il suo nuovo tempio forniva loro un grande scoop. Era in quel modo che i giornalisti erano riusciti ad arrivare in anticipo a Reinhardt ed a filmare gli eventi in tempo reale.


<em>‘Come hanno fatto i giornalisti ad arrivare qui così velocemente? Hanno un mago che può usare il Teletrasporto Collettivo per ogni giornalista?’</em>


Ovviamente… Grid non ne sapeva nulla.


Non era stato Grid a contattare i giornalisti , bensì Lauel!


<em>‘Diffonderò le vostre gesta in tutto il mondo.’</em>


Il fedele Lauel rideva follemente.






[Sei il primo umano ad aver costruito un tempio per il Dio Hexetia!]






[Le divinità, compreso Hexetia, sono molto sorpresi.]






Finalmente Hexetia aveva abboccato all’esca lanciata da Grid. In questo stato d’animo festoso, Grid guardò da solo il cielo mentre riceveva le finestre di notifica.






[La dea della luce, Rebecca, sta mostrando un sorriso affettuoso.]






[Le altre divinità stanno in silenzio perché il dio della guerra, Zeratul, ti sta difendendo.]






[La voce del dio fabbro, Hexetia, giunge alle tue orecchie.]






-Ti ringrazio.






[L’Affinità con il Dio Hexetia è aumentata di 50!]






- Tuttavia, è preoccupante… Puoi tu, un umano che può guardare oltre le mie abilità e ridere alle mie spalle, servirmi veramente?






[Il Dio Hexetia diventa sospettoso.]






- Mi stai onorando per rispetto? Voglio essere rispettato dall’umanità? In questo momento le persone sembrano rispettare più te che la mia statua.


“…?”


Cos’era quello strano atteggiamento? Grid sentì un brivido lungo la schiena mentre percepiva qualcosa di minaccioso provenire da Hexetia, che esitava ad accettare tutto questo.






[L’Affinità con il Dio Hexetia è scesa a -10!]






Grid perse il favore del dio con scarsa autostima. Ora aveva raggiunto i requisiti per ricevere la maledizione!


<em>‘Questo è assurdo!’</em>


Tutto davanti a Grid divenne buio.


Quartier generale della S.A. Group. Nel suo ufficio, il presidente Lim Cheolho sorrideva apertamente.


“Non te l’avevo detto? Dovevi aspettarti la maledizione del dio.”


-Ti sfido a duello!


Urlò Hexetia.






[Missione Nascosta ‘Vinci una Gara tra Fabbri contro un Dio’ è stata attivata.]






1 Nota del traduttore inglese: Persona che tramite i selfie fa in modo di apparire più bella, a dispetto del suo aspetto reale.






Traduzione di Deborah Gregoli


Editing di Elena Calabrò
                                


                                



