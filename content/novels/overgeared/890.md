---
weight: 8900
title: Capitolo 890
pubDate: 2025-03-20T11:48:41.519Z
tags:
    - overgeared
---


-Ti sfido a duello!


<em>‘Eh?’</em>


Se Grid fosse stato il personaggio di un film di Hollywood, sarebbe stato il momento di gridare ‘Ma che cazzo!’ Per un momento Grid pensò di aver sentito male prima che il suo cervello riprendesse a funzionare.


<em>‘Cosa?’</em>


Non aveva investito molti soldi e molta cura nella costruzione del tempio? Un duello…? Perché Hexetia non poteva semplicemente dire grazie?


<em>‘L’affinità non è aumentata di 50?’</em>


Poi Hexetia ha cambiato atteggiamento, ha dubitato della buona volontà di Grid, ha diminuito l’affinità a -10 e ha chiesto un duello…?


<em>‘Hexetia è assolutamente…’</em>


Era un pazzo dalle azioni incoerenti. Le ingenti spese e gli sforzi di Grid erano stati vani per colpa di quel tizio frivolo. Tuttavia, Grid non si sentiva arrabbiato. In quel momento, Grid provava compassione per Hexetia. Capiva cosa stava provando.


<em>‘… Assolutamente patetico.’</em>


Si poteva capire dall’atteggiamento di Hexetia, che non era in grado di accettare la buona volontà di una persona e la metteva in discussione. L’autostima di Hexetia era molto più bassa di quanto Grid si aspettasse.


<em>‘Quanto tempo…</em>’


Per quanto tempo aveva vissuto Hexetia senza ricevere amore? Pensare che un dio si fosse ridotto in quella condizione… Era triste. Grid sentiva che lui e Hexetia erano sempre più simili.


- Cosa stai facendo? Ti ho sfidato a duello! Rispondi!


La voce furiosa di Hexetia risuonò di nuovo. Ovviamente era arrabbiato. Perché era sempre furioso? Una persona normale non sarebbe stata in grado di capire l’improvviso cambiamento di umore di Hexetia, ma Grid era diverso.


<em>‘…Pensa che io lo stia ignorando.’</em>


Grid pensò ai tempi della scuola media. Era al secondo anno. Un giorno, sentì all’improvviso che non doveva essere solo e giurò che avrebbe cercato di farsi degli amici. Il Grid di quel giorno era carico di coraggio, a differenza del solito. La mattina era andato a scuola e aveva salutato i suoi compagni di classe che non lo guardavano nemmeno. Era un semplice saluto mattutino. Per la maggior parte della gente era una cosa ordinaria, la routine quotidiana, ma per Grid era stata una sfida speciale. Aveva raccolto il suo coraggio ed era riuscito a malapena a farlo, eppure la reazione dei suoi compagni di classe era stata fredda.


<em>‘Solo perché li avevo salutati?’</em>


Grid ricordava ancora tutti quegli sguardi freddi e il silenzio. Proprio così. Il Grid debole era stato guardato dagli altri dall’alto in basso, ma era stato perlopiù ignorato. Conosceva quel dolore.


<em>‘Sono sicuro che prova la stessa cosa.’ </em>


L’espressione di Grid si distorse mentre guardava il cielo blu.


Dopodiché Hexetia parlò di nuovo.


- Non mi rispondi nemmeno! Mi stai davvero ignorando! Tutti voi! Voi umani siete sempre…!! Non mostrate mai rispetto a un dio!!


“No.”


Disse il Grid silenzioso che aprì finalmente la bocca. Alzò lo sguardo verso il luogo in cui si trovava Hexetia e parlò con tono determinato,


“Ignorarti? Come posso rifiutare la richiesta del più grande dio che ha contribuito allo sviluppo dell’umanità?”


Non ci fu risposta. Hexetia rimase in silenzio per la sorpresa. Le decine di migliaia di persone riunite davanti al tempio iniziarono a chiacchierare. Grid, che era sul palco, non aveva parlato dopo l’annuncio del tempio. Si limitò a guardare in silenzio il cielo.


“Grid?”


Chiese Lauel avvicinandosi lentamente ed esaminando le sue condizioni.


“Cos’è successo all’improvviso? Se non vi sentite bene, limitatevi a salutare e fate un passo indietro. Dirò a Huroi di fare il discorso.”


“No.”


Ripeté Grid alzando la mano per fermare Lauel. Non prestò attenzione alla reazione del pubblico e affrontò Hexetia. C’erano decine di migliaia di giocatori e soldati che gli prestavano attenzione. C’erano anche giornalisti da tutto il mondo con le telecamere.


Mentre tutti guardavano, Grid urlò,


“Il dio fabbro, Hexetia, è un dio che ha insegnato all’umanità come usare il fuoco e il ferro. Grazie a lui l’umanità ha potuto svilupparsi, sono nati i fabbri, e io ho avuto la possibilità di esistere. Di conseguenza, sono stato in grado di stabilire il Regno di Overgeared. Che siate umani, fabbri, o cittadini di Overgeared, è opportuno che apprezziate e rispettiate Hexetia.”


La maggior parte dei giocatori rimase sbalordita. Satisfy era un gioco. Le divinità che esistevano in Satisfy erano solo creature immaginarie, perciò i giocatori non potevano rispettarle. Per loro era difficile capire le lodi di Grid a Hexetia. Tuttavia, un piccolo gruppo di giocatori prese in considerazione la posizione di Grid.


<em>‘Ci sono dei vantaggi nell’ottenere il favore del dio fabbro. Ecco perché ha costruito un tempio e ha fatto un discorso di lode al dio fabbro…’</em>


<em>‘Probabilmente sta svolgendo una missione.’</em>


C’erano grandi vantaggi quando si serviva il dio corrispondente alla propria classe. Forse un giorno anche loro l’avrebbero sperimentato? Usando Grid come faro, molte persone guardavano in avanti, chiedendosi cosa sarebbe successo in futuro.


Un lampo! Improvvisamente, un lampo squarciò il cielo limpido. Più precisamente, era un fulmine che mirava a Grid sul palco.


“Cosa?”


“Re Grid!”


“La telecamera! Non perdetevela!”


Le persone che avevano assistito in tempo reale all’attacco del re erano spaventate e confuse. I soldati cercarono di calmare la gente, mentre i cavalieri correvano intorno al palco, diffidando della minaccia sconosciuta.


“Grid!”


“State bene?”


I membri della Overgeared corsero sul palco in cerca di Grid.


“Togliete quella telecamera!”


“Scendete!”


Pon, Vantner e Peak Sword minacciarono i giornalisti di ogni paese.


“Grid?”


Grid era scomparso dal podio.






***






[Sei stato rapito e portato ad Asgard, il mondo delle divinità!]






[Sei il primo giocatore a visitare Asgard: Primo Mondo.]






[La tua posizione ad Asgard non può essere identificata. La mappa non si è aperta.]






[Come ricompensa per essere stato il primo a visitare Asgard: Primo Mondo, hai ricevuto l’interesse degli angeli!]






[Il titolo ‘Esploratore del Mondo delle Divinità’ è stato acquisito.]






[Esploratore del Mondo delle Divinità


Salute +10.000


Capacità di adattamento all’altitudine +70%


Hai visitato il mondo che si trova sopra il cielo. Ti sembra di poter vivere a lungo grazie all’aria limpida.]






Sopra il cielo c’era quello…?


“Uhm…”


Grid aveva sbattuto le palpebre e si era ritrovato sopra le nuvole, nuvole leggere e soffici quanto il letto italiano che aveva comprato ai suoi genitori dopo aver avuto successo! Grid voleva distendersi e dormire, ma poi tornò in sé.


“Cos’è successo all’improvviso?”


Cos’era accaduto?


“Eh?”


Il respiro di Grid si bloccò nel momento in cui non riuscì ad afferrare la situazione. Quando si alzò, sentì mani e piedi pesanti.






[Sei molto in alto nel cielo. La penalità di altitudine fa calare tutte le statistiche del 100%!]






[L’effetto del titolo Esploratore del Mondo delle Divinità ha aumentato la tua capacità di adattamento all’altitudine del 70%. La penalità è ridottaal 30%. Tutte le statistiche sono ridotte del 30%.]


“Ah…”


La sua mente si schiarì mentre superava il disagio provocato dal suo corpo e comprendeva la situazione. Grid si ricordò che aveva accettato la richiesta di duello di Hexetia!


<em>‘Sono stato rapito subito dopo.’</em>


Il primo giocatore a visitare il mondo delle divinità… Sarebbe stato bello se quella visita fosse avvenuta in modo diverso, e non in seguito a un rapimento.


<em>‘Hexetia è troppo frettoloso.’</em>


Da che parte sarebbe dovuto andare? Mentre si trovava sotto un tramonto dorato e decine di arcobaleni, il solitario Grid si grattava la testa. Non c’erano montagne, fiumi, mari o edifici, solo nuvole e il cielo. Era quello il mondo delle divinità…? Mentre era sconcertato, Grid sentì qualcosa.


“…?”


Riuscì a sentire delle deboli voci. Grid ascoltò attentamente e stabilì che i suoni provenivano da 50 metri dietro di lui.


“Guardate! Non ha né ali né aureole! È un umano, giusto?”


“N-non dirmi…? Le divinità avevano permesso la visita di un umano…”


“…”


C’erano voci di ragazzi e ragazze. Era facile dedurre che non fossero umani in base al contenuto della conversazione. A Grid venne in mente l’“interesse degli angeli” che aveva ricevuto come ricompensa per essere stato il primo a visitare Asgard e parlò deliberatamente ad alta voce tra sé e sé,


“Oh, cielo! Questo…! Io sono un umano ed è la mia prima volta nel mondo delle divinità! Non so dove andare! Dove dovrei andare per trovare il Dio Hexetia?”


Poco dopo aver finito di parlare…


“È davvero un umano?”


“C-come fa un umano ad essere qui?”


Quattro tra ragazzi e ragazze volarono attorno a Grid. Avevano i capelli color platino e la pelle bianca come il latte. Inoltre, avevano ali bianche e pure e un oggetto a forma di anello che fluttuava sopra le loro teste. I loro occhi verdi e scintillanti sembravano più preziosi di qualsiasi gioiello al mondo. Era l’aspetto degli angeli che Grid aveva spesso immaginato!


<em>‘Carini.’ </em>


Non gli era venuta in mente nessun’altra parola. Non si vedeva nemmeno un briciolo di malvagità in quella miscela di innocenza e bellezza. Mentre Grid era stordito, apparve una richiesta.






[Interesse dei Giovani Angeli (1)]






[Sei il primo umano che i giovani angeli hanno visto. Provano un forte interesse nei tuoi confronti. Ti preghiamo di rispondere alle loro domande.


Condizioni di Completamento Missione: Rispondi adeguatamente alle domande degli angeli (3 volte in totale).


Ricompense di Completamento Missione: affinità con i giovani angeli +1. Collegamento alla missione Interesse dei Giovani Angeli (2)


Fallimento Missione: i giovani angeli perderanno interesse nei tuoi confronti.]






Era un tipico sistema di risparmio in Satisfy. Più interesse veniva accumulato, più alto sarebbe stato l’interesse. Anche se il bersaglio era un Grande Demone, accumulando affinità si ottenevano ricompense come le missioni. Grid non poteva perdere l’occasione di accumulare affinità con gli angeli.


<em>‘In primo luogo, non posso fare niente da solo.’</em>


Il campo di nuvole era vasto come il mare. Gli ricordava il Mare Rosso che aveva visto il primo giorno in cui si era assimilato con Braham. Grid aveva bisogno dell’aiuto di questi giovani angeli.


“Sì, sono un umano. Sono venuto qui perché sono stato rapito dal Dio Hexetia… No, ho ricevuto un invito da lui.”


“Hai sentito? Il Dio Hexetia ha invitato un umano!”


“Non è possibile! Il Dio Hexetia odia gli umani!”


“Ho sentito che gli umani sono bravi a mentire! Non farti ingannare!”


“Non è una bugia! Le uniche persone che posso venire qui senza il permesso di un dio sono i Sette Santi Maligni.”


“… Bambini, avete altre domande?”


Gli angeli erano eccitati e agitati. Grid era irritato perché voleva rispondere alle domande e ricevere la prossima missione. Sarebbe stato sconvolgente se gli angeli avessero perso il loro interesse, ma era una preoccupazione infondata, perché fortunatamente gli angeli erano ancora interessati a Grid.


“Puoi sopportare il calore?”


“Il calore?”


“Sì! Non puoi essere stato invitato dal Dio Hexetia! È così caldo che nessuno vuole avvicinarglisi!”


“Giusto, giusto! I suoi capezzoli di fuoco sono troppo roventi! Il calore è difficile da sopportare per gli angeli!”


“…”


Da solo nel mondo delle divinità, Grid si limitò ad annuire con espressione amareggiata.


“Posso sopportarlo.”






Ttiring~






[Missione compiuta!]






[L’affinità con i giovani angeli è aumentata di 1. Questo ha portato alla missione Interesse dei Giovani Angeli (2).]






[Interesse dei Giovani Angeli (2)


Sei il primo umano che i giovani angeli hanno visto. Provano un forte interesse nei tuoi confronti. Ti preghiamo di rispondere alle loro domande.


Condizioni di Completamento Missione: Rispondi adeguatamente alle domande degli angeli (6 volte in totale).


Ricompense di Completamento Missione: Affinità con i giovani angeli +1. Collegamento alla missione Interesse dei Giovani Angeli (3).


Fallimento Missione: i giovani angeli perderanno interesse nei tuoi confronti.]






La missione successiva non era diversa dalla precedente. Gli angeli fecero diverse domande a Grid. Passavano da domande banali del tipo cosa mangiavano gli umani e se davvero morivano in meno di 100 anni a domande che indirettamente davano a Grid un’idea sulla situazione di Hexetia…






Era un piccolo aiuto. Le missioni Interesse dei Giovani Angeli continuarono fino alla quinta. Poi, dopo aver completato la quinta missione…






[Casa di Hexetia]






[Inizi a piacere ai giovani angeli. Ti guideranno da Hexetia in base alla tua richiesta.]






Grid riuscì a trovare un percorso. Seguì la guida degli angeli e arrivò davanti a una capanna malandata in fondo al mare di nuvole. L’enorme camino della capanna era impressionante.


“Fa caldo… Io me ne vado.”


“Anche io… Non mi piace il Dio Hexetia.”


“…”


A volte l’ingenuità poteva ferire come un coltello. La franchezza dei giovani angeli aveva ferito profondamente qualcuno.






[La temperatura dell’area è molto alta.]






[Il fabbro leggendario non soccombe al calore.]






Come se aspettasse che i giovani angeli sparissero, la porta della capanna si aprì solo dopo che gli angeli scomparvero. Il nome ‘Dio Fabbro: Hexetia’ fluttuò in un colore arancione sopra la testa dell’uomo seminudo. I capezzoli infiammati di Hexetia sembravano urlare che lui non emetteva questo calore perché lo voleva.


Grid salutò educatamente Hexetia,


“È un onore incontrare il dio fabbro che ha contribuito allo sviluppo dell’umanità. Ti affronterò in duello per senso di rispetto nei tuoi confronti.”


“Sei solo un umano che si trova di fronte a un dio. Il fatto che tu non abbia paura di me dimostra che il tuo rispetto è sicuramente falso…! Sei un individuo che ha venduto il nome di un dio per la propria fama. Ti farò assaggiare l’inferno!”






[ Missione Nascosta ‘Vinci una Gara tra Fabbri contro un Dio’ è iniziata!]






[Missione Nascosta Vinci una Gara tra Fabbri contro un Dio]






[Il Dio Hexetia è il creatore della maggior parte degli strumenti esistenti in questo mondo.


Non sarà facile vincere contro il Dio Hexetia!


Condizioni di Completamento Missione: Crea un oggetto migliore di quello del Dio Hexetia.


Ricompense di Completamento Missione: il riconoscimento del Dio Hexetia e l’illuminazione. La scomparsa dell’invidia del Dio Hexetia. L’affinità con il Dio Hexetia aumenterà e la maledizione della Prima Spada Sacra sarà annullata.


Fallimento Missione: una nuova punizione divina.


La punizione divina causerà una forte penalità come un calo di livello del personaggio, un calo di livello delle abilità, o una perdita permanente di beni ed esperienza acquisiti.]






Traduzione di Deborah Gregoli


Editing di Elena Calabrò
                                


                                



