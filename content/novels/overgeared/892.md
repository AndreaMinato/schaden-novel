---
weight: 8920
title: Capitolo 892
pubDate: 2025-03-20T11:48:41.519Z
tags:
    - overgeared
---


[Pavranium]


[Il minerale più forte prodotto dalla collaborazione tra il Fabbro leggendario, Pagma, e il Grande Mago leggendario, Braham.


È più duro dell’adamantio, il minerale degli dei. È molto più compatibile con la magia del mithril ed è anche più elastico del jaffa.


Spontaneamente il pavranium ruota intorno e protegge il suo proprietario, ma può compiere altre azioni se gli viene dato il comando.


Il pavranium ha ottenuto l’abilità guarigione grazie alla benedizione della Dea Rebecca. Aumenta la velocità di recupero della salute dell’utilizzatore del 300%.


Il pavranium ha ottenuto un’abilità di potenziamento dell’attacco grazie alla benedizione del Dio Dominion. Il potere di attacco dell’utilizzatore aumenta del 15%.


Il pavranium ha ottenuto un’abilità di potenziamento della difesa grazie alla benedizione del Dio Judar. Il potere difensivo dell’utilizzatore aumenta del 15%.


Condizioni di Fusione: Pagma, Grid.


Condizioni di Utilizzo: Pagma, Grid.]






Quella era la spiegazione del minerale. Non poteva essere definito perfetto poiché qualche volta avere una volontà propria era uno svantaggio, ma per Grid, il pavranium era il minerale migliore. Tuttavia, Grid non l’aveva mai impiegato per creare un’arma da combattimento. Forse perché il pavranium era troppo difficile da fondere? Impossibile. Era il minerale migliore ed era allo stesso tempo un oggetto della classe Discendente di Pagma. Dal punto di vista di Grid, era naturalmente facile da fondere.


Grid era completamente a suo agio quando fondeva e martellava il pavranium. Lo trovava più semplice e divertente da fondere e temprare del minerale ferroso, il quale aveva un minor grado di difficoltà. Il motivo per cui Grid non aveva creato armi da combattimento con il pavranium era perché era troppo prezioso. Non voleva vincolarlo in una forma solida quando poteva muoversi e agire per conto suo.


Ora, la situazione era cambiata. Era in competizione con un Dio. Non poteva permettersi di non utilizzare il pavranium per affrontarlo.


Ttang! Ttang! Ttang!


Grid colpì il minerale usando lo stesso martello che usava da anni. Il pavranium rispose alle sue intenzioni e tecnica e divenne gradualmente un martello.


Hexetia aggrottò la fronte.


‘<em>È indubbiamente nel regno della trascendenza.</em>’


La tecnica di martellamento di Grid era quattro o cinque volte più veloce e venti volte più sofisticato della tecnica di un normale fabbro umano. Era un’abilità che era oltre il dominio degli umani. La sua abilità era a un livello simile a quello di Pagma e dei Sette Santi Maligni di cui Hexetia era stato geloso in passato.


Tuttavia, Grid ea diverso da loro. Pagma si era ribellato a lui e lo aveva rifiutato, mentre Grid lo capiva, lo accettava e lo serviva. La pietra divina era un minerale che aveva creato lui e raccoglieva la forza di tutti i minerali.


Tong!


Grid mise la pietra divina sull’incudine e iniziò a lavorarla. Hexetia era sicuro. Non esisteva un minerale più perfetto della pietra divina!


‘<em>Grid, mi hai comunicato a sufficienza i sentimenti nel tuo cuore e le tue abilità. Quindi ora ti mostrerò…</em>’


…La grandezza di un dio!


‘<em>Imprimerò la mia grandezza nella tua anima e tu mi servirai per sempre!</em>’


Hexetia non era amato da nessuno. Si nascondeva da solo nell’ombra dalla Dea della Luce. Perché esisteva? Aveva agito per volere della dea, ma non era ricordato da nessuno. Era stato dimenticato ed evitato… Perché? Qual era il punto della sua esistenza? Forse sarebbe stato meglio che non fosse mai nato?


Questi pensieri non lasciavano mai la mente di Hexetia. Qualche volta invidiava gli umani sulla terra. Erano esistenze che vivevano nel momento. Era geloso di coloro nati inferiori a lui che ridevano, piangevano e trovavano uno scopo nella vita. Lui non aveva possibilità di trovarlo, esistendo da solo. Tuttavia, era finalmente arrivata l’opportunità.


‘<em>Mi assicurerò di provare il mio valore a Grid!</em>’


Era la prima volta nella sua vita che c’era qualcuno che capiva il suo duro lavoro e voleva servirlo.


Ttang! Ttang! Tang!


Hexetia iniziò a martellare la pietra divina con disperazione. Non poteva rilassarsi. Era lontano dall’essere il dio onnipotente che il mondo pensava che fosse.


‘<em>Non mi lascerò scappare questa occasione…!</em>’


Non poteva perdere. Altrimenti, avrebbe fallito nel provare il suo valore. Non voleva rimanere solo di nuovo. La sua velocità di martellamento si fece più veloce, superando quella di Gird. Era di 10 volte più velcoe!


‘<em>Roba da pazzi!</em>’


Grid era stupito. Non temeva di causare un potenziale danno con la sua velocità di martellamento e ne era orgoglioso. Il suo martello colpiva il pavranium sull’incudine sei volte al secondo, il quale era già un nuovo record. Tuttavia, Hexetia stava martellando dieci volte più veloce di lui a 60 volte per secondo!


‘<em>È una persona? Ah, no, non lo è.</em>’


A parte per le fiamme sui capezzoli, l’aspetto di Hexetia non era molto diverso da quello umano. Inoltre, la personalità che manifestava era molto diversa da quella che ci si poteva aspettare da una divinità. Era simile a quello di una persona normale. Per questo Grid per un momento se n’era dimenticato. Hexetia era un dio. Sì, era un dio fabbro, un mostro che poteva semplicemente pizzicare i suoi capezzoli per aumentare la temperatura della fornace!


‘<em>Resta calmo. Non agitarti.</em>’


Mentre guardava il mostro forgiare il metallo a una velocità impressionante, Grid, agitato, iniziò a muovere di nuovo la mano.


‘<em>Essere soltanto veloci non serve a niente.</em>’


Sì, l’importante era la qualità. Era la raffinatezza, non la velocità, a essere richiesta quando si forgiava il metallo. Forgiare un metallo velocemente non lo rendeva raffinato.


‘<em>Devo mantenere il mio ritmo!</em>’


Innanzitutto, non c’era un limite di tempo per questa competizione. Non c’era bisogno di essere nervoso solo perché Hexetia stava martellando 10 volte più veloce di lui. D’altra parte…


Ttang!


Hexetia smise di martellare per un momento. La pietra divina sulla sua incudine aveva preso la forma di una lama. Mise la lama calda nell’acqua fredda e la tirò fuori, entrando nello stadio successivo.


Ttaaang!


Il suono del metallo che veniva colpito risuonò nell’aria.


“…!”


Grid ammirò l’abilità di Hexetia di entrare nello stadio successivo prima di lui. Era anche consapevole del fatto che la pietra divina era pari o forse migliore del pavranium.


‘<em>Non è normale?</em>’


Il pavranium era stato creato dall’unione delle forze di due Leggende, mentre la pietra divina era stata letteralmente creata da un dio. Probabilmente la pietra divina era un minerale di un concetto più alto del pavranium.


‘<em>Il materiale migliore che posso tirare fuori deve essere banale di fronte a un dio…</em>’


La sua fiducia nel pavranium scomparve. Grid si indebolì quando capì che non poteva nemmeno competere nei materiali contro un dio.


“…”


Una quiete fluì in Grid e il suo martellare si fermò completamente. Poteva vincere quando non vinceva nemmeno con i materiali? Il gioco era già finito? Stava sprecando il suo tempo? Grid poteva sentire la sconfitta arrivare. Era un peccato che dovesse perdere la benedizione della dea. Nel momento in cui quei pensieri scossero la mente di Grid…


Ttang!


Hexetia incrementò la velocità del suo temperamento. Ogni volta che colpiva la lama con il martello, le fiamme emesse dai suoi capezzoli la riscaldavano di nuovo, rendendo il processo di temperamento molto più semplice. Il sudore segnò le guance di Grid. Mentre Hexetia continuava a lavorare, il numero di fiamme emesse dai capezzoli di Hexetia aumentò e la temperatura nell’intera zona si alzò. Ora l’aria era calda come la lava. Era troppo caldo da sopportare persino per un fabbro leggendario. Grid riusciva a capire come mai i giovani angeli evitavano Hexetia.


“Keuk…”


All’inizio Grid pensava che un fabbro leggendario ignorasse completamente gli effetti della temperatura, ma scoprì che c’era un limite anche a quello. Grid perse completamente la sua motivazione quando capì quanto piccolo fosse davanti a un dio.


‘<em>Sono stato un pazzo. Che fiducia avevo per pensare che potessi vincere contro un dio?</em>’


Sì, era normale perdere. Avrebbe chiaramente dovuto rinunciare. Questo fu il momento in cui Grid rinunciò al suo unico vantaggio, la sua tenacia.


[L’effetto del Valhalla dell’Affetto Infinito ti sta aiutando a mantenere la temperatura del tuo corpo…]


La finestra di notifica che venne fuori diede forza al corpo e alla mente indeboliti di Grid e il corpo dolorante all’improvviso si sentì leggero come una piuma. Valhalla, il capolavoro di Khan che Grid non si era mai tolto, attivò l’effetto che manteneva la temperatura corporea.


“…Khan.”


Il cuore di Grid sprofondò quando lesse nell’armatura le intenzioni di Khan. L’uomo aveva pregato per il suo benessere persino nei suoi ultimi momenti. La presa di Grid sul martello si fece più salda.


‘<em>Sì. Khan non si è arreso.</em>’


Nonostante sapesse che la sua vita stava per finire, Khan non aveva mai lasciato andare il martello. Grid era un fabbro. Come poteva un fabbro leggendario lasciar andare il proprio martello? Era un peccato inaccettabile. Khan sarebbe stato deluso nel vederlo in quello stato da ovunque fosse stato in quel momento.


‘<em>Devo combattere fino alla fine, anche se dovessi perdere.</em>’


Non poteva deludere Khan. Non appena lo pensò, seppe di non star più lottando da solo. L’anima e il volere di Khan erano lì con lui.


“Uaaah!”


Grid colpì con forza il pavranium. Si era ricordato che il lavoro finale di Khan, il Valhalla dell’Affetto Infinito, era un’armatura creata senza l’utilizzo di materiali speciali. Il ferro nero, il quale era relativamente comune, era il materiale principale. Nonostante ciò, l’armatura era nata come un oggetto non convenzionale e la sua prestazione era allo stesso livello di un classificazione mitica.


Sì, il risultato di un oggetto non dipendeva solo dal valore del materiale. La cosa più importante era l’abilità, le intenzioni ed il volere del creatore. Era quella l’ultima cosa che Khan aveva insegnato a Grid.


‘<em>Khan, guardami fino alla fine.</em>’


Ttang! Ttang! Ttang!


Il pavranium forgiato entrò nello stadio di raffreddamento e il metallo caldo risplendette di una luce dorata.


‘<em>Tuo figlio affronterà un dio con i tuoi insegnamenti!</em>’


Ttang! Ttang! Ttang!






[Sei estremamente concentrato e l’abilità il Respiro del Fabbro Leggendario di è attivata.]






[Sei estremamente concentrato e l’abilità la Pazienza del Fabbro Leggendario si è attivata.]






[Sei estremamente concentrato e l’abilità il Respiro del Fabbro Leggendario si è attivata.]






[Sei estremamente concentrato e l’abilità la Pazienza del Fabbro Leggendario…]






[…]


[…]


Non c’era differenza tra giorno e notte ad Asgard. Sotto il cielo sereno, il primo lavoro di Grid venne completato.


[Hai creato un oggetto di classe mito!]


Era la nascita di un nuovo martello da fabbro.






Traduzione di Ilaria Santucci


Editing di Elena Calabrò
                                


                                



