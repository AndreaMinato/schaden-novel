---
weight: 893
title: Capitolo 893
pubDate: 2025-03-20T11:48:41.519Z
tags:
    - overgeared
---


[Martello del Fabbro che si Erge contro gli Dei]


[Classificazione: Mito


Resistenza: Infinita


Potere di Attacco: 870


Si muove per proteggere il proprietario e uccidere i nemici.


Tutti i tipi di materiali possono essere martellati senza alcuna difficoltà.


La probabilità di oggetti classe normale o rara è fissata allo 0%.


C’è una probabilità molto bassa di creare oggetti di classe epica.


C’è una probabilità molto alta di creare oggetti di classe unica.


Probabilità di Creare un Oggetto di Classe Leggendaria: +5%


Probabilità di Creare un Oggetto di Classe Mitica: + 1%


Un martello creato dal Fabbro leggendario Grid, il quale è diventato un mito oltre la leggenda, in preparazione allo scontro contro un dio. È altamente compatibile con Grid perché è stato progettato in base alle sue necessità e condizioni fisiche. Nessun fabbro oltre a lui può usarlo.


Il  pavranium usato come materiale per il martello aiuterà l’utilizzatore a usarlo più agevolmente.


Condizioni di Utilizzo: Grid.


Peso: 490]






[È stato creato un oggetto di classe mitica. Tutte le statistiche aumenteranno permanentemente di 10!]






‘<em>Da pazzi!</em>’


Grid rimase scioccato quando esaminò il martello dorato. Il fabbro primo classificato, Panmir, una volta disse che la sua probabilità di creare un oggetto di classe leggendaria era del 0.01%. Era piccola, ma conteneva le sue aspirazioni.


‘<em>Questo martello le aumenta del 5%...</em>’


Anche l’attuale martello da fabbro di Grid era fraudolento. Aumentava la probabilità di creare oggetti leggendari dell’1%, il quale equivaleva a negare l’esistenza di normali giocatori fabbri. Tuttavia, il Martello del Fabbro che si Erge contro gli Dei aveva una percentuale del 5% di creare oggetti di classe leggendaria! Era di cinque volte migliore rispetto al martello che Grid stava usando al momento. No, era molto meglio. Sopprimeva la creazione di oggetti di classe inferiore come gli oggetti normali o rari e inoltre incrementava la possibilità di creare oggetti di classe mitica dell’1%.


Era molto più di quanto Grid avesse mai sperato. Mentre creava il suo nuovo martello, aveva desiderato solo di aumentare le sue possibilità di creare un oggetto mitico. Eppure, c’era una cosa che non andava bene.


‘<em>Non ha l’abilità di muoversi da solo e creare un oggetto.</em>’


Dentro di sé aveva sperato che potesse farlo. Voleva un martello, creato dal pavranium, che si potesse muovere da solo e aiutarlo nella creazione degli oggetti, aumentando così l’efficienza della sua produzione di oggetti. Tuttavia, il martello del fabbro aveva l’abilità di proteggere il suo padrone e colpire il nemico invece di aiutarlo con la forgiatura.


‘<em>È normale.</em>’


Nei giorni in cui il pavranium era stato le Mani di Dio, aveva avuto la statistica di destrezza che gli aveva permesso di aiutare Grid. L’attuale pavranium era solo un martello e non aveva le abilità o la conoscenza per aiutare il suo proprietario.


‘<em>Non dovrei volere così tanto!</em>’


Non voleva perdere di nuovo i capelli! Grid si ricordò di quella esperienza e si toccò la testa con le mani per via dell’abitudine. Non che gli mancassero i capelli. Ne aveva in abbondanza.


Ttang! Ttang!


Hexetia aveva continuato a lavorare per tutto il processo in cui Grid soffrì a causa del caldo, si calmò grazie a Khan e poi finì il suo martello. Grid non poté fare a meno di ammirare la spada blu che Hexetia stava completando.


‘<em>È perfetta!</em>’


Emanava un’atmosfera che sembrava congelare il caldo solo con la sua presenza. La spada trasparente simile al ghiaccio era relativamente corta e fine come il braccio di una donna, ma non era debole.






[Stai osservando l’oggetto di riferimento con gli occhi del fabbro leggendario.]






[L’oggetto di riferimento è andato oltre il leggendario. Hai fallito nell’osservarlo.]






‘<em>Naturalmente è un oggetto di classe mito!</em>’


Non era così sorprendente. Hexetia era un dio. Era ovvio che gli oggetti che creava fossero di classe mitica. Sì, la premessa per vincere questa competizione era di creare un oggetto mitico. L’espressione di Grid si contorse e iniziò a sudare nervosamente.


‘<em>Ora che ci penso, sono fottuto.</em>’


Perché il martello che aveva creato era di classe mito?


‘<em>Qual è la probabilità di creare due oggetti di classe mito di fila?</em>’


Era la fine. Non c’era niente di infinito in questo mondo. C’era sicuramente un limite alla fortuna e la sua era probabilmente più bassa della norma. Il martello da fabbro avrebbe dovuto essere leggendario così la spada che avrebbe creato sarebbe stata di classificazione mitica.


“…È finita! Cazzo!”


Frustrato, Grid si buttò sul campo di nuvole prima di rimettersi in piedi. Aveva ‘esperienza’. Aveva creato molti oggetti di classe mito, quindi sapeva che la fortuna non era l’unica condizione richiesta. La ‘storia’ dei materiali e il processo di produzione giocavano un ruolo importante.


‘<em>Ovviamente, avere una storia non significa che apparirà un oggetto di classe mito.</em>’


Anche la fortuna era richiesta, ma non serviva dipendere sulla fortuna.


“…Sigh,”


Grid fece un respiro profondo. Il suo sguardo era ancora fermo sulla spada che Hexetia stava forgiando. La sua spada conteneva forse un’eccezionale maestria che andava oltre a tutto ciò che Grid aveva creato fino a quel momento? Bastava forse a fargli dimenticare il suo lavoro?


‘<em>No.</em>’


Lo spirito di Grid guarì completamente. Studiò la spada. Stava cercando la correlazione tra la fusione, la forgiatura e il tempramento che stava effettuando Hexetia.


‘<em>Perché sta minimizzando il numero di volte in cui piega il metallo?</em>’


‘<em>Sta temprando un’altra volta?</em>’


‘<em>La forma della sezione dell’incrocio è perfetta quasi come fosse stata creata da una macchina… Non ci sono errori. Ma quella è una tecnica che può usare solo un dio…</em>’


‘<em>Il motivo non è solo bello a vedersi ma il suo intento è quello di prevenire che il sangue rimanga attaccata alla spada così che non si smussi.</em>’


In effetti, non era niente di speciale. Molti giocatori avevano la possibilità di imparare quando incontravano un giocatore migliore di loro. Per esempio, sarebbe stato più facile per Kraugel imparare se avesse incontrato Zeratul e avessero misurato le proprie abilità. Avrebbe imparato e si sarebbe alzato di livello in tempo reale, affrontando il proprio avversario.


Sì, era naturale che Grid avrebbe imparato le tecniche del dio fabbro, Hexetia. Farsi rapire gli aveva dato l’opportunità di imparare da un dio.






[Hai visto le tecniche del dio fabbro!]






[La tua abilità di fabbro è cambiata!]






[L’Abilità Maestria del Fabbro Leggendario (Che Osserva le Tecniche degli Dei) è cambiata in Abilità del Fabbro Leggendario (Che Lotta Contro gli Dei), e la probabilità di creare oggetti migliori è aumentata.]


[Il Respiro del Fabbro e la Pazienza del Fabbro sono diventate abilità passive e saranno sempre attive quando verranno creati degli oggetti.]






“Ah!”


Entusiasta, un sorriso apparve sul volto di Grid. Diminuì l’ansia e aumentò la sicurezza.


“Bene! Iniziamo la produzione!”


Gridò Grid con energia, tirando fuori dal suo inventario alcuni materiali. Prese il Respiro della Tartaruga Nera e il Respiro del Drago Blu, che  aveva ottenuto dalla Terza Competizione Nazionale, il Corno del Grande Demone Astaroth e il guscio del Grillo Gigante che aveva minacciato la Foresta dell’Albero del Mondo. Erano materiali rari che le persone normali non vedevano mai nell’arco di tutta la propria vita.


“Uh?”


Hexetia smise di usare il martello. Osservò i materiali con sorpresa.


‘<em>Come ha fatto un semplice umano…?</em>’


In più…


‘<em>Ha il coraggio di usare tutti quei materiali in una sola spada?</em>’


Hexetia aveva difficoltà a capire. In particolare, era difficile per il Respiro del Drago Blu coesistere con il Respiro della Tartaruga Nera. Era una regola che non poteva essere superata usando la tecnica.


‘<em>Grid, tu…!</em>’


Grid stava forse dicendo che era migliore di un dio? La sorpresa di Hexetia andava oltre l’ammirazione.


“Ah… Questo lo userò la prossima volta.”


Mentre era accovacciato davanti alla fornace, Grid rimise nell’inventario il Respiro della Tartaruga Nera. Pensava che non fosse il momento giusto per usare i due Respiri insieme in un singolo oggetto.


“…”


Era forse uno scherzo? Hexetia osservava Grid con gli occhi spalancati.


“Non dovresti stare più attento?”


Lo avvertì Grid. Finalmente il mithril colpito dalla Spada di Luce aveva raggiunto il suo stadio finale. Per prima cosa, Grid rafforzò il Respiro del Drago Blu. Poi, mise la perla blu nella fornace, bruciandola con le fiamme di Hexetia prima di tirarla fuori e iniziare a martellarla.


Ttang! Ttang! Ttang!


“…!”


Hexetia alzò le sopracciglia. Aveva notato che la funzionalità del nuovo martello di Grid era notevolmente migliore rispetto a quella del martello precedente. Poteva essere paragonato al martello di Hexetia, il quale era fatto di pietra divina. Ogni volta che veniva colpito, il Respiro del Drago Blu emetteva dei lampi che colpivano Grid. Quando succedeva lui sputava sangue, ma non smise mai di usare il martello. Era deciso a finire di rafforzarlo, anche se il suo corpo fosse diventato polvere.


“Eh… Eheh. Anche se ci dovesse volere del tempo… Aspetta e vedrai… Aaah!”


Grid venne colpito da un altro fulmine mentre provava a parlare. Il pensiero che stesse sopportando quel grande dolore e fosse devoto alla forgiatura anche a costo della propria vita…


“Sei uno stolto…!”


Hexetia si accigliò.


Pensava che Grid fosse uno sciocco. Tuttavia, il ragazzo era orgoglioso delle proprie azioni.


“La forgiatura è la mia passione. Non è così anche per te? Aaah! Aaaah!”


“Cosa?”


La forgiatura era la sua passione? Lo sguardo di Hexetia tremò. In quel momento, capì il motivo della propria esistenza.


‘<em>Sì, sono il dio fabbro… Sono nato per il bene della forgiatura.</em>’


Non doveva cercare altrove per il significato della propria esistenza. E anche se era solo? Gli servivano solo il suo martello e la sua incudine. Hexetia poteva forgiare in qualsiasi momento e qualsiasi luogo. Quando lavorava come fabbro, poteva provare il perché esistesse in questo mondo.


Sì, la forgiatura era la sua passione. Tutto quello che gli serviva era forgiare. Non aveva bisogno di preoccuparsi di come lo vedevano gli altri. Poteva fare semplicemente il suo lavoro da fabbro. Non aveva bisogno di preoccuparsi o di essere geloso quando le abilità di forgiatura di qualcun altro superavano le sue. Doveva solo concentrarsi sulla forgiatura. Non c’era nessuno che potesse negare la sua esistenza quando lavorava come fabbro.


Sì, era proprio così. I sentimenti malvagi stavano svanendo. Grid rimase scioccato quando Hexetia gli gridò,


“Sopporta, Grid! Non devi cedere finché questa gara non finisce!”


Era una benedizione.






[Il dio fabbro ha usato il suo potere.]






[Il potere del dio ti ha dato una resistenza alle scosse elettriche del 100%!]






“Hexetia!”


“Grid…!”


Gli sguardi dei due erano appassionati. Iniziarono a completare le proprie opere, le quali non erano presenti in nessuna leggenda.


Traduzione di Ilaria Santucci


Editing di Elena Calabrò
                                


                                



