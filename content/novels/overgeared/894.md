---
weight: 894
title: Capitolo 894
pubDate: 2025-03-20T11:48:41.520Z
tags:
    - overgeared
---


[Non ci sono ancora notizie del Re di Overgeared?]






[No. È ancora disperso.]






[Non sono passati tre giorni da quando è scomparso? E il Regno di Overgeared?]






[I membri di Overgeared affermano che Grid sta bene, ma… il popolo è inquieto. Questo influenzerà negativamente la situazione interna ed esterna…]






Le notizie in giro per il mondo parlavano tutte di Grid. Mentre il mondo era concentrato sul fatto che fosse scomparso durante la cerimonia di apertura del tempio, strane voci iniziarono a circolare tra i giocatori. Si diceva che la Chiesa di Yatan stesse dando la caccia ai gioiellieri. Perché li stavano cercando? Si sentiva ogni tipo di pettegolezzo al riguardo ed erano definiti tali poiché era difficile collegare la Chiesa di Yatan a quella particolare classe.


‘<em>La maestra deve essere in pericolo!</em>’


Il gioielliere di settimo livello Clover, tuttavia, era preoccupato. Come faceva ad essersi diffuso un tale pettegolezzo? La Chiesa di Yatan doveva avere un motivo per aver bisogno di gioiellieri. Clover non poteva escludere la possibilità che fossero voci fondate. Temeva che la sua maestra potesse imbattersi nella Chiesa di Yatan e…


“Maestra!”


“Keok…!”






[Il gioielliere Helen è morta.]






Clover arrivò troppo tardi. Quando entrò nello studio della sua maestra, ormai era stata uccisa dai Cavalieri Neri della Chiesa di Yatan.


“Maestra!”


I capelli di Clover diventarono bianchi. Per lui, Helen era un'insegnante preziosa che si era presa cura di lui da quando aveva scelto la sua classe, molti anni prima. Aveva giurato di ripagare un giorno la sua gentilezza e gli mancava davvero poco per poterlo fare.


Tuttavia... Tuttavia...!


"Maestra! Maestra!"


Satisfy a volte era più crudele della realtà. Nella realtà, era possibile tenere tra le braccia il corpo di una persona cara, ma non in Satisfy. Il volto di Clover si distorse come quello di un demone quando vide Helen trasformarsi in cenere.


"La Chiesa di Yatan...! Perché...? Perché Maestra?"


In realtà, non aveva senso chiedere il perché. Dopotutto, la Chiesa di Yatan era malvagia. Era difficile capire le ragioni delle loro azioni. Tuttavia, Clover voleva saperlo. Perché la sua maestra era dovuta morire? Si chiedeva perché una persona che aveva rifiutato l'invito dell'Impero di Saharan e aveva lavorato nella sua città natale per tutta la vita dovesse fare una fine così terribile.


"Non le importava del denaro o dell'onore... Ha dedicato la sua vita al bene degli altri... La sua vita non sarebbe dovuta finire così..."


Come le altre classi di produzione, un gioielliere aveva scarse capacità di combattimento. Clover non aveva la capacità di affrontare i Cavalieri Neri. Onestamente, aveva paura. Se fosse morto gli sarebbe stato difficile recuperare l’esperienza e gli oggetti persi. Tuttavia, non poteva tirarsi indietro di fronte agli assassini della sua maestra solo perché aveva paura. Era determinato a capire il movente dei Cavalieri Neri. Poi avrebbe fatto di tutto per fargliela pagare.


‘<em>Dedicherò tutto...!</em>’


In quel momento nacque un'altra persona con un profondo odio per la Chiesa di Yatan.


"È per impedire al traditore della nostra Chiesa di trovare un gioielliere che lavori la Pietra della Vita."


Spiegarono i Cavalieri Neri. Era un atteggiamento sorprendentemente amichevole.


"La Pietra della Vita?"


Era la pietra peggiore che esistesse realizzata con il sangue delle vergini. Quale mostro poteva creato una cosa tanto terribile per poi chiedere alla sua maestra di lavorarci? La rabbia e l'odio di Clover verso la Chiesa di Yatan si divisero verso il traditore di cui si parlava.


"Il nome di quel traditore è Agnus. Ricordatelo. È il nome dell'uomo che ha tolto la vita alla tua maestra."


"… Agnus!"


Il desiderio di vendetta di Clover si intensificò di fronte a quel nome inaspettato. La missione appena acquisita, chiamata Nemico del Maestro, affermava che il Contraente di Baal fosse un nemico comune del mondo.


Nello stesso momento, nella capitale del Regno di Murray, Juden...


"Debole... Sono tutti deboli..."


Un uomo scoppiò a ridere mentre era nella casa di un gioielliere di nome Catherine di Juden. Nel disordinato laboratorio c'era solo puzza di morte. Le guardie, appena arrivate, puntarono la lancia contro l'uomo.


"Sei in arresto in quanto sospettato dell'omicidio di Catherine!"


"Kik?"


Perché lo sentiva dire ovunque andasse? Agnus si rese conto che l'influenza della Chiesa di Yatan era molto più grande di quanto avesse immaginato, cosa che lo innervosii.


"..."


C'era una ragazza carina con i capelli biondi legati in una coda di cavallo. No, la donna respirava pesantemente mentre osservava Agnus da lontano. Era un potente membro della Gilda Overgeared, un membro che Grid riteneva più forte di lui, Eufemina. Eufemina usava l'abilità Furtività di livello master di Faker, quindi Agnus non poteva rilevare la sua presenza.






***






[Il Respiro del Drago Blu è stato potenziato!]






[Respiro del Drago Blu potenziato.]






[È stato prodotto dal fabbro Grid, che sta diventando un mito oltre la leggenda.


Aumenta la resistenza ai fulmini del 50% anche quando lo si porta nell'inventario.


Può essere usato per infondere negli oggetti la potente aura del Drago Blu.


Tuttavia, può essere equipaggiato solo agli oggetti con un forte attributo fulmine.


Peso: 2]






"Bene!"


Un sorriso si aprii sul volto di Grid quando riuscì a potenziare il Respiro del Drago Blu. La perla di luce bianca irradiava una luce costante.


‘<em>Eccellente...</em>’


Il dio fabbro, Hexetia, lo ammirò. Riteneva che la capacità di Grid di potenziare i sottoprodotti delle creature divine fosse al livello del regno degli dei. No, la sua pazienza era ancora più sorprendente delle sue capacità. Hexetia dovette ammetterlo. Mentre Grid si concentrava e sopportava i fulmini che si sviluppavano ogni volta che colpiva il Respiro del Drago Blu, la sua pazienza raggiungeva un nuovo livello di impegno. Era un ambito che non poteva essere compreso da un dio che risolveva tutti i problemi con la "tecnica".


‘<em>Tuttavia, non sarebbe riuscito a potenziarlo senza la mia benedizione... Ha la pazienza di superare i limiti dell'affidarsi alla tecnica.</em>’


Bultar, Pagma e Grid erano gli unici umani che erano riusciti a vedere le tecniche degli dèi.


‘<em>… Non devo essere geloso.</em>’


La gelosia che era rimasta nel profondo del cuore di Hexetia era gradualmente diminuita. Si vergognava. Senza pensare al grande impegno che gli umani che lo minacciavano mettevano nel loro lavoro, Hexetia aveva trattato la loro crescente abilità come un errore del cielo. Era peggio di un bambino.


‘<em>Sì, dovrei rispettarli piuttosto che provare gelosia.</em>’


Fu un'illuminazione tardiva. Bultar e Pagma erano morti, ma Grid era ancora al mondo.


‘<em>Riceverai la loro parte...</em>’


Hexetia fissò Grid con occhi ricolmi di significato. La Spada di Luce, che per due giorni aveva costantemente colpito il mithril, si fermò dopo aver inferto l'ultimo colpo. La lavorazione magica del mithril era terminato.






[Mithril della Luce Bianca.]






[Mithril che combina la forza del fabbro Grid, che sta diventando un mito oltre la leggenda e il potere di un elementale della Luce avanzato che utilizza il Metodo di Produzione degli Oggetti Magici da Battaglia.


È tre volte più duro del normale mithril e la compatibilità con la magia è dieci volte superiore.


Inoltre, contiene il potere della Luce.


Condizioni d'uso: Grid.]






"In effetti, di recente ho avuto modo di impugnare la Prima Spada Sacra. È opera vostra."


Grid afferrò il mithril e lo gettò nella fornace.


"La superficie della lama è fatta di pietra divina, mentre la struttura è fatta di adamantio."


All'inizio Grid non riusciva a capire perché fosse fatta così. Poi, dopo un ciclo ripetuto di smontaggio, rimontaggio e creazione di un duplicato, l’aveva capito.


"La pietra divina è un minerale migliore dell'adamantio, ma riflette la vostra volontà. Il ferro è forte, ma non è sufficiente a contenere il potere divino di un dio. Per questo avete usato l'adamantio per concentrare il potere divino, giusto?"


"L'hai visto chiaramente. Sia la pietra divina che l'adamantio sono così forti che è difficile unirli. Vengono sublimati in uno solo attraverso un processo di fusione separato."


Alla fine, la Prima Spada Sacra era stata completata combinando una forte forza fisica e un potere divino. La pietra divina, che costituiva la superficie della lama, poteva facilmente tagliare la pelle e le ossa di un Grande Demone. Nel frattempo, l'adamantio che formava la struttura della lama rispondeva al potere divino dell'utilizzatore per distruggere l'anima dei Grandi Demoni.


Tuttavia, era difficile considerarla perfetta. La pietra divina e l'adamantio avevano forme che massimizzavano gli attributi di entrambi i metalli, ma non si formavano nuovi attributi quando venivano combinati. Almeno, questo era ciò che Grid vedeva. Per questo aveva lavorato il mithril.


"Ho ritenuto che fosse difficile fondere il pavranium e il Respiro del Drago Blu in un unico elemento, a causa della loro individualità. Poi mi sono ricordato del mithril. Il mithril ha come attributo la possibilità di assorbire tutti i tipi di magia, il che significa che ha una buona compatibilità con tutti gli attributi..."


Grid mise il Respiro del Drago Blu potenziato e il pavranium nell'altoforno che conteneva il Mithril della Luce Bianca. Il Respiro del Drago Blu, che all'inizio era difficile da mescolare, venne influenzato dal mithril e iniziò a fondersi con il pavranium.


"Hexetia, vi prego di sentirvi orgoglioso. Sono riuscito a giungere a questa conclusione grazie alla Prima Spada Sacra che avete realizzato."


Ttaang! Ttang! Ttang!


Il minerale fuso della fornace fu raffreddato, indurito e poi temprato. Una volta che il metallo incadescente fu posizionato sull'incudine assunse l’aspetto del platino, traslucido ed emanava una luce blu. Il pavranium, il Respiro del Drago Blu Potenziato e il Mithril della Luce Bianca rinacquero come un minerale perfetto. Era la nascita del minerale più duro del mondo, che aveva gli attributi del fulmine e della luce.


Ttang! Ttang!


Il metallo assunse la forma di una lama. Era una lama che poteva essere facilmente attaccata o staccata usando il Dispositivo di Trazione, ma non vi attaccò il filo d'argento. Grid non ne aveva bisogno per una lama che poteva muoversi da sola per eseguire gli ordini del suo padrone.


"Pensare che il semplice mithril possa svolgere un ruolo così importante..."


La dea non creava nulla invano. Ogni cosa aveva il proprio ruolo. Hexetia era diventato arrogante perché era un dio e aveva finito per dimenticare le basi.


‘<em>Ho perso.</em>’


Mentre controllava la spada di Grid, Hexetia nascose dietro di sé la propria spada completata. La sua spada era molto più forte di quella di Grid, ma si vergognava che il suo lavoro fosse carente. Era un fallimento. Non riusciva ad alzare la testa.


"Perché vi vergognate? Siete forse concentrato sul vostro orgoglio? Sono riuscito a creare questa spada grazie a ciò che ho imparato da voi."


"...Perché sono sempre contento quando sono con te?"






[La missione è stata completata!]






[Hai vinto la gara di forgiatura contro un dio!]






[Hexetia ti riconosce. Ha gettato via la sua gelosia e ha ottenuto l'illuminazione. Non dubita più delle tue intenzioni di fondare un tempio.]






[La Pietra del Peccato Originale che corrose la Prima Spada Sacra del Vaticano sta perdendo la sua influenza e sta scomparendo. Una volta visitato il Vaticano, potrai completare la missione Purificare la Prima Spada Santa.]






[L'affinità con Hexetia, che è rinato come un vero dio, ha raggiunto i 70 punti!]






[La voce divina di Hexetia risuona in tutto il mondo.]






"Il fabbro Grid mi ha dato una nuova illuminazione. È il mio benefattore e benedirò l'umanità."






[Il dio fabbro ha benedetto tutti i fabbri della terra.]






[Per i prossimi 10 giorni, il tasso di crescita di tutte le abilità legate alla forgiatura aumenterà del 20%.]






[Il mondo intero sa chi sei.]






[I Grandi Demoni all’inferno ricorderanno il tuo nome.]






[I nani voglio incontrarti per sfidarti.]






[Qualcuno all’inferno sa dove sei.]






[Il Primo Grande Demone Baal è entusiasta…]






Traduzione di Ilaria Santucci


Editing di Elena Calabrò
                                


                                



