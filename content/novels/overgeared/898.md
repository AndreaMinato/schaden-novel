---
weight: 898
title: Capitolo 898
pubDate: 2025-03-20T11:48:41.520Z
tags:
    - overgeared
---


[La Spada che Mira agli Dei è nata dopo essere stata fusa e forgiata in Asgard: Primo Mondo.]






[L'energia di Asgard: Primo Mondo viene emenata dalla Spada che Mira agli Dei.]






[Sono apparse nuvole dorate!]






[Le nuvole dorate saranno il ponte tra te e Asgard: Primo Mondo.]






“...!”






Le nuvole dorate che scendevano dal cielo erano stratificate come scale. Sembrava che lo stessero invitando a salire in cielo.


“ Ah...! Ah?! "


“Un ponte verso la Dea...!”


I membri della chiesa di Rebecca erano affascinati. Gli Anziani avevano paura di Grid ma erano affascinati dalle nuvole dorate. Il paradiso esisteva! Le nuvole dorate avevano dimostrato che c'era un significato nella loro fede e nell'adorazione infinita di tutti coloro che servivano un dio.






[L'apparizione delle nuvole dorate ha aumentato il morale di tutti coloro che servono gli dei. Durante i tre minuti di evocazione delle nuvole dorate, tutti coloro che servono un dio avranno il loro attacco e difesa aumentati del 10%.]






[Tutti coloro che non servono un dio si sentiranno terrorizzati dalle nuvole dorate. Durante i tre minuti di evocazione delle nuvole dorate, il loro attacco e la loro difesa diminuiranno del 10%.]






[Servi più divinità, quindi la tua potenza di attacco e la tua difesa sono aumentate del 10%.]






“ Ah... ”


Grid sospirò.


Chi serviva un dio e chi no...


Dopo aver diviso l'umanità in questi due, il potere delle nuvole dorate, che avevano generato un buff e un debuff globali, si rivelò al di sotto delle aspettative di Grid. Aveva sperato che le nuvole dorate fossero una potente abilità di attacco ad ampia area come l'esplosione delle fiamme nere.


Ma cos'era questa vasta area di debuff e buff? I buff e i debuff non distinguevano nemmeno tra amici e nemici. In quel momento, i membri di Overgeared avevano visitato il Tempio di Hexetia e avevano lo status di seguaci di Hexetia. E gli altri giocatori? Grid ipotizzò che molti giocatori si fossero già uniti ad una religione. Significava che le persone potevano ricevere il buff delle nuvole d'oro anche se non avevano una classe come paladino o sacerdote.


<em>'Se queste nuvole vengono evocate nel mezzo di un campo di battaglia...'</em>


La situazione della guerra avrebbe potuto cambiare in modo significativo a seconda di quanti soldati si fossero uniti ad una religione. Guardando solo all'Impero di Saharan, la Chiesa di Rebecca era una religione di stato.


<em>‘È un disastro completo... No, almeno riceverò un danno minimo se farò in modo che tutta la mia gente serva il Tempio di Hexetia...’</em>


In ogni caso era al di sotto delle aspettative. Le nuvole dorate non erano poi così interessanti per Grid che era stato in grado di ottenere un potere schiacciante dopo il raid di Astaroth. Poi accadde qualcosa. Era come se la sua delusione fosse stata notata.






[Gli angioletti all'altra estremità delle nuvole dorate che toccano il cielo più alto si stanno protendendo. Gli angeli hanno un grande interesse per la terra. Tuttavia, non possono scendere a terra perché sanno che il tempo di convocazione delle nuvole dorate è breve.]






[L'abilità collegata delle nuvole d'oro, l'Aria dell’Angelo, non si è attivata.]






"...??"


<em>‘Aria dell'Angelo?’</em>


La delusione di Grid svanì rapidamente quando ricordò i giovani angeli che aveva incontrato nel mondo degli dei. Si sentiva ansioso ora che sapeva che le nuvole dorate potevano essere una piattaforma per un'abilità speciale, non solo per buff e debuff.


D'altro canto...


“...”


Damian fu sopraffatto da una dolorosa frustrazione mentre giaceva a terra. Che cos’era la sconfitta? Era il negare i propri sforzi ed il proprio valore. Damian ammirava e rispettava Grid più di chiunque altro, ma quello era diverso dal perdere. Si vergognava e si sentiva umiliato per essere stato sconfitto ogni volta che si era scontrato con Grid.


<em>'Mettendo da parte il mio orgoglio, è un vero problema. Questo è il motivo per cui Grid è deluso da me.'</em>


Damian era cresciuto col passare del tempo, ma sembrava ancora debole. Si sentiva come se avesse deluso Grid ed era angosciato, nonostante fosse il Papa. Damian voleva dimostrare il suo valore. Voleva dimostrare i suoi sforzi passati. Sì, il tempo era uguale per tutti. Proprio come Grid aveva affrontato molte avventure dopo la Terza Competizione Nazionale, valeva lo stesso per Damian. Non avrebbe dovuto essere sconfitto in quel modo. Damian sollevò il suo corpo che era stato colpito da un fulmine. Non contava molto sull'aumento del 10% in attacco e difesa che era apparso grazie alle nuvole dorate di Grid poiché sapeva che Grid avrebbe probabilmente ricevuto un buff simile.


"Respiro della Dea".


Una luce circondò Damian e la sua salute tornò al 100%.


Grid vide il suo spirito combattivo e sembrò sorpreso.


"Vuoi continuare?"


Damian non aveva voluto partecipare a quel duello fin dall'inizio. Pensando che avrebbe perso, aveva iniziato la lotta con uno spirito abbattuto. Grid ne era rimasto un po' deluso. Dov'era finito il vecchio Damian? Lui era l'uomo che ha combattuto contro il Papa corrotto Drevigo, il contadino Piaro e Kraugel. La sua convinzione non si era mai affievolita.


Tuttavia, Damian era cambiato poco a poco dopo essere diventato Papa. Si era preoccupato per lo status di Papa più che per le sue stesse convinzioni e gradualmente aveva messo da parte il suo coraggio con il pretesto della Chiesa. Era lo stesso per quello scontro. Qualche anno prima, Damian sarebbe stato felice di misurarsi con lui, ma ora stava solo piangendo. Aveva l'atteggiamento di non voler essere imbarazzato di fronte alla sua amata Isabel, ma non aveva mostrato spirito combattivo per superare Grid.


A differenza di Grid, Damian si era indebolito. Grid se ne stava convincendo e provava delle emozioni contrastanti. Il cambiamento di Damian, che in qualche modo poteva essere valutato come una maturazione, era agrodolce e doloroso. Eppure in quel momento...


"Continuerò. Potrebbe essere uno scontro a senso unico ma non sarà un problema se sarai contento."


In Damian si stava riaccendendo il suo vecchio spirito. Si tolse gli ingombranti abiti bianchi che simboleggiavano lo status di Papa.


“Vostra Santità!”


Gli Anziani si accigliarono e lo rimproverarono. Non gli piacque il gesto di Damian di gettare da parte gli abiti del Papa davanti alla congregazione. Il solito Damian si sarebbe grattato la testa e avrebbe riso goffamente. Invece disse,


“È scomodo. Non posso combattere mentre lo indosso. Cosa dovrei fare quando il tessuto si impiglia nell'armatura ogni volta che mi muovo?"


“...”


"Per favore, rispettate il fatto che a differenza di altri Papi, io sono un paladino e non un prete".


“...”


"Il Primo Papa non ha combattuto in armatura invece che in abiti quando ha sigillato Marie Rose?"


Si sentiì bene mentre guardava gli Anziani chiudere la bocca. Poi puntò la spada contro Grid. Damian aveva ancora 1 minuto e 10 secondi di buff.


"Sto per usare tutto il mio potere."


Stavolta non prestò attenzione agli occhi dei membri della chiesa e di Isabel. Damian avrebbe combattuto per sé stesso. Avrebbe anche abbandonato la dignità del Papa. Notando la determinazione di Damian, Grid rise.


"Bene. Fatti sotto Damian.”


Quindi estrasse rapidamente quattro martelli dal suo inventario. Erano i Mjolnir che potevano irrigidire un bersaglio. Naturalmente, era incluso il Mjolnir Incantamento Ultimo. Grid era curioso. Era possibile per le Mani di Dio create dalla Spada che Mira agli Dei utilizzare dell’equipaggiamento?


<em>'Davvero?'</em>


La nuove Mani di Dio di Grid erano in grado di utilizzare l'equipaggiamento. Se non avessero potuto, sarebbero state troppo più deboli rispetto alle precedenti Mani di Dio. Le Mani di Dio semitrasparenti afferrarono i Mjolnir di Grid, il che significa che potevano sicuramente indossare l'attrezzatura.


<em>'Bene!'</em>


Il dispositivo di trazione fu attivato. La Lama che Mira agli Dei cadde e fu sostituita dalla Lama dell'Illuminazione. Grid si equipaggiò con la fiammeggiante spada nera, mentre le mani di Dio e la Lama che Mira agli Dei si muovevano intorno a lui.


<em>‘Se faccio buon uso della magia difensiva, ho la possibilità di contrattaccare.’</em>


Damian cercò di non lasciarsi scoraggiare dalle abilità fraudolente che Grid stava mostrando.


Le Mani di Dio si scagliarono contro Damian. Damian era consapevole che sarebbe stato sconfitto se avesse permesso ad un martello di colpirlo anche solo una volta, quindi evocò una serie di piccoli scudi leggeri in aria per neutralizzare il più possibile le Mani di Dio. La Lama che Mira agli Dei venne respinta. Damian non si sarebbe lasciato colpire di nuovo dalla stessa mossa. Però, mentre si voltava lasciò un fianco scoperto.


"Caduta."


Grid utilizzò l'abilità che aveva il tempo di attivazione più breve tra quelle della Spada di Pagma. Non se la prese comoda. Per mostrare il suo rispetto a Damian, Grid avrebbe combattuto seriamente. Questo era il suo potere. Damian lo bloccò con un enorme scudo quadrato. Era come se si aspettasse che Grid attaccasse, quindi utilizzò lo scudo per bloccare Caduta senza nemmeno muovere gli occhi.






[Lo Scudo Quadrato di Luce Divina ha assorbito il potente shock!]






[La resistenza dello Scudo Quadrato di Luce Divina è diminuita di 67.]






[La tua mano sinistra che regge lo scudo è stata temporaneamente paralizzata.]






[Hai superato la paralisi con la tua elevata resistenza di stato.]






“Kuk...! "


Come previsto, una truffa era una truffa. La durata dello scudo progettato per la difesa era stata ridotta di due cifre, il che rendeva discutibile se lo scudo stesse svolgendo correttamente il suo lavoro. Un lampo di luce emerse dal piccolo cerchio magico sopra la spalla di Damian dopo aver contrastato l'offensiva di Grid. I lampi colpivano continuamente le Mani di Dio e la Lama che Mira agli Dei, facendo irrigidire le Mani di Dio.


D'altra parte, la Lama che Mira agli Dei si mosse dolcemente e ferì Damian, interrompendo l'illusione che per Damian fosse uno scontro 1 contro 1 invece che 1 contro 2. C'era un problema più grande.


"Spada del Massacro delle 100.000 Armate ".


Damian era una potenza, ma questo era stato il suo errore. Con il passare degli anni, il divario tra Damian e Grid non si era ridotto. Il motivo non era perché i suoi sforzi mancassero o perché avesse la mentalità sbagliata. Il problema era che Grid era il Re Eroe. Quando Damian divenne più forte stimolò l'energia di combattimento di Grid in misura maggiore. Grid fu in grado di accumulare energia di combattimento più velocemente grazie alla forza di Damian.






[Lo Scudo Quadrato di Luce Divina ha assorbito il potente shock!]






[La resistenza dello Scudo Quadrato di Luce Divina è diminuita di 35.]






[La resistenza dello Scudo Quadrato di Luce Divina è diminuita di 31.]






[La resistenza dello Scudo Quadrato di Luce Divina è diminuita di 39.]






[La resistenza dello Scudo Quadrato di Luce Divina è diminuita di 20.]






[La resistenza dello Scudo Quadrato di Luce Divina è diminuita...]






[Avvertimento! La resistenza dello Scudo Quadrato di Luce Divina ha raggiunto il limite!]






Grid scatenò un assalto senza fermarsi.






[Lo Scudo Quadrato di Luce Divina è stato distrutto!]






L'enorme scudo quadrato che fino a quel momento aveva protetto Damian da numerose minacce si ruppe e poi diventò grigio.


“Che cosa?! Carità del Papa! Protezione della Dea!”


Damian provò a lanciare simultaneamente un'abilità di guarigione e un'abilità di scudo.


"Assassinio Collegato."


Il potente attacco di Grid inferse un colpo critico a Damian che aveva appena perso il suo scudo. La salute di Damian scese ad 1 punto e fu annunciata la sua sconfitta allo scontro.


“Pant... Pant... Pant...!”


Il volto di Damian divenne scuro mentre veniva ferito. Si vergognava a causa della sua terribile sconfitta e si chiedeva se fosse qualificato per essere il collega di Grid. In quel momento...






[Hai sentito la calda voce della Dea Rebecca.]






- Tu, mio ​​vicario, devi diventare più forte.


La classe unica di Damian Rappresentante della Dea subì un cambiamento.






[La Dea della Luce è l'apice di tutti gli dei e pensa che anche tu, in quanto Rappresentante della Dea, debba essere all'apice.]






[La Dea ha assistito alle tue numerose sconfitte contro lo stesso avversario e si sente abbastanza abbattuta da organizzare una prova.]






[La missione di classe "Diventare veramente il Rappresentante della Dea..." è stata creata.]






“Ah?"


Quali condizioni aveva incontrato inconsapevolmente? Avrebbe potuto non essere l'intenzione di Grid, ma Damian non dovrebbe essere grato a Grid?


"Ottimo lavoro. È stato davvero divertente combattere contro di te.”


“...”


Damian finalmente alzò lo sguardo da dove era seduto senza afferrare la mano tesa di Grid. Vide Grid con il sole alle spalle. Non c'era pietà ma orgoglio negli occhi di Grid mentre guardava Damian. Aveva battuto facilmente Damian, ma Grid riconosceva Damian invece di ignorarlo o essere deluso da lui.


La presa di Damian sull'erba si rafforzò. Grid sembrava una persona scesa dal cielo. Ogni volta, era di grande aiuto per Damian. Era come se Grid esistesse solo per lui.


"Tu... tu davvero..."


Damian non riusciva a spiegare quella sensazione. Non era in grado di sopportare le crescenti emozioni e i suoi occhi si arrossarono.


<em>‘Piange all'improvviso?’ </em>


Grid era senza parole mentre le lacrime riempivano gli occhi del bellissimo giovane.


“C-Cosa c'è? Ah, mi dispiace. Naturalmente ti rimborserò per lo scudo. Farò uno scudo di gran lunga migliore. Quindi, per favore, calmati...”


Grid non riuscì a finire di parlare.


Damian si alzò improvvisamente e lo abbracciò forte. Era un abbraccio da un bell'uomo...


"C-Cosa?"


Sentendosi a disagio, Grid cercò di staccarsi da Damian.


Tuttavia, Damian si aggrappò a lui come una sanguisuga.


“Ti amo Grid!”


"L-Lasciami andare!"


E pensare che Damian stava confessando il suo amore mentre abbracciava Grid... Mentre centinaia di seguaci di Rebecca guardavano, inclusi i giocatori...? Grid era amareggiato. Era seriamente preoccupato che Damian lo stesse deliberatamente prendendo in giro a causa della perdita dello scudo.


Quella sera...






[La confessione d'amore di Papa Damian al Re Overgeared!]






[Il culto di Damian per Grid ha origine da sentimenti privati...?]






I media di tutto il mondo iniziarono a pubblicare articoli spiacevoli. In particolare, le riviste femminili che godevano del gossip riportavano questi articoli. Grid era una star mondiale indiscussa poiché ogni mossa che faceva veniva trasformata in una storia.


Era solo che...


"Dannazione. Che fastidio."


Lo stesso Grid si sentiva molto a disagio. Il numero di membri dell’Anti-Fan di Grid stava salendo alle stelle a causa delle voci secondo cui fosse uno schifoso playboy.


<em>‘Be', che mi frega. Sono stato in grado di capire varie cose dal combattimento con Damian, quindi non è un problema.'</em>


Per il momento, Grid decise di tenere il martello e di Lama che Mira agli Dei. Difficile abbandonare l'aumento esponenziale della capacità produttiva e la versatilità della lama non mancava di nulla rispetto alle Mani di Dio. Aveva un altro problema di cui preoccuparsi in futuro.


"Come posso rifornirmi di altro pavranio?"


Era chiaro che più pavranio avrebbe ottenuto, più forte sarebbe potuto diventare. C'era un modo per guadagnare più pavranio?


“...Ah?”


All'improvviso Grid pensò al suo clone all'Inferno.






Traduzione di Giacomo Bonesso


Editing di E.C.
                                


                                



