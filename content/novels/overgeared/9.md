---
weight: 9
title: Volume 1 - Capitolo 9
pubDate: 2025-02-27T07:44:20.590Z
tags:
    - overgeared
---


La camera ingrandì sulla spada di Katz.


Centinaia, anzi migliaia di vasi sanguigni apparvero sulla lama e crebbero a passo veloce, coprendo completamente la spada. In poco tempo. La spada di Katz era coperta da rossi vasi sanguigni e pulsava come un cuore vivo. Tuttavia la lama divenne più affilata al posto che scomparire. Aveva un’apparenza minacciosa. Ma, d’altro canto, era anche bizzarra e disgustosa.


Ma Katz diede una piccola pacca alla spada, come se fosse adorabile.


<em>- Questa è la mia abilità passiva. Qualsiasi arma che io impugni prende questa forma. Quando attacco un nemico con questa arma modificata, posso assorbire una parte di punti salute in proporzione al mio potere di attacco. Grazie a questo, la mia dipendenza dalle pozioni si è ridotta di molto e cacciare da solo è diventato molto più facile. Più io attacco, più posso trarre vantaggio da questa velocità spaventosa. In più, potenti abilità di combattimento sono state create, quindi sono in grado di aumentare velocemente di livello.</em>


La reporter, il cui viso era pallido, continuò l’intervista mentre ignorava l’orrenda spada.


<em>- Una classe epica è più forte di una regolare?</em>


<em>- È una domanda stupida. Non è ovvio? Anche se fosse stata solamente una classe rara, eserciterebbe un potere speciale sulle classi normali. Posso assicurarti questo: raggiungerò il primo posto della classifica prima o poi. Ho quel tipo di abilità.</em>


<em>- Il numero uno dei primi dieci della classifica che non è cambiato nell’arco dell’ultimo anno? Tutti e 10 gli utenti proteggono le loro posizioni e non le cederanno a nessuno. Ciò significa che i primi dieci ranker sono straordinari. Non è un pochino troppo dichiarare che tu puoi superarli tutti solo per una classe?</em>


La reporter era forse stupida? L’arrogante Katz stava per infuriarsi di nuovo.


Come previsto, Katz iniziò ad accigliarsi. Guardò la reporter e cominciò nuovamente.


<em>- Tu dici che è solo grazie ad una classe? Divertente! Io ho un talento naturale! La classe del Cavaliere di Sangue è solo un mezzo per mostrare il mio effettivo talento! Agnus ha ottenuto una classe epica molto prima di me ed è riuscito a raggiungere solo il 7° posto nelle classifiche. Farò sapere a tutti che sono sostanzialmente differente da Agnus!</em>


Secondo le voci, Katz era il figlio di un leader di una multinazionale giapponese. Era per questo che era famoso per il suo grande orgoglio. Dopo aver spaventato la reporter che aveva sputato quell’osservazione beffarda, Katz le prese dalle mani il microfono e dichiarò:


<em>- Ascoltate! Questo Katz sarà presto al primo posto nella classifica globale! La ragione per cui ho annunciato la mia classe oggi è per mettere i ranker esistenti a conoscenza della mia forza e farli tremare di paura. Kukuk, aspettate! Prima o poi vi sbaraglierò!</em>


Katz stava per restituire il microfono alla reporter quando si fermò di colpo. Quindi le domandò:


<em>- Hai detto che questa è un’emittente coreana?</em>


La reporter annuì alle sue parole. Katz le sorrise.


<em>- Questo funzionerà. Dite questo a Yura: non essere così orgogliosa di essere parte di un paese che non ha nulla se non la S.A. Group. L’era degli esperti coreani di gaming è finita. La travolgerò prima o poi, l’ultimo orgoglio dei gamer coreani. Hahahat!</em>


Gli occhi della reporter erano pieni di lacrime e la sua faccia si contorceva come se stesse annusando cacca di gallina. Schioccai la lingua mentre guardavo Katz.


“I microfoni per la trasmissione nel gioco erano limitati e molto costosi. È orgoglioso del suo denaro? Mister ricchezza naturale. Ma Cavaliere di Sangue…”


Ero invidioso. L’abilità di assorbire punti vita si era sempre mostrata efficace nei giochi in passato. Inoltre le abilità di combattimento di cui si vantava Katz erano quelle di una potentissima classe epica. A prima vista, il Cavaliere di Sangue era una classe potente.


“Non lo è più di me.”


Il Discendente di Pagma era una classe di produzione. Le classi di produzione di solito non hanno abilità di attacco, quindi era probabile che per il Discendente di Pagma fosse lo stesso. Ma ciò non significava che fossi debole in battaglia. La mia era una classe leggendaria che mi aveva permesso di scendere in battaglia contro Yura.


La mia resistenza era estremamente alta, e la modalità immortale, che era durata per cinque secondi era un trucco. Era possibile crescere come un enorme tank [1]. Ma era tutto qui? Potevano essere indossati tutti gli equipaggiamenti senza alcuna restrizione. Sarebbe stato possibile colmare l’insufficiente forza in battaglia con il potere degli oggetti.


“Inoltre, le classi di produzione sono miniere d’oro.”


Perché c’erano così tanti utenti che sceglievano le classi di produzione piuttosto che quelle di caccia? La ragione era il denaro.


Il Discendente di Pagma era una classe di fabbro leggendario! Era una gallina che aveva deposto un uovo d’oro.


‘Se fossi riuscito a costruire un buon oggetto e a venderlo, forse sarei riuscito a scappare dai miei debiti.’


Ero convinto che fosse una classe che mi avrebbe consentito di fare centinaia di milioni di won. Tornai nella mia stanza e accesi la capsula. Poi andai su internet per cercare informazioni sui fabbri.


C’era un sacco di gergo insolito e conoscenze da memorizzare, ma mi concentrai per apprendere il più possibile. Quanto tempo era passato?


Mentre stavo avendo un altro attacco di fame, entrai in salotto dove sentii un grande clamore provenire dalla TV.


I sottotitoli delle ‘Breaking News’ apparvero sullo schermo della TV.


<em>- Ho appena ricevuto una notizia dell’ultim’ora. Si dice che il Tempio di Yatan, situato nella parte nord del Regno di Eternal, sia collassato. È sorprendente ed inusuale per un tempio ben conservato collassare durante la notte. Che cosa c’è dietro? Andiamo sulla scena. Sono il reporter Lee Kyungmin.</em>


Lo schermo si spostò dallo studio ad un luogo familiare.


“Questo posto…”


Un luogo era illuminato sulla TV. Era il tempio di Yatan dove ero risorto ieri e avevo incontrato Doran. L’enorme tempio, più grande del Campidoglio era sorprendentemente crollato per metà.


Quando vidi la scena, mi ricordai la tempesta oscura causata da Yura.


“Quella magia… era abbastanza forte da distruggere il tempio? Era una ragazza raccapricciante ad usare un incantesimo tanto terribile sulle persone.”


La mia paura per la strega che avevo incontrato ieri si amplificava lentamente con il passare del tempo. Se l’avessi incontrata per caso per strada, mi sarei spaventato a tal punto da farmela addosso. Katz ha detto che può batterla?


“Bastardo! Non sai veramente di chi stai parlando. Lei è già su un altro pianeta. Un mostro.”


L’uomo riportò le news.


<em>- Circa alle 3.40 del mattino di oggi, un utente ha visitato questo posto ed è stato testimone di una scena incredibile. Il miglior giocatore di tutta la Corea, che è quinta nelle classifiche unificate, Yura stava combattendo contro qualcuno. Chi stava fronteggiando per dover usare abbastanza magia da distruggere il tempio? Era una battaglia con un top ranker? Se così fosse, perché stavano combattendo in questo posto? C’era forse una missione nascosta? Le domande sono molte. Quindi ascoltiamo il racconto di un testimone oculare.</em>


Un ragazzo, che sembrava essere uno studente delle scuole medie, venne ripreso dalla telecamera.


L’ID del ragazzo e il livello erano sottotitolati sullo schermo.


Il ragazzo parlò,


<em>- Ieri ero qui per una missione. Sono stato costretto a fuggire dal tempio mentre venivo rincorso da un mostro. I credenti che dovevano essere presenti non c’erano. Tuttavia, un gran trambusto proveniva da sotto terra, quindi andai nel seminterrato…</em>


Il ragazzo smise di parlare e chiese al reporter.


<em>- C’è un mosaico sulla mia faccia adesso? Dovrei essere a scuola, se mia madre mi vedesse nella capsula, sono morto.</em>


Quasi nello stesso istante il viso del ragazzo e il suo ID vennero completamente coperti da un mosaico. Il reporter annuì.


<em>- Certo che sì. È attiva anche la modulazione vocale. Parlami pure con fiducia.</em>


Lo stupido ragazzino sospirò di sollievo. Povero ragazzo… la mamma lo avrebbe ucciso. La sua infelicità sarebbe stata la mia gioia! Mi sentivo meglio.


Il ragazzo continuò,


<em>- Scesi nel seminterrato e vidi Yura. Fui rapito dalla sua bellezza. Signore, ha mai visto Yura? Davvero! È addirittura più bella di Kim Taehee! Una divinità!</em>


<em>- Le persone nel mondo sono già a conoscenza della sua bellezza. Mettiamo da parte questa storia. Cosa stava accadendo lì sotto?</em>


<em>- Era incredibile.</em>


<em>- Cosa era incredibile, precisamente?</em>


<em>- C’erano almeno 20 maghi oscuri che lanciavano costantemente incantesimi ad una singola persona, ma lui non riceveva un singolo punto di danno. Anche le maledizioni non avevano effetto. Rideva come se non sentisse nulla e si muoveva verso Yura. Lei era nervosa.</em>


Il reporter era confuso.


<em>- Il livello base dei PNG del Tempio di Yatan, si sa, è il 160. Era attaccato da un PNG al livello 160 e non riceveva danni?</em>


<em>- Era come se resistesse a tutto. Veramente</em>


<em>- Resistere a dozzine di incantesimi? È impossibile, anche per un top ranker… È in una posizione più elevata di Yura?</em>


L’espressione del reporter non era felice, ma il ragazzo non gli diede peso e continuò a parlare.


<em>- Non era un top ranker. Non avevo mai visto quel viso prima. Ciò nonostante, ha sconfitto tutti i maghi oscuri e ha minacciato Yura.  Lei ha usato Tempesta Oscura… no, è sembrato come se avesse usato ogni briciolo di magia che avesse. Era talmente forte da aver addirittura distrutto il tempio, ma quell’utente era illeso. L’espressione di Yura era disturbata e lo fissava con un’espressione simile alla paura… Sono un membro del fan club di Yura, quindi so che non è il tipo di persona che fa smorfie simili. Non avrei mai immaginato che Yura potesse fare espressioni del genere.</em>


Il reporter sembrava dubbioso ma mostrava comunque grande interesse.


<em>- Cos’è accaduto alla fine? E qual era l’ID dell’uomo?</em>


Il ragazzo scosse la testa.


<em>- ID… Beh… qual era? Non mi ricordo. Ero talmente rapito dalla bellezza di Yura che non ci ho fatto troppa attenzione. Poi sono stato ucciso dalla caduta di una colonna, quindi non</em> <em>so quale sia stato l’epilogo.</em>


<em>- Bene… Chi è l’uomo che ha avuto a che fare con 20 maghi oscuri e Yura, e non essere un top ranker? Vorrei saperlo. È tutto dal reporter Lee Kyungmin.</em>


Incredibile! La mano che reggeva il telecomando tremò. Il cuore iniziò a martellare. L’uomo del telegiornale, ero io. Era un’opportunità. Dato che questo incidente era apparso in TV, avrei ricevuto un sacco di richieste di interviste e sarei riuscito a ricavarci qualcosina girando pubblicità.


Lo schermo tornò in studio, con un gruppo di esperti che parlava dell’uomo in questione, me. Chiamai subito l’emittente televisiva.


(Salve! Questo è il centro consulenze telespettatori di BCC. Come posso aiutarla?)


“L’uomo delle ultime notizie. Non lo state cercando? La persona che ha combattuto Yura.


(Si. Ha qualche indizio?)


“Quella persona sono io.”


(…Ah, sì. Come parte del processo di conferma, può darmi il suo ID Satisfy e alcune brevi informazioni?)


“Il mio ID è Grid. La mia classe è Discendente di Pagma e il mio livello è -3. Oh. Il Discendente di Pagma è una classe che ho ottenuto attraverso un libro leggendario di cambio classe…”


<em>Tutu-</em>


“…”


L’emittente aveva riagganciato e non prese la mia chiamata di nuovo. Sembra che mi avessero messo nella lista spam.


“Stupida persona! Rimpiangerai di esserti fatta scappare lo scoop della vita.”


Volevo provare altre emittenti ma decisi di lasciar perdere. Mentre ci pensavo con calma, non ero proprio dell’idea di far trapelare informazioni sul livello negativo e sulla classe leggendaria.


“Non è ancora il momento, giusto?”


Mi concentrai sullo schermo della TV e vidi una figura familiare.


“Doran…?”


Era veramente lui. Lo schermo della Tv mostrava un’ampia immagine delle rovine del tempio di Yatan, con una piccola icona dove gli esperti stavano discutendo. Doran era al centro del grande schermo. Era troppo piccolo quindi il cameraman sembrò non vederlo, ma io lo riconobbi.


Schiacciai la mia faccia sullo schermo e guardai Doran silenziosamente. Strisciava fuori dalle rovine del tempio, con una donna tra le sue braccia. L’identità della donna era la preziosa figlia del conte che stava cercando.


La distruzione del tempo aveva causato una gran confusione tra i credenti, da permettergli di salvarla in qualche modo. La donna stava in piedi e urlava qualcosa a Doran. Sembrava stesse piangendo. Poi lui le diede qualcosa di piccolo. Dopo poco tempo, morì trasformandosi in luce grigia. La donna versò lacrime e se ne andò altrove conservando l’oggetto ricevuto da Doran.


“Doran… è morto…”


Non era un umano ma un PNG. Una falsa vita creata dal sistema. Tuttavia, non era bello vedere la morte di un PNG con cui avevo instaurato un legame. Hanno una mente e una temperatura corporea.


“E poi, l’anello…”


Tremai quando mi ricordai degli effetti dell’anello che portava Doran.


“Quando un PNG muore, tutti i suoi equipaggiamenti scompaiono con lui… Quell’anello, se tanto saresti morto comunque, avresti potuto darlo a me.”


Guardai fuori dalla finestra e la pioggia scrosciava ancora. Non mi sentivo bene. In più, avevo fame. Dopo aver soddisfatto la mia fame, mi connessi nuovamente a internet per raccogliere più informazioni possibili sui fabbri.


Erano le 3.55 del pomeriggio. La penalità di 12 ore era finita. Dovevo loggarmi su Satisfy.


“Login.”


[1] Personaggio il cui ruolo è quello di attirare l’attenzione e subire colpi/danni, mentre gli altri membri del team attaccano il nemico.
                                


                                



