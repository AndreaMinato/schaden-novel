---
weight: 900
title: Capitolo 900
pubDate: 2025-03-20T11:48:41.520Z
tags:
    - overgeared
---


Il problema era l’eccessiva stanchezza. Il corpo affaticato di Agnus poteva solo reagire di riflesso. Con occhi lacrimanti, l’espressione sul suo volto si distorse. Le sue pupille smisero di tremare, e i suoi occhi divennero limpidi e minacciosi.


“Cosa stai facendo?”


Agnus conosceva la ragazza che lo stava sollevando. Era Euphemina, una meritevole servitrice del Regno di Overgeared che aveva contribuito alla fondazione del Valhalla. Agnus sapeva che era una delle persone di cui Grid si fidava di più. Inoltre, lei non stava puntando a Mumud? Allora, perché stava aiutando Agnus?


“Acha!”


La forza del Duplicatore Euphemina era abbastanza bassa da essere paragonabile a quella di un mago. Questa era una delle ragioni per cui raramente duplicava abilità di attacco fisico che richiedevano l’uso di “un’arma”. Per lei era difficile sostenere un maschio adulto più pesante di lei.


“Kuoong.”


Infine, Euphemina, si sedette accanto ad Agnus, che era appoggiato a un muro e tirò fuori un fazzoletto.


“Perché mi guardi così? Che c’è? Vuoi che ti asciughi pure il sudore?”


“Vattene.”


Disse Agnus ringhiandole contro. Non per niente gli era stato dato il soprannome di Cane Pazzo. Euphemina mise via nervosamente il fazzoletto mentre lui chiedeva di nuovo,


“Cosa vuoi?”


“Sei un idiota? Perché continui a chiedermelo? Non te l’ho detto fin dall’inizio? Io ti aiuterò.”


“…Ah?”


Agnusera  perplesso.


Le condizioni di fallimento della missione ‘Desiderio di Libertà di Mumud’ che comparivano davanti ad Agnus ogni volta che guardava Euphemina era che lui fosse ucciso da lei. In altre parole, lei poteva completare la missione uccidendo Agnus. Ciononostante, lo stava aiutando invece di sfruttare questa occasione per ucciderlo. Perché?


“Perché non mi uccidi?”


“Beh… Non sarà facile. Non sarà complicato infliggerti una ferita mortale se puoi comunque usare la Trasformazione in Lich per recuperare la tua resistenza all’istante.”


“Tu hai il potere di annullare quel breve momento di recupero. Sii sincera. Cosa hai in mente?”


L’unico alleato di Agnus era stata la sua amata, ormai morta. Le altre persone incontrate nel corso degli anni erano stati tutti nemici per lui. Pertanto, era naturale che sospettasse di Euphemina, essendo una delle persone più vicine a Grid. Euphemina gli parlò con occhi volutamente spalancati,


“Non hai amici? Perché continui a dubitare delle buone intenzioni della gente? Dovresti semplicemente accettarlo.”


“Se fossi al mio posto, ne saresti capace?”


“Certo. Dovresti rallegrarti di ricevere l’aiuto di una donna così bella e pura. Dubitare della buona volontà di una bellezza? Non dovresti essere gentile con una bellezza come me?”


“Una bambina…”


“Perché mi chiami bambina quando sono già grande?”


Euphemina era una donna di poco più che 20 anni. Tuttavia, era alta 150 cm e il suo aspetto giovanile la faceva sembrare una bambina delle medie. Pertanto, aveva una sorta di complesso riguardo il suo aspetto ed era sensibile alla parola “bambina”.


“Grande…?”


Agnus iniziò a osservare l’agitata Euphemina dalla testa ai piedi. Per quanto la guardasse, lei era una bambina.


Il volto di Euphemina divenne paonazzo.


“N-non intendevo quel tipo di grandezza! Non sono ancora cresciute, ma sono comunque un’adulta. Non sono una bambina!”


“…”


Agnus si chiese come fosse finito ad avere quella conversazione con l’amica di Grid. Quella situazione era davvero ridicola. Una volta recuperata la sua resistenza, Agnus si alzò.


“Vattene. Ti risparmierò solo una volta.”


Disse Agnus con tono più paternalistico che riconoscente.


“Hai sentito male perché prima non eri sano di mente?”


Disse Euphemina lanciandogli un’esca a cui fu difficile resistere.


“Non te l’ho detto? Ti aiuterò a realizzare la pietra, la Pietra della Vita.”


“Cosa?”


“Se liberi Mumud…!?”


Euphemina non finì di parlare. All’improvviso, il punto in cui si trovava fu spazzato via da un’esplosione, un’enorme esplosione che devastò dieci case che circondavano quello stretto vicolo. Il piccolo corpo di Euphemina scomparve senza lasciare traccia.


“… Ti ho trovato.”


Si trovavano nella capitale del Regno di Murray, Juden. Agnus era stato identificato come l’assassino del <strong>G</strong>ioielliere Catherine e aveva già sconfitto diverse guardie di Juden. Doveva scappare da quella città il prima possibile, ma ci mise troppo tempo e alla fine venne catturato.


“Prendetelo!”


I maghi avevano colpito Euphemina con la magia, mentre i cavalieri si affollavano attorno ad Agnus. Dietro di loro si vedevano centinaia di soldati. Il livello medio dei cavalieri e dei soldati era alto. Non era una potenza che un giocatore poteva affrontare da solo. Naturalmente questo valeva per un normale giocatore.


“Kikik… I numeri sono inutili di fronte a me.”


Agnus fece un passo avanti, facendo tremare il terreno da cui emersero dei soldati scheletrici.


“Eh? Ugh!”


“Fermati!”


I soldati in avvicinamento videro che gli scheletri brandivano delle spade e impallidirono. Molti di loro sarebbero morti senza l’aiuto dei cavalieri e dei maghi.


“Un negromante malvagio!”


Urlò uno dei cavalieri. Dal punto di vista del cavaliere, Agnus aveva improvvisamente invaso la capitale e ucciso civili e guardie, quindi era sicuramente una persona cattiva. Il cavaliere provava un profondo rancore. Agnus iniziò a creare non morti dai cadaveri dei soldati e i giovani cavalieri non riuscirono a raggiungerlo. Circondato da soldati scheletro, Agnus sembrava una fortezza impenetrabile, anche se in realtà era una vecchia fortezza.


“Kik! Kikikik!”


A causa dei continui inseguimenti, le risorse di Agnus erano al limite. Gli mancavano la resistenza e il mana, il che significava che non poteva usare diversi incantesimi e anche quelli importanti si stavano ricaricando. Gli scheletri si sgretolavano velocemente a causa degli incantesimi dei maghi. Mentre il numero di soldati scheletro diminuiva, i soldati e i cavalieri del Regno di Murray trafiggevano Agnus con le loro lance e le loro spade.


“… Kik!”


Il dolore e la paura stimolarono il lobo frontale di Agnus. I ricordi dolorosi della realtà scomparvero, portandolo a provare piacere. Il sorriso sul volto di Agnus si allargò mentre veniva trafitto dalle lance. Agnus, che diventava sempre più nervoso e debole all’avvicinarsi della riunione con la sua amata, riacquistò la sua vera natura di cane pazzo.


“Keeok!”


“Q-questo mostro… Kuaaack!”


“Kahahahat! Hat?”


Credeva nella Trasformazione in Lich. Tuttavia, mentre Agnus irrompeva tra i nemici uccidendoli, all’improvviso crollò a terra, a causa della spada che era caduta dal cielo trafiggendogli la spalla. La spada lunga e affilata penetrò nella la spalla e nel petto di Agnus.






[Hai sofferto un danno di 27.900 punti.]






[Sei caduto in uno stato di “lesione interna”.]






[Si tratta di un fenomeno fisico. Resistenza allo stato non riuscita.]






[La velocità di recupero di tutte le risorse è ridotta del 30%. A seguire, inizia lo stato di “sanguinamento (forte)’, che fa scendere costantemente la tua salute.]






“Kuock?”


Fu un colpo potente che fece scomparire anche la sua follia. Agnus rimase stupito da quel dolore terribile e non poté fare a meno di pensare a Grid. Fu un attacco potente che lo portò a fraintendere e a pensare che il Re di Overgeared lo avesse inseguito fino a quel regno lontano. A colpire Agnus, però, non era stato Grid. La persona che atterrò e recuperò la spada che aveva infilzato Agnus era un uomo di mezza età che indossava un’armatura rossa sbiadita.


“Questa è la mia occasione per ripagare la grazia del Regno di Murray.”


“Ohh…!”


“Sir Singuled!”


I cavalieri e i soldati di Murray che prima erano spaventati ora applaudivano. Il feroce campo di battaglia si trasformò in una festa e Agnus era il clown.


<em>‘Chi?’ </em>


Il cane pazzo ferito guardò il visitatore indesiderato.


“Eri qui.”


“Finalmente ti ho trovato.”


Dopodiché, due soldati parlarono mentre si avvicinavano al centro del palco. Entrambi sembravano soldati di basso livello.


“Voi siete…?”


L’ex Cavaliere Rosso Singuled divenne sospettoso. Uno dei soldati si tolse l’elmo e si presentò,


“Un soldato… No, io sono colui che ti ha tradito facendoti cadere nella miseria.”


Il nome dorato di “Asmophel” apparve sopra la testa del soldato dal nobile aspetto. Il volto di Singuled si distorse come se fosse un demone.


“Tu…! Asmophellllll!”


“… ???”


Agnus rimase stupito da quel cambiamento della situazione.


<em>‘Che succede?’ </em>


Euphemina, che si era nascosta nell’accampamento nemico da quando era stata travolta dall’esplosione, rimase sorpresa nel vedere Asmophel.


“A quanto pare non hai ancora completato la missione dei Sette Santi Maligni. A questo punto, i giocatori più forti sono Grid e Kraugel.”


Il soldato sconosciuto in piedi accanto ad Asmophel si avvicinò ad Agnus e si tolse l’elmo per rivelare il suo nome, “Haster”. Quegli sviluppi inaspettati mandarono in confusione le molte persone lì presenti. Se Grid avesse assistito a quella scena, avrebbe ordinato del pollo fritto per cena mentre guardava ‘il crogiolo del caos’.






***






[… È il potere di apprendimento del cervello. Alla fine, il numero di persone che applicano le abilità di Satisfy nella realtà continuerà ad aumentare. Questo non è un bene. Esperti di ogni campo che hanno affinato le loro abilità per decenni proveranno un senso di privazione e perderanno la loro motivazione, mentre ci saranno giovani mentalmente inesperti che non potranno controllare le loro abilità, sviluppate in un lasso di tempo breve…]






“Ho fame.”


Una volta uscito dalla capsula, Youngwoo accese la TV e poi scosse la testa. Era pervaso da una fame mostruosa, mentre le voci dei giornalisti entravano da un orecchio e uscivano dall’altro.






[La NASA ha rilevato un asteroide del peso di 56 miliardi di chilogrammi. In questo momento, la gigantesca roccia del diametro di 300 metri sta ruotando intorno al sole alla velocità di 80.000 km/h e si prevede che, in caso di collisione con la Terra, provocherebbe un danno pari a diverse bombe atomiche.]






[La collisione con l’asteroide è stimata tra cinque anni. Non ha senso. La tecnologia della NASA avrebbe dovuto rilavare l’asteroide in avvicinamento molti anni fa. Se la NASA dice la verità, un giorno l’asteroide è apparso all’improvviso. Questo è un fenomeno fisicamente impossibile…]






[… Eppure, la NASA dice che c’è 1 possibilità su 4.500 che l’asteroide colpisca la Terra e che sono ben preparati.]






Le voci composte degli esperti che cercavano di calmare gli ospiti agitati si aggrovigliarono tra loro.


“Spegni la TV.”


Youngwoo smise di seguire quella storia spiacevole e si spostò in cucina. La cucina soleggiata con le sue grandi finestre era ben costruita, con abbastanza utensili per soddisfare gli chef dei migliori ristoranti. Youngwoo rimase lì e aspettò che l’acqua bollisse nella pentola, poi tirò fuori una confezione di ramen. Questo era il potere della migliore pentola a induzione!


“Sigh…”


Youngwoo fece un sospiro profondo, quando l’acqua iniziò a bollire nel momento in cui aveva messo su la pentola.


“Il mio clone…”


Euphemina non rispondeva ai suoi sussurri, così Youngwoo aveva deciso di prendersi una pausa e disconnettersi. Youngwoo divenne di nuovo teso. Voleva portare la sua collega con sé per affrontare un nemico in un combattimento dove la fortuna poteva non essere sufficiente. E se per colpa sua Yura o Euphemina fossero morte? Avrebbe dovuto assumersi la responsabilità per le penalità che avrebbero ricevuto?


“Infatti… Quanto vorrei andarci da solo.”


Calmò lo stomaco vuoto e si chiese se la mancata risposta di Euphemina fosse un segno divino. Youngwoo si schiarì le idee mentre mangiava il ramen, poi si sdraiò di nuovo nella capsula.


“Alla fine, questo è il mio lavoro. Devo risolverlo da solo.”


I suoi occhi erano freddi mentre si connetteva.






[Benvenuto su Satisfy.]






Youngwoo divenne Grid, Re di Overgeared.






[Una presenza all’Inferno, che ha individuato la tua posizione, è arrivata a terra.]






Il sistema informò Grid della notizia.


“… ?”


Un brivido. A Grid venne la pelle d’oca.






Traduzione di Deborah Gregoli


Editing di E.C.


