---
weight: 907
title: Capitolo 907
pubDate: 2025-03-20T11:48:41.522Z
tags:
    - overgeared
---


<em>'...Pericolo.'</em>


Nel momento in cui il Valhalla dell'Affetto Infinito andò in frantumi, il clone provò un'emozione oscura per la prima volta dalla sua nascita. Sentimenti di insicurezza e paura presero il controllo.


<em>'Armatura perduta. Non può essere riparata.'</em>






[Hai subito danni catastrofici!]






[Attivazione della sequenza di protezione in base alla tua nascita. Per i prossimi cinque secondi, la salute è fissata al minimo e non puoi morire.]






La spada di Grid lo trafisse di nuovo e il clone gemette.


“ Ah... ”


Il terribile dolore gli fece tremare il corpo e lo spirito.


<em>'Distruzione?'</em>


Non lo voleva. Non voleva scomparire.


"Oscuramento!"


Il clone riuscì a malapena a gridare, con il sangue che gli usciva dalla bocca. Doveva distruggere Grid e prendere il suo posto. Circondato dalla magia demoniaca, la pelle del clone iniziò a sbiancare e i suoi capelli neri divennero più lunghi.






[Le tue capacità fisiche sono aumentate notevolmente.]






[L'abilità combinata Rotazione Collegata è stata sbloccata.]






[L'abilità combinata Ondata Trascendentale della Cuspide Assassina Collegata è stata sbloccata.]






[L’abilità Arte della Spada di Pagma, Splendore è stata sbloccata.]






Il clone aveva copiato le capacità fisiche di Grid di quando era entrato nell'arcipelago Behen. Dopodiché, mentre si trovava all'Inferno, il clone aveva cacciato e livellato superando il livello 400. Le sue statistiche avevano sperimentato il quarto risveglio, ma non era stato uno sviluppo travolgente rispetto alle statistiche di cui Grid beneficiava dal creare oggetti.






Tuttavia, la competenza nella sua abilità con la spada era diversa. Il clone si basava solo sulla spada di Pagma, a differenza di Grid che aveva ottenuto il potere del Re Eroe e la tecnica della spada del Re Imbattuto. La sua abilità con la spada era stata sviluppata a un livello superiore rispetto a quella di Grid ed era in grado di usare una grande varietà di danze con la spada. Ciò era possibile solo quando utilizzava Oscuramento per migliorare le sue capacità fisiche.


"Arte della spada di Pagma".


Esatto. Per acquisire nuove abilità combinate e danze con la spada, Grid doveva aumentare le sue statistiche. Ciò dimostrava che salire di livello era più importante di quanto pensasse.


"Ondata Trascendentale della Cuspide Assassina Collegata."


“...!?”


Grid capì che il clone stava finalmente attaccando. Il clone aveva usato Oscuramento e aveva limitato i suoi movimenti prima di usare la fusione di cinque danze della spada. Dozzine di lame di energia apparirono contemporaneamente.


"Collegamento Trascendentale!"


Grid cercò di intercettarle, ma era impossibile perché le dozzine di lame di energia che volavano verso Grid si sparsero dappertutto.


“...!?”


Grid fu confuso quando le dozzine di lame di energia scomparvero dalla sua vista.


"Maestro!"


L'urlo disperato di Noe risuonò. La lama che Mira agli Dei cambiò improvvisamente rotta e volò sopra la testa di Grid.


<em>‘Non...!' </em>


Lo spaventato Grid alzò la testa verso il cielo. Vide le lame di energia che riempivano il cielo. Era uno spettacolo incredibile, proprio come se si stesse aprendo un'aurora.


"Rotazione!"


Era entrato nel regno dell'istinto. Grid fu sorpreso perché la potenza dell’abilità combinata delle cinque tecniche di spada era maggiore di quanto avesse immaginato. Le dozzine di lame di energia sparse nel cielo caddero verso la testa di Grid assieme alla parte Pinnacolo della danza della spada.


"Abbraccio di Lephel!"


Euphemina utilizzò un'abilità che aveva tenuto da parte. Lephel era un dio indigeno servito dai monaci e lei gli chiese di proteggere Grid dalle lame di energia.


"Pioggia di frecce!"


Jishuka scoccò dozzine di frecce sopra la testa di Grid. Anche  quella era un'abilità difensiva. Jishuka voleva che la barriera di frecce proteggesse Grid.


"Sua Maestà!"


"Grid!"


Lauel dispiegò la magia del vento per alterare la traiettoria della spada, tentando di indebolirne il potere. Nel frattempo, Peak Sword provò ad intercettare le lame di energia. Tuttavia, fu un mero desiderio. Il potere d'attacco di Ondata Trascendentale della Cuspide Assassina Collegata trascese il potere delle abilità usate dai Dieci Seguaci Meritevoli. Sembrava disprezzarli mentre la pioggia pesante di lame di energia si riversava sulla testa di Grid.


Grid stava già usando Rotazione e la spada rotante inghiottì le lame di energia che si riversavano dal cielo. Tuttavia, fu solo parzialmente efficace. Era impossibile contrattaccare contro le dozzine di lame energetiche che cadevano con una sola mossa.


“Coff!”


Coperto di sangue, Grid cadde in ginocchio. Alcune lame di energia che erano entrate nell'area intorno a lui furono scagliate indietro verso il clone.


“ Ohhh!”


Gli spettatori applaudirono. Sapevano che Grid mirava alla distruzione reciproca con il clone.


Tuttavia, il clone non era un avversario facile.


"Rotazione."


Stava usando lo stesso contrattacco di Grid per restituire gli attacchi a Grid...? Gli spettatori pensavano che Grid sarebbe morto da solo.


"Rotazione!"


Quindi apparve un altro Grid oltre al Grid originale e al clone. Era Randy. Randy utilizzò il contrattacco contro il contrattacco, minacciando il clone. In passato, il clone aveva evocato un altro Randy, proprio come Grid.


"Arte della spada di Pagma."


Il Randy del clone era morto il giorno in cui il clone era finito all'Inferno. In quel momento, il clone era solo.


"Rotazione Collegata."


I contrattacchi venivano attivati in continuazione! Le lame di energia che furono rafforzate dai contrattacchi consecutivi volarono verso Grid.






[Hai perso più del 70% della tua salute massima.]






[L'effetto di titolo del Primo Re si è attivato.]






[È stato creato uno scudo protettivo contenente la salute persa nell'ultimo minuto. Per la durata dello scudo, l'adattabilità al terreno aumenterà del 100% mentre la velocità di movimento e la difesa aumenteranno del 10%.]






“ Keuk...!”


Grid si trovava tra la vita e la morte.






[Hai subito danni catastrofici!]






[Una leggenda non muore facilmente. Puoi resistere a tutti gli attacchi per 5 secondi con un minimo di salute.]






Ovviamente era ancora presto per arrendersi. Cinque secondi sarebbero stati fantastici. Grid era appena entrato nello stato di immortalità mentre l'immortalità del clone stava volgendo al termine.


"Oscuramento!"


Grid sentì la speranza e richiamò tutto il suo potere.


"Ondata di Assassinio Collegata."


Il clone sferrò un attacco minaccioso.


"Movimento senza Restrizioni!"


Grid utilizzò l'abilità che evitava tutte le abilità non mirate e si avvicinò al clone.


"Caduta!"


L'attacco che era stato innescato minacciò immediatamente il clone. Grid vide una possibilità di vincere fino a quando le Mani di Dio non interferirono!


“...!?”


Caduta non venne attivata perché le Mani di Diogli volarono sopra e trattennero entrambe le braccia di Grid.


"Tu...!"


Grid fu completamente catturato dalle quattro Mani di Dio e perse completamente la sua libertà. Le sue braccia erano aperte come se fosse inchiodato a una croce. L'abilità del clone di controllare le Mani di Dio era di molto superiore a quella di Grid.


“Io sono te.”


La voce inquietante del clone entrò nelle orecchie del Grid catturato. Grid si rese conto che il clone voleva usurpare completamente la sua esistenza. Era assolutamente inorridito dal fatto che il clone si fosse evoluto in quel modo e ora lo stesse minacciando.


“Tu...”


Grid era certo.


"Devi morire!"


Solo la completa scomparsa del clone avrebbe garantito la sua sicurezza. Grid lo decise con uno sguardo assassino. Contemporaneamente, sul viso del clone apparve un sorriso. Sì, era chiaramente un sorriso.


"Sei tu quello che morirà."


Il clone si stava evolvendo anche in quel momento. Dalla  paura della morte e alla gioia di esserne scampato, il clone aveva provato varie emozioni.


"Io sono Grid".


“...!”


Fallimento trafisse il cuore di Grid.


Ttang! Ttang!


Quindi il clone estrasse il martello e colpì Fallimento più volte, trasformandola nella Spada dell'Illuminazione.


“Quattro secondi.”


Dichiarò mentre premeva la Spada dell'Illuminazione più a fondo nel cuore di Grid.


"Tre secondi."


Era il tempo rimanente dell'immortalità di Grid. Il clone sapeva che Grid sarebbe morto molto presto. Credeva che se avesse tenuto duro fino alla fine dell'immortalità di Grid, avrebbe sicuramente vinto. Certo, le variabili esistevano.


"Togligli le mani di dosso subito!"


Gridarono Asmophel e i Dieci Seguaci. Tutti loro bombardarono il clone per allontanarlo da Grid.


Tuttavia, il clone aveva ancora un asso nella manica.


"Arte della spada di Pagma, Splendore."


Flash!


Una luce bianca brillante emerse dalla spada trafiggendo il cuore di Grid, accecando i Dieci Seguaci Meritevoli e Asmophel.


"Un secondo."


Era la fine. Il clone aveva predetto la morte di Grid. Pensò al futuro nel quale lo avrebbe avrebbe sostituito. Le Mani di Dio strinsero la presa sulle braccia di Grid, costringendolo a rimanere immobile.


"Risultato. La tua morte."


Il clone utilizzò Assassino.


“...!?”


Ci fu un altro lampo di luce che turbò la loro vista quando si udì il suono di pelle, carne e ossa trafitte. Il lampo proveniva dagli attacchi collegati dell'elementale della luce e della Lama che Mira agli Dei. Sì...


“Coff! "


Quello che tossiva sangue era il clone, non Grid. A differenza delle previsioni dei presenti, il clone era quello che si stava accasciando.


"Hai anche tu la Runa dell'Oscurità?"


Grid si liberò dalle Mani di Dio che erano confuse dopo la caduta del loro padrone.


“...”


Il clone non rispose. Si inginocchiò semplicemente e tossì sangue.


Grid chiese di nuovo,


"Se io avessi usato il potere della runa, avresti copiato questo potere come hai fatto con l'armatura e la spada?"


“...”


"Ragazzo astuto."


Sarebbe una bugia dire che Grid non provava simpatia per il clone. Grid si sentì a disagio pensando alla solitudine e alla confusione che doveva aver provato il clone, nato per uccidere Grid. Tuttavia, il clone era una minaccia per Grid e il suo regno. Mettendo da parte la compassione, il clone era un avversario che doveva essere ucciso. Grid colpì la gola del clone. Dopo aver perso la sua armatura, il clone era stato infinitamente indebolito e Grid stabilì che questa era la fine.


...Almeno, fino a quando la Collana del Guardiano e il Braccialetto del Guardiano che il clone indossava attivarono fortuitamente l’effetto Indomito.






Traduzione di Giacomo Bonesso


Editing di E.C.
                                


                                



