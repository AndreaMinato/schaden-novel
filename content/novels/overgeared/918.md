---
weight: 918
title: Capitolo 918
pubDate: 2025-03-20T11:48:41.525Z
tags:
    - overgeared
---


- Grid: Come stai?


- Kraugel: Sei preoccupato?


- Grid: Per niente. Chi oserebbe preoccuparsi per la persona in cielo? Stavo solo facendo un saluto ordinario.


- Kraugel: Le cose vanno bene. Andrò dritto al punto: perché mi hai mandato un sussurro?


- Grid: Eheh… Mi puoi dire una cosa? Ci sono minerali in Satisfy che si possono usare come materiale per degli occhiali da sole?


- Kraugel: Occhiali da sole? Capisco. La persona che ha avuto il primo contatto con il Re dagli Occhi Malvagi sei tu. Hai intenzione di placare il Re dagli Occhi Malvagi?


- Grid: Incredibile… Ma sai che sei davvero inquietante? Come hai fatto a capirlo da una sola domanda?


- Kraugel: … Non è bizzarro che tu mi stia chiedendo di minerali?


- Grid: La conoscenza di Pagma non è universale. Non so quali materiali servono per fare  un oggetto finché non ne padroneggio il metodo di creazione.


- Kraugel: Ho sentito che di recente hai ingaggiato un Gioielliere. Non sarebbe meglio chiedere a lei?


- Grid: Sfortunatamente, le manca ancora esperienza. D’altro canto, hai accumulato più esperienza e conoscenza in Satisfy. Fammi un favore, per favore. Se mi aiuti questa volta…


- Kraugel: Gli esperimenti del Gran Maestro indossano occhiali neri, ottenuti lavorando diamanti di etere.


- Grid: Gran Maestro? Esperimenti? Diamanti?


- Kraugel: Si tratta di un diamante di etere. Mi hanno detto che può essere estratto dalla Miniera di Elliter a Talima.


- Grid: La città dei nani… I nani concedono l’accesso alla miniera?


- Kraugel: La Miniera di Elliter è abbandonata da tempo.


- Grid: Perché?


- Kraugel: La miniera di Elliter ha un buco dimensionale. Muller l’ha sigillato, ma di recente il sigillo si è indebolito.


- Grid: Un buco dimensionale?


- Kraugel: Anche noto come porta dell’Inferno. A volte salta fuori la ‘mano’ del Dodicesimo Grande Demone.


- Grid: Mano…?


- Kraugel: Una mano che può afferrare centinaia di nani in una volta e trasformarli in terra.


- Grid: È impossibile andarci ora?


- Kraugel: Esatto. I nani non apriranno la miniera.


- Grid: Significa che in questo momento c’è un solo modo per ottenere il diamante di etere?


- Kraugel: Esatto.


- Grid: Il compenso della Competizione Nazionale.


- Kraugel: Buona fortuna.


- Grid: Altrettanto. Spero che la cosa non ti disturbi.


- Kraugel: Mi prendi in giro adesso? Quest’anno sei qualche passo avanti a me.


- Grid: E l’anno prossimo?


- Kraugel: Fianco a fianco.


“Fianco a fianco quando potrebbe superarmi di nuovo? Che persona modesta.”


Grid finì di sussurrare e si alzò in piedi. Percepì il ritorno di un concorrente con un talento di classe SSS che era diverso dal normale Grid sotto molti aspetti. Le aspettative di Grid erano più forti della sua paura. Era più stimolato che scoraggiato.






***






Quartier generale della S.A. Group. Come è stato concesso il permesso per la costruzione? Hanno dato delle mazzette? L’edificio era così alto da far sorgere delle domande.


Un’auto che si vedeva di rado si fermò all’ingresso. Era una berlina sportiva in edizione limitata che solo poche persone al mondo possedevano. Erano passati tre anni dall’uscita di quel modello, ma il valore immutato e il design sofisticato catturavano ancora l’attenzione della gente. Il personale della S.A. Group nell’atrio smise di lavorare e prestò attenzione all’auto. C’erano poche persone nella Corea del Sud che non conoscevano il proprietario dell’auto.


Click.


Ci furono molte esclamazioni quando il giovane scese dall’auto. Shin Youngwoo era famoso per essere il primo Re tra due miliardi di giocatori in tutto il mondo. Riceveva un trattamento da star anche tra gli impiegati della S.A. Group.


“Benvenuto. Sono rimasta sorpresa quando ho sentito che desiderava aver un incontro in persona.”


Yoon Nahee, manager del team operativo, gli venne incontro.


“È bello sperimentare questa brezza fresca. È la compagnia migliore al mondo.”


“Tutto merito di Youngwoo-ssi e degli altri utenti che si divertono a giocare.”


“Sei grata per gli utenti? Ho la sensazione che il contratto di oggi avrà successo.”


Yoon Nahee fu molto sorpresa dall’atteggiamento di Youngwoo. Il giovane sciocco che aveva incontrato l’anno prima ora non c’era più.


<em>‘È un uomo che è cresciuto con Satisfy…’</em>


Non doveva dimenticare che l’uomo di fronte a lei era più speciale di chiunque altro. Yoon Nahee gli mostrò un sorriso luminoso.


“Abbiamo messo anima e corpo nel contratto con Youngwoo-sii. Ne rimarrà soddisfatto.”


“Ci avete messo anima e corpo? La compagnia ha cambiato posizione sul pavranio e la pietra divina?”


“Mi dispiace, ma… come abbiamo detto in precedenza, non possiamo includere il pavranio e la pietra divina nelle ricompense. Il pavranio è un oggetto con una classe specifica, quindi il metodo di acquisizione e la quantità sono limitati. La pietra divina è classificata come oggetto ‘divino’ al di sopra dell’adamantio e della pietra del sangue, il che significa che i giocatori non possono ancora ottenerla. Non ha controllato la copia del contratto questa mattina?”


“Volevo solo chiedere. Ho capito. Non posso discutere al riguardo.”


“La ringrazio per la comprensione. Il direttore le spiegherà più nel dettaglio, ma le ricompense di Youngwoo-ssi sono limitate ai materiali di produzione di primo livello come l’anno scorso… Lei-?”


Yoon Nahee era turbata mentre accompagnava Youngwoo all’ascensore. Tutta colpa di quel sorriso particolarmente cupo che si diffondeva sul volto di Youngwoo.


“A cosa sta pensando?”


“Al diamante di etere. È la ricompensa che voglio.”


“…!!”


Yoon Nahee si zittì quando sentì il nome dell’oggetto inaspettato. Per fortuna non cadde. I diamanti di etere erano diamanti racchiusi nella materia oscura chiamata ‘etere’ che assorbiva la luce e il potere magico. Il minerale aveva ereditato le caratteristiche dell’etere e dei diamanti, mostrando un potere eccezionale in certe condizioni. Valeva più dell’adamantio e della pietra del sangue, che erano i rappresentanti di mondi diversi.


<em>‘Tuttavia, il minerale ha meno valore dell’adamantio e della pietra del sangue.’</em>


Naturalmente era uno dei migliori minerali esistenti nel mondo umano. Tuttavia, c’era un problema.


“… Lo conosce? Il percorso di ottenimento del diamante di etere non si è ancora aperto.”


Il potere speciale del diamante di etere gli dava un certo tipo di utilità e aveva il potenziale per rendere obsoleta la ‘valutazione’. Un oggetto che i giocatori non dovevano ancora avere.


“Youngwoo-ssi, l’equilibrio è importante. In questo momento i giocatori non dovrebbero avere nemmeno un diamante di etere.”


Shin Youngwoo conosceva l’equilibrio di cui era preoccupata. Ad esempio…


“Pensi che libererò il Re Dagli Occhi Malvagi?”


“…!!”


Ding!


La porta dell’ascensore si fermò dove era direttaYoon Nahee, il 51° piano. Stava dietro a Shin Youngwoo come una statua mentre lui bussava alla porta dell’ufficio del direttore Yoon Sangmin. Dichiarò questo,


“Hai promesso che mi avresti dato fino a sette oggetti sotto una certa valutazione per il progetto del Re dei Demoni.”


Sì, la valutazione… La S.A. Group si è concentrata sulla valutazione delle ricompense. Era stato un errore.


“N-No.”


Yoon Nahee guardò la porta dell’ufficio che si chiudeva e tirò fuori in fretta il telefono. Provò a chiamare Yoon Sangmin.


(Cosa sta succedendo?)


Fortunatamente, il direttore Yoon Sangmin rispose subito dopo aver salutato Shin Youngwoo. Era nella sua rete di contatti d’emergenza, quindi Yoon Sangmin non poteva ignorarla.


Yoon Nahee gridò,


“Dobbiamo cambiare il contratto!”


(Cosa stai dicendo? Vuoi cambiare improvvisamente il contenuto di un contratto che è già stato esaminato a fondo? Pensi che questa compagnia sia un parco giochi?)


“Youngwoo-ssi vuole i diamanti di etere!”


(Cosa? Un giocatore è a conoscenzadei diamantidi etere? Di già?)


“Modifica il contenuto delle ricompense prima che Youngwoo-ssi firmi!”


Non era troppo tardi. Shin Youngwoo era appena entrato nell’ufficio. Avrebbe condiviso una stretta di mano con Yoon Sangmin e ricevuto poi il contratto. A quel punto, avrebbe dovuto leggere solo la prima parte del contratto. Yoon Nahee si sentiva speranzosa. Tuttavia, il mormorio di Yoon Sangmin al telefono le tolse ogni speranza.


(… Ha già firmato.)


“…!!”


Ha firmato il contratto senza leggerlo…?


“… Ah.”


La nervosa Yoon Nahee si rese conto tardivamente che questo non era il primo contratto che Shin Youngwoo firmava con la S.A. Group. Prima della Seconda Competizione Nazionale ne aveva firmato uno con la S.A. Group, sperimentando così l’‘affidabilità’ della S.A. Group.


<em>‘Allora, il motivo per cui mi ha chiesto una copia del contratto stamattina…’</em>


Yoon Nahee chiuse la chiamata e scosse la testa.


“Con il passare degli anni è sempre più difficile trattare con lui. La donna che lo prenderà soffrirà.”






***






“È passato molto tempo.”


“È bello vederti. Ti ho osservato e ho fatto il tifo per te.”


“Ti ringrazio. Dammi il contratto, per favore. Immagino che non sia diverso dalla copia che mi è stata mandata stamattina.”


“Certo che no. Controlla ancora una volta e poi firma… Scusa, devo rispondere a una chiamata.”


“Ho firmato.”


“… ????”


È successo in meno di un minuto. Shin Youngwoo rise mentre rimetteva in tasca la penna stilografica ricevuta dal padre. Nel frattempo, Yoon Sangmin lottò per mantenere la calma mentre metteva via il telefono.


“Hai firmato senza leggerlo?”


“Non hai detto che il contenuto è lo stesso?”


“Non puoi mai saperlo…”


“Va tutto bene. Ho già firmato.”


“Possiamo rinunciare al contratto se siamo entrambi d’accordo… Sigh, ok. Ho capito. Ormai è accaduto, è inutile piangere sul latte versato. Ho una domanda.”


“Cosa?”


“Perché hai corso il rischio?”


“Quale rischio?”


“Avresti potuto fingere di non sapere del diamante di etere e firmare il contratto dopo averne controllato attentamente il contenuto. Perché hai osato dire a Yoon Nahee del diamante di etere e hai creato una situazione così urgente?”


“Volevo essere sicuro.”


“Sicuro?”


“Non ero sicuro se avrei dovuto scegliere il diamante di etere al posto di un sottoprodotto della creatura divina.”


“… La reazione di Yoon Nahee ti ha dato fiducia.”


“Sì. La sua reazione onesta mi ha dato la risposta. Ecco perché ho firmato.”


“Capisco. Il tuo giudizio è stato corretto. Il diamante di etere… Per essere precisi, il valore del Re Dagli Occhi Malvagi che può essere sfruttato con il diamante di etere è grande.”


Gli Occhi Del Male erano una specie avanzata, diversa dall’inferiore clan dell’acqua. Il Re Dagli Occhi Malvagi avrebbe dato a Shin Youngwoo un potere che non si poteva paragonare a quello del clan dell’acqua.


“Con questo Youngwoo-ssi può costruire una base per combattere l’Impero. Tuttavia, non dimenticare. È solo una possibilità. Le ricompense saranno date solo in base alle azioni di Youngwoo-ssi e dei quattro re celesti.”


Il contratto diceva chiaramente:
<ol>
         <li>Shin Youngwoo deve partecipare all’evento ‘Sconfiggi il Re dei Demoni’ durante la Competizione Nazionale e interpretare il ruolo di Re dei Demoni.</li>
         <li>In base al suo ruolo, il Re dei Demoni deve essere ostile e sopraffare i giocatori che partecipano all’evento ‘Sconfiggi il Re dei Demoni’.</li>
         <li>La S.A. Group sosterrà Shin Youngwoo.</li>
         <li>I Quattro Re Celesti si riferiscono ai PNG Piaro, Asmophel, Mercedes e Noll. La portata della duplicazione è limitata alle loro statistiche, abilità e oggetti. La duplicazione di personalità, ricordi ed emozioni è severamente vietata.</li>
</ol>
......


......
<ol start="12">
         <li>La S.A. Group è obbligata a pagare un risarcimento a Shin Youngwoo ogni volta che il numero di uccisioni accumulate alle porte dei Quattro Re Celesti aumenta di 100. L’indennizzo sarà dato alla fine del contratto.</li>
         <li>Se Shin Youngwoo sopravvive fino alla fine dell’evento ‘Sconfiggi il Re dei Demoni’, la S.A. Group gli pagherà il risarcimento. L’indennizzo sarà dato alla fine del contratto.</li>
         <li>Questo accordo è valido fino alla fine della Quarta Competizione Nazionale di Satisfy.</li>
</ol>
A differenza dei desideri di Shin Youngwoo, non c’erano privilegi speciali. La S.A. Group non aveva dato a Shin Youngwoo nessuna abilità speciale od oggetto quando era il Re dei Demoni. Doveva combattere contro tutti i partecipanti alla Competizione Nazionale con le sue abilità e quelle dei Quattro Re Celesti che avevano clonato le statistiche dei suoi subordinati.


Non sarebbe stato facile. In particolare, una volta che i rappresentanti di ogni paese avessero riconosciuto l’essenza dell’evento e formato una ‘alleanza’, le probabilità che il re fosse sconfitto sarebbero aumentate esponenzialmente. Grid poteva ottenere fino a sette ricompense.Youngwoo sarebbe stato in grado di monopolizzare più ricompense degli altri, ma era in svantaggio.


“Per favore, gioca un ruolo attivo e ottieni le ricompense che vuoi.”


“Grazie per il tuo sostegno.”


Youngwoo salutò il direttore Yoon Sangmin e si diresse verso casa. Per il resto del tempo che gli rimaneva aveva intenzione di costruire le sue specifiche, creare nuovi oggetti per i suoi subordinati e aumentare il suo livello. In particolare, doveva perfezionare Noll che aveva trascurato per molto tempo.


<em>‘La Competizione Nazionale ha ora un server separato. Posso consumare gli slot di creazione a piacimento.’</em>


C’era una possibilità di vittoria.


<em>‘Farò tutto ciò che serve per vincere.’</em>






***






“Oltre al diamante di etere, la lista delle ricompense include la Pietra della Vita, il teschio del profeta, il panno di Kelad e la maschera di Yangban. Sbarazzatene.”


Dopo che Shin Youngwoo se n’era andato, Yoon Sangmin diede un ordine. Non era possibile cambiare il risarcimento per Shin Youngwoo che aveva un contratto separato, ma le ricompense per la medaglia d’oro erano diverse.


‘Grazie a Youngwoo-ssi abbiamo capito i punti ciechi del risarcimento. Abbiamo ricevuto il suo aiuto.’


Ha cercato di pensare in modo positivo, ma emerse un sospiro. Yoon Sangmin era già preoccupato per il progetto del Re dei Demoni.






Traduzione di Deborah Gregoli


Editing di E.C.
                                


                                



