---
weight: 93
title: Capitolo 93
pubDate: 2025-03-10T08:59:29.213Z
tags:
    - overgeared
---


“La signorina è scomparsa da già mezza giornata e ancora non sappiamo dove sia? Che gente incompetente! Non smettete di cercare! Trovatela!”


Phoenix era stato sconfitto e ferito gravemente durante la battaglia contro l’Ottava Servitrice, Yura. Mentre era disteso a letto perdendo metà della sua sanità mentale, qualcosa era cambiato al Castello di Winston.


Un veterano di alto rango della Chiesa di Yatan si era infiltrato nel castello, aveva fatto il lavaggio del cervello all’amministratore, ucciso i soldati e Irene era scomparsa. Phoenix non poteva nemmeno scendere dal letto, ma cominciò ad avere delle crisi dopo aver appreso che Irene non era stata trovata.


“Le ferite del capitano stanno peggiorando! Per favore calmatevi! Troveremo la signorina incolume.”


“Stai zitto! La mia salute in questo momento non è importante! Perché state ripetendo le stesse identiche parole di poco fa senza fare nulla?”


Era notte inoltrata. Phoenix non voleva immaginare cosa Irene stesse provando in questo momento.


‘La mia signora ha già subìto l’esperienza di essere rapita, non ha ancora superato questo trauma... Sarà terrorizzata.’


In passato c’era stato Doran, ma adesso lui non c’era più.


‘Mia signora, vi prego, non preoccupatevi. Il vostro servitore vi aiuterà!’


“Ohhhh!”


Phoenix grugnì, fece appello a tutta la sua forza e si alzò dal letto.


“Capitano!”


I cavalieri andarono nel panico, a causa del sangue che stava filtrando dalle bende avvolte al petto di Phoenix.


‘Morirà!’


Phoenix aveva una grossa ferita proprio accanto al cuore. Lui era abbastanza forte da poter parlare ed alzarsi, ma era così seriamente ferito che non sarebbe stato strano se fosse morto da un momento all’altro. I cavalieri provarono a persuaderlo.


“Se la signorina Irene non verrà trovata e l’amministratore non si sveglierà, il castello non crollerà? C’è una buona probabilità che la signorina sia in difficoltà, ma voi siete al sicuro. Se provate a spostarvi in questo momento allora la situazione peggiorerebbe soltanto. Quindi vi prego, calmatevi!”


“Stai zitto!”


I cavalieri stavano prendendo la decisione giusta, ma Phoenix non ne voleva sapere. Vedeva Irene in una terribile situazione. Poco dopo, un soldato corse nella stanza.


“La signorina! La signorina Irene è ritornata!”


“...!”










***










“Mia signora, il vostro fedele servitore non è riuscito a proteggervi! Questa è una colpa che non potrà essere espiata per tre generazioni! Vi prego, uccidetemi!”


Irene corse verso Phoenix, che si era inginocchiato. Una persona mezza morta stava correndo intorno, Phoenix appariva come un mostro ai cavalieri e ai soldati.


“Sir Phoenix...”


Il sangue colava dalle bende avvolte attorno al suo petto. A causa dell’eccessivo sanguinamento, la sua carnagione era pallida e le labbra avevano un colorito bluastro. Phoenix era veramente pronto a morire, ma Irene non voleva perderlo.


“Questo incidente è accaduto mentre Sir Phoenix si trovava a letto in infermeria, perciò egli non ne è responsabile.”


“No! È colpa mia. Questo prova che ho trascurato la sicurezza del castello...!”


“Silenzio!”


Irene gridò. Phoenix ne fu scioccato, poiché era la prima volta che vedeva Irene comportarsi in questo modo. Era rimasto a bocca aperta, quando Irene espresse fermamente la sua volontà.


“Questo incidente è stato tutta colpa mia. È stata solamente colpa mia perché non ho aumentato il numero di guardie dopo che voi, Sir Phoenix, siete rimasto ferito. Voi non avete alcuna responsabilità, quindi alzatevi. Vi prego, prendetevi cura della vostra ferita. Sarei molto triste se mi lasciaste come Doran.”


‘Mia Signora...’


La testardaggine di Phoenix era stata finalmente abbattuta. Scosse poi la testa, e chiese.


“È stata di nuovo la Chiesa di Yatan? Volevano usarvi come sacrificio?”


“...”


Irene tremò al ricordo degli occhi gelidi di Malacus. La paura della morte, che aveva provato due volte, era stata così orribile da non poterla più sopportare. Irene spiegò con voce tremante.


“Ho perso conoscenza e quando mi sono svegliata, c’era un uomo. Era il Sesto Servitore, Malacus.”


“C-cosa?”


I cavalieri erano agitati.


“Uno dei servitori di Yatan ha osato invadere Winston?”


“Sembra che la Chiesa di Yatan si stia meticolosamente preparando ad un guerra contro Winston!”


“Non posso perdonarli per aver rapito la signorina! Dobbiamo riferirlo al Conte Steim, ed esortare l’intero esercito ad invadere il principale Tempio di Yatan.”


“No, ma...?”


Phoenix interruppe i cavalieri turbati che stavano urlando. Doveva esserci qualcosa di strano. I servitori di Yatan erano forti, in particolare Malacus era famoso per essere crudele. Era impossibile che Irene fosse fuggita da lui, e lui non l’avrebbe lasciata andare.


“Chi ha salvato la signorina?”


Poche vergini rapite dalla Chiesa di Yatan ritornarono mai a casa. Una di loro era Irene, ma perché fu salvata da Doran. Tuttavia, Doran non era più qui.


‘Se l’avversario è stato uno degli Otto Servitori, nemmeno per Doran sarebbe stato semplice salvarla.’


La persona che aveva tratto in salvo Irene doveva avere un enorme potere, ma esisteva una persona del genere qui a Winston?


“È stato quell’uomo.”


“Huh?”


Phoenix fu sbalordito dall’uomo che Irene aveva indicato. Lui era...


“Haha, salve?”


“Tu...?”


La persona che Irene stava indicando era Grid. Tuttavia, Phoenix sapeva fosse un eccellente fabbro. Ma non era solamente un fabbro? Come era riuscito a salvare Irene? Aveva contro Malacus!


‘Aveva usato il cervello? Ma non sembrava intelligente...’


Irene spiegò la situazione al confuso Phoenix.


“Il Signor Grid è molto forte. Ha ucciso Malacus con i suoi compagni, poi ha salvato me e ha disintegrato il resto dei seguaci. Un eroe.”


“...Mia Signora?”


Lo sguardo che Irene stava rivolgendo a Grid era strano. Era come lo sguardo di una vergine verso qualcuno che le piaceva. Phoenix fu sorpreso per un momento, ma si riprese subito, poi scrutò Grid da capo a piedi. Grid si era spogliato di tutto il suo equipaggiamento nella zona sicura ed era tornato ancora una volta al suo aspetto trasandato, ma Phoenix fu in grado di notare la natura multidimensionale di Grid. In qualche modo ebbe l’illusione di vedere un’aura di luce attorno a Grid.


‘Grid sembra essere qualcuno che si è costruito un’ottima reputazione… Deve nascondere la sua identità di solito. Forse fare il fabbro è semplicemente il suo passatempo? Ha delle abilità eccellenti per essere solo un appassionato… No, deve aver costruito la sua reputazione in molti modi.’


Phoenix si convinse.


“Grazie. Siete il salvatore della Signorina e di Winston...! Non dimenticherò la vostra grazia!”


L’atteggiamento di Phoenix cambiò completamente da quello che aveva prima. Grid vide finalmente la finestra di notifica.






[Missione compiuta!]






[L’affinità con Irene, la signora di Winston, è aumentata al massimo.]






‘Bene!’


Era stata una missione più semplice di quanto si aspettava. In più, le ricompense per una missione di livello A erano magnifiche.


“Signor Grid, questo è una dimostrazione della mia sincerità.”






[Hai ottenuto l’Anello di Doran.]






“Questo è...”


A Grid venne consegnato un anello. Irene sorrise e affermò,


“Vi prego, giuratemi che conserverete questo anello, come ricordo di colui che mi salvò la vita.”


“Colui che vi salvò la vita, intendete Doran? Assolutamente. Anche io ho un legame con lui... Ne farò tesoro.”


“Lo giurerete?”


Grid rispose alla domanda di Irene. “Certamente.”


In quel momento.






[L’Anello di Doran è stato vincolato a te.]






“...”


In Satisfy, la penalità data dalla morte era molto grande. C’era un calo di esperienza e della tenuta degli oggetti equipaggiati. Inoltre, vi era una certa probabilità che gli oggetti equipaggiati decadessero, divenendo molto difficile riottenerli dopo essere morto. Anche se la persona fosse accorsa subito dopo essere risorta, molti utenti o mostri trovandosi lì avrebbero potuto raccoglierli. Chi non sarebbe arrabbiato droppando oggetti dall’enorme valore mentre sta morendo?


Pertanto, Satisfy aveva un sistema per proteggere oggetti del genere. Gli oggetti collegati ad un utente non venivano mai lasciati cadere, anche se l’utente fosse morte. Era anche impossibile venderli ad altri utenti.


‘Maledizione!’


L’Anello di Doran era decisamente un accessorio importante, ma non era così per Grid, che poteva resistere ad ogni sorta di condizione di stato. Per questo motivo, aveva pensato di vendere l’oggetto, ma...


‘È vincolato a me! Che significa?’


Gli oggetti a cui si era vincolati non potevano essere rilasciati. Anche se un utente fosse morto, avrebbe perso una quantità di oro simile al valore dell’oggetto al posto di quest’ultimo. Di conseguenza, molti utenti erano disposti a correre il rischio di perdere l’oggetto e non usavano il sistema di vincolatività dello stesso. Grid cercò di calmare i suoi bollenti spiriti.


‘...Pensiamo positivamente. È vero che questo anello è magnifico.’


Aumentava la sua salute di 1.000 punti e possedeva un’abilità che ripristinava il 50% del danno inflitto. Era decisamente un buon oggetto. Anche se non poteva ricavarci dei soldi, poteva usarlo direttamente.


‘Mi piace... Posso indossare un anello così bello... Haha... Mi sento bene...’


Grid indossò l’Anello di Doran piuttosto che riporlo nell’inventario. Irene sorrise allegramente alla vista di ciò.


“Signor Grid, a breve organizzerò un banchetto in vostro onore. Spero vi prendiate parte.”


“...Sì.”


Grid rispose ad Irene, che stava arrossendo, e ritornò alla fucina di Khan. Era tardi, quindi il vecchio fabbro stava già dormendo. Nel buio della fucina, Grid cominciò ad organizzare i suoi oggetti.


‘Il Mantello di Malacus e l’Anello di Doran... con questi sono ancora più forte. Ho anche otto pietre di potenziamento sacre e dieci pietre di potenziamento armatura sacre. Inoltre, tre pietre magiche per un valore totale di 33.600 pezzi di oro... Non è meraviglioso? Sì, lo è da qualsiasi lato lo si guardi.’


Cento pezzi di oro equivalevano a 120.000 won in contanti. Ciò significava che 33.600 pezzi di oro erano 40.320.000 won. Grid era riuscito ad ottenere più di 40 milioni di won in oggetti grazie alla Gilda Tzedakah. Poi, tre giorni dopo, metà del valore delle sfere sarebbe entrato nelle sue tasche.


‘Come mai mi sta trattando così bene?’


Grid si rese conto che la Gilda Tzedakah lo aveva trattato davvero bene e si chiese il perché. Arrivò ad una conclusione dopo averci pensato da solo.


“Che Jishuka sia interessata a me? Una persona così bella vuole incontrarmi?”


Jishuka era una degli idoli di Satisfy, aveva numerosi fan club in tutto il mondo, proprio come Yura.


‘Tanti uomini non saranno invidiosi di me e mi malediranno?’


Era come un sogno. Le narici di Grid si dilatarono al pensiero.


‘Ha una personalità selvaggia ma è una bellezza stratosferica e il suo corpo è fantastico... Una dichiarazione non sarebbe incredibile?’


Era arrivato il momento di disconnettersi. Grid canticchiò ed effettuò il log out. Andò a letto senza lavarsi, come sempre. Nel frattempo, tra le ultime notizie, ne veniva trasmessa una in particolare in tutto il mondo: il Sesto Servitore, Malacus, era stato ucciso!


Il potere oscuro del Dio Yatan e la potenza di attacco degli utenti della Chiesa di Yatan era stata temporaneamente ridotta del 10%!


Finché non fosse stato eletto un nuovo sacerdote, sarebbe stato impossibile per un nuovo utente diventare un mago nero. In più, la forza della Chiesa di Yatan era stata enormemente indebolita! Fu reso noto che era stata la Gilda Tzedakah a sconfiggere Malacus.


I top ranker speravano di unirsi a quella Gilda. Il miglior beneficiario di questo incidente non era Yura, bensì la Gilda Tzedakah.


L’intervista esclusiva con Regas...


‘La persona più attiva nel raid contro Malacus è stata qualcun altro?’


Jishuka diede una conferenza stampa come rappresentante della sua Gilda.


‘La gilda vuole espandersi... Ma coloro che vogliono unirsi a noi devono superare una prova.’


“Ultimamente la maggior parte delle ultime notizie parlano di Satisfy.”


“Jishuka non è sexy? Mi piace di più di Yura, morirei felicemente se potessi andare a letto con una donna del genere.”


“Ridi~colo. Non riusciresti ad entrare in contatto con una donna simile nemmeno se morissi e rinasceressi cento volte. Una donna così potrebbe stare solo con gli uomini più ricchi e belli della terra. È in un mondo completamente diverso dal nostro.”


“Piuttosto che qualcuno di ricco e bello... non sarebbe più probabile che frequenti un ranker di Satisfy?”


“È possibile essere più ricchi o più belli dei ranker?”


“Giusto...”


Alcuni della 45esima generazione di laureati stavano chiacchierando in un bar. Si erano incontrati per decidere del prossimo incontro, e il discorso si spostò naturalmente su Satisfy. Ovviamente, fu anche fatto il nome di Shin Youngwoo.


“Hey, Youngwoo non aveva detto che aveva cominciato a giocare a Satisfy dalla beta aperta? Lo ha giocato per più di un anno, per cui non è possibile che adesso abbia incontrato qualcuno tipo Jishuka o Yura?”


“Smettila di dire sciocchezze, è un perdente anche nel gioco. Come può essere un ranker, quando si sta indebitando sempre di più invece che guadagnare attraverso Satisfy. Starà combattendo gli slimes<a href="#_ftn1" name="_ftnref1">[1]</a>.”


“Pfff! Sei divertente! Kukuku! Questo è troppo, di certo non starà uccidendo slime dopo un anno? Potrebbe almeno cacciare un lupo!”


“Hey! State sottovalutando Youngwoo? Non avrà catturato un goblin?”


“Kikikil~!”


Dopo aver finito l’università o essere ritornati dagli studi all’estero, avevano trovato difficile vivere nella società. Persone migliori di loro stavano ottenendo i lavori che desideravano. Per un gruppetto così avvilito, il ‘peggiore di loro fra loro’ Shin Youngwoo era letteralmente un balsamo curativo.


Quando parlavano di lui era sempre un, ‘Mi sento sollevato nel sapere che ci sono tante persone peggiori di me al mondo.’


“Ah, voglio vedere Youngwoo. Spero venga all’incontro questa volta.”


“Sono d’accordo... Ah! Ah Young!”


“Huh?”


Kim Ahyoung, una bellissima donna che, alla fine, non poteva competere con quelle come Yura o Jishuka. Quando era alle superiori e all’università, sentiva sempre dire che lei fosse la più bella, ed era stata anche il primo amore di Shin Youngwoo.


“A Youngwoo piaci, non è vero? Incontralo e chiedigli di venire all’incontro, così verrà di sicuro.”


“Huh? Gli piacevo molto tempo fa, ma adesso? È passato tanto da quando ci siamo diplomati alle superiori, e ci vediamo solo una volta all’anno alle riunioni degli ex-alunni.”


“Wow~ Hai incontrato così tanti uomini, ma ancora non li capisci? Le persone che non hanno esperienza nelle relazioni non possono dimenticare il loro primo amore. Forse a Youngwoo piaci ancora?”


“Hehe... Non ha esperienze di quel genere?”


“Gli angoli della bocca di Kim Ahyoung si curvarono con interesse. Pensò che sarebbe stato divertente giocare con qualcuno che riusciva a malapena a vivere.


“Datemi il numero di telefono di Youngwoo.”


“O~kay.”


Gli ex-compagni di Shin Youngwoo non sapevano che lui, ignorato in quanto perdente, era rinato come vincitore... E non potevano immaginare il tipo di donna che lo avrebbe accompagnato all’incontro.


[1] Giocattolo di grande successo degli anni Settanta. Sostanza gelatinosa abbastanza liquida da poter colare ma così viscosa che aderiva alle superfici contro cui veniva ad esempio lanciata. Mai sentito parlare degli Skifidol!?


Traduzione di MoonRoro29


Editing di Libusemumei
                                


                                



