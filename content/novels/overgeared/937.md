---
weight: 937
title: Capitolo 937
pubDate: 2025-03-20T11:48:41.529Z
tags:
    - overgeared
---


Nella Tomba della Spada, la parola “tomba” aveva due significati. Conteneva le opere che Pagma aveva prodotto nei suoi ultimi anni di vita ed era anche la tomba di Braham. Era un luogo profondamente legato a due antiche leggende. Probabilmente era uno dei luoghi più significativi per la visione del mondo di Satisfy e, pertanto, il Gruppo di Spedizione di Skunk era ossessionato dalla Tomba della Spada.


Il momento in cui avrebbero svelato il mistero della tomba sarebbe equivalso a quello in cui avevano scoperto il Tempio di Yatan. No, forse avrebbero potuto ottenere una fama e una ricchezza ancora maggiori grazie alla Tomba della Spada. Skunk voleva comprarsi un aereo personale per viaggiare in tutto il mondo, Dog Woman voleva poter far accedere suo fratello, malato terminale, a delle strutture mediche altamente specializzate che potessero prolungargli la vita e Crocodile voleva avere più di dieci macchine di lusso nel suo garage.


Sì, il Gruppo di Spedizione di Skunk aveva trascorso un anno della propria vita nella Tomba della Spada.


…E tutto era continuato fino alla comparsa di un ospite non invitato.


“G-Grid…!”


La persona davanti a loro aveva una folta chioma di capelli neri e un naso aquilino. Gli occhi erano feroci come quelli di un rapace e il suo corpo muscoloso non poteva essere nascosto con un’armatura e un mantello. Il Gruppo di Spedizione di Skunk provò odio quando vide l'ospite non invitato e confermò l’ID sopra la sua testa. Nel frattempo, Grid scosse la testa.


“E voi sareste…?”


Dei giocatori non legati al Discendente di Pagma non avrebbero dovuto sapere dell'esistenza della Tomba della Spada, per non parlare della sua ubicazione. Grid era sospettoso di quel gruppo di persone che era arrivato alla tomba prima di lui.


“Mi stavate inseguendo?”


Grid socchiuse gli occhi sospettoso.


“No. Non è forse impossibile? Il nostro incontro è una coincidenza.”


Rispose prontamente Skunk. Non voleva che l'anno passato andasse sprecato, quindi non voleva seguire un'idea stupida come quella di bloccare Grid. Se fosse stato uno stupido, non sarebbe diventato il capo di un gruppo o il rappresentante della sua classe.


Skunk sospirò a causa della pesantezza dei suoi pensieri e si sforzò di rilassare i muscoli facciali. Aveva un sorriso molto luminoso mentre parlava con Grid. Era un sorriso che avrebbe potuto indurre qualcuno a pensare che fosse un suo fan.


“Grid, è un onore incontrarla qui per caso. Sono l'esploratore primo classificato, Skunk. È un nome umile, ma… forse ne ha sentito parlare?”


“Skunk? Ah.”


Grid non avrebbe mai dimenticato quel nome. Era un nome che gli ricordava le scoregge, quindi non era facile da dimenticare. Ricordava di averlo incontrato al Tempio di Yatan la prima volta che Braham aveva usato Assimilazione.


“La riconosco. Lei ha trovato l'ubicazione della chiesa principale di Yatan ed ha fatto notizia per un po’.”


“Sono onorato che lei mi conosca.”


Skunk sorrise, ma dentro di sé era sorpreso. Grid non era uno che parlava a vanvera e si comportava con arroganza in pubblico? Perché stava mostrando un atteggiamento educato in un luogo privato, dove non aveva bisogno di essere consapevole degli sguardi degli altri?


‘<em>Non può essere perché ha carattere gentile…</em>’


Skunk stava analizzando la situazione da una prospettiva negativa. Grid era il sovrano di un regno. Il livello della sua rete di intelligence era diverso da quello dei giocatori comuni. A seconda delle sue scelte e delle sue selezioni, Grid poteva capire lo stato attuale del Gruppo di Spedizione di Skunk.


Pertanto, Skunk concluse che Grid doveva star tenere d'occhio il suo gruppo da molto tempo, aspettando che scoprissero i segreti della Tomba della Spada per suo conto. La Tomba della Spada era un luogo speciale per Grid. Era naturale che gli prestasse attenzione. Quindi, si era completamente approfittato di loro…


‘<em>Si comporta in maniera così formale perché gli dispiace per me.</em>’


Skunk era stupido. Stava puntando a un luogo legato a Pagma, quindi avrebbe dovuto fare attenzione a Grid. Eppure stava pensando di fare affari con lui senza conoscere la realtà.


“…Ehm.”


Per Skunk era più difficile gestire le espressioni facciali. Gli dispiaceva per i suoi colleghi, ma aveva anche paura degli occhi maligni che aveva davanti. Non sapeva dove guardare. Tuttavia, raccolse le sue forze. Sapeva cosa doveva fare. Gli occhi che non sapevano dove guardare si calmarono ed egli si inchinò profondamente a Grid.


“Mi dispiace.”


Erano scuse piene di significati diversi. Un significato era che Skunk era dispiaciuto per aver cercato di anticipare la ricerca di Grid. Gli dispiaceva anche aver fatto finta che si trattasse di un incontro casuale. Tuttavia, le altre persone erano sconvolte dalle sue azioni. I suoi colleghi e persino Grid non sapevano cosa stesse succedendo.


“Skunk! Cosa stai facendo?”


“Perché ti scusi a caso?”


Il Gruppo di Spedizione di Skunk iniziò a gridare. Poi Dog Woman capì cosa stesse facendo e disse ai suoi compagni di fare silenzio. D’altra parte, Grid era solo. Era molto difficile per lui giudicare la situazione.


“Non so perché lei si stia scusando con me.”


Sentendo le parole di Grid, il cuore di Skunk sprofondò.


‘<em>Non è disposto a perdonarmi.</em>’


Skunk ridefinì ancora una volta il Grid che conosceva. Grid era la persona ambiziosa che aveva sposato una nobile di alto rango del Regno Eterno nel Continente Occidentale, accumulando un potere personale e politico tale da inghiottire l'intero regno. Aveva nominato Papa il suo seguace, Damian, e poi lo aveva manipolato. Dopo aver ottenuto molti PNG usando il suo potere di re, Grid aveva avuto il sangue freddo di usare un PNG come scudo nell'incursione del Grande Demone Belial. Era anche l'opportunista che aveva usato la morte di un PNG come scusa per eliminare l'Immortale. Inoltre, era stato il primo a cercare di usare la ‘diplomazia’ con l'Impero, ma non si era accontentato di fare di Yura e Jishuka le sue donne. Era difficile misurarlo.


Grid era feroce, subdolo, tirannico e intelligente. Fin dall'inizio, era stato irragionevole sperare nella pietà di un uomo così temibile.


“Capisco. È questa la sua volontà?”


Era frustrante. Sembrava impossibile essere perdonati per aver osato introdursi nella Tomba di Pagma.


‘<em>Non mi dispiace essere punito. È solo che i miei compagni…</em>’


Skunk lanciò un’occhiata ai suoi colleghi che avevano un’espressione nervosa.


‘<em>Non potrò perdonarmi se rimarranno feriti a causa della mia negligenza.</em>’


I suoi colleghi avevano sprecato un anno e ora dovevano perdere anche la vita? Non poteva permettere che accadesse. Skunk si morse il labbro con ansia e alzò la testa.


Grid continuava a non dire nulla. Era un atteggiamento che li costringeva a decidere da soli la punizione. In primo luogo, non aveva una grande opinione della Spedizione di Skunk. Probabilmente sembravano un gruppo che stava solo giocando. Sarebbe stato improduttivo per Grid scegliere direttamente la loro punizione.


Skunk disse con un sorriso amaro,


“Vorrei parlare onestamente. I miei colleghi hanno capito come svelare i segreti di questo luogo. Le saranno tutti di grande aiuto. Per favore, Grid. La prego di indirizzare la sua rabbia solo verso di me. La prego, mostri loro pietà…”


“Skunk! Zitto!”


“Capitano, perché vuole prendersi la responsabilità da solo? Hai dimenticato che c'è un solo Gruppo di Spedizione di Skunk?”


Dopo le parole di Skunk a Grid, i membri della spedizione si accorsero tardivamente della situazione e urlarono. Non volevano che il loro capitano si sacrificasse da solo.


“Se Grid ha intenzione di ucciderci, allora è meglio morire insieme!”


“Sì! Merda! Non so perché dobbiamo morire proprio noi!”


“Capitano! Non cerchi di affrontare tutto da solo!”


“…Ah?”


Gridarono in modo agitato e, senza saperlo, si voltarono tutti verso Grid. Skunk fece lo stesso. Grid si allontanò dal Gruppo di Spedizione di Skunk senza dire nulla. Sembrava un atteggiamento che significava perdono.


Oggi non vi ho visto.


Non vi vedrò nemmeno adesso.


Quindi andatevene.


Sarà come se non fosse successo nulla.


Dimenticherò la giornata di oggi.


Grid sembrava dire questo mentre fissava le stelle che fluttuavano nel cielo. Skunk venne sopraffatto dai sentimenti.


‘<em>L’ho frainteso.</em>’


Dal punto di vista di Grid, era inevitabile che non gli piacesse il Gruppo di Spedizione di Skunk. Il gruppo avrebbe voluto prendere d’assalto la Tomba della Spada per poi vendere a Grid il tesoro ottenuto al suo interno a caro prezzo. Grid aveva ovviamente osservato, motivo per cui Skunk aveva parlato di peccato e punizione. Tuttavia, Grid stava mostrando loro pietà. Dal punto di vista di Skunk, Grid doveva a malapena controllare la rabbia che aveva nel cuore.


‘<em>Ha un cuore largo come il mare.</em>’


Skunk rimase molto scioccato perché credeva che Grid fosse una persona malvagia. Con il senno di poi, si rese conto che forse era questo Grid, mite e generoso, il vero Grid. Chris, Faker, Pon, Regas, Damian, Yura e Jishuka non erano forse dei potenti? Avrebbero seguito Grid per anni se fosse stato davvero una persona malvagia?


‘<em>Loro conoscono il vero Grid.</em>’


Dopo essersene reso conto, Skunk rabbrividì e si inchinò profondamente a Grid.


“Grazie. Non dimenticherò mai la grazia di oggi.”


Skunk guardò i membri del suo gruppo. Il Gruppo di Spedizione di Skunk guardò Grid, che stava fissando le stelle, e si spostò al fianco di Skunk. Poi Skunk inviò una richiesta di amicizia a Grid.


“Per quanto riguarda la Tomba della Spada… No, per favore, mandami un sussurro se hai bisogno del mio aiuto in futuro. Ti aiuterò sicuramente.”


Disse Skunk prima di partire con i suoi colleghi. Grid non li guardò fino alla fine. Skunk si voltò un paio di volte, ma Grid rimase in silenzio a fissare le stelle.


‘<em>È una grande persona.</em>’


Non sarebbe stato strano per lui provare rancore nei confronti del Gruppo di Spedizione di Skunk. Per Grid, probabilmente loro non erano diversi da dei ladri che avevano tentato di entrare nella tomba di un insegnante che ammirava. Eppure li aveva perdonati per tutto.


“Re di Overgeared. Il Regno di Overgeared…”


Skunk iniziò a pensare a una nuova casa.


Nel frattempo, Grid si era dimenticato dell'esistenza del Gruppo di Spedizione di Skunk. Non aveva sentito la voce del capitano. In questo momento, i suoi cinque sensi erano concentrati sulle stelle.






[Una luce sconosciuta si stava avvicinando ma si è fermata.]






[La luce sconosciuta sostiene che non gli sei mai mancato.]






[La luce sconosciuta insiste nel dire che ha dimenticato i giorni trascorsi con te. Dice che quei giorni erano insignificanti e poveri.]






[La luce sconosciuta dubita della tua qualità perché sei ancora debole.]






[La luce sconosciuta voleva chiederti se hai mangiato bene, ma poi si è fermata.]






[La luce sconosciuta non riesce a sopportarlo.]






-<em>Sei ancora brutto.</em>


La voce trasmessa al suo cervello era talmente familiare, che si sentì benissimo nel sentirla. Non aveva mai dimenticato quella voce. Grid, che sentiva che l'atteggiamento della luce sconosciuta gli era familiare, alla fine versò delle lacrime.


“Non dovresti essere un grande mago trascendente? Sei più simile a un mago cane.”


Disse Grid con un’espressione accigliata.


Aveva notato qualcosa. Perché Braham lo aveva lasciato prima del previsto? Per quanto tempo aveva sofferto dopo aver lasciato il corpo di Grid? Grid poteva vedere tutto dai frammenti dell’anima. Così, la sua voce tremò a causa della crescente emozione, mentre diceva,


“Davvero… Volevo davvero vederti, Braham.”


Non sapeva se stesse ridendo o piangendo. Grid sorrise tra le lacrime. Intorno a lui, i frammenti dell’anima di Braham brillavano silenziosamente.




Traduzione di Ilaria Santucci


Editing di E.C.
                                


                                



