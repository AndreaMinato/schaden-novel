---
weight: 940
title: Capitolo 94
pubDate: 2025-03-10T08:59:29.213Z
tags:
    - overgeared
---


Ero della stessa classe di Malacus. Sconfiggendo sempre più boss dei mostri, ero diventato l’uomo più ricco del mondo. C’erano dozzine di ragazze affascinanti fra le mie braccia, incluse Jishuka e Laella. In più, il mio primo amore, Ahyoung...


“Perché non ti piace Yura?”


“...”


Yura era una donna bellissima all’inverosimile. In tutta onestà, non avevo mai visto una donna più bella di lei, al punto che qualsiasi cosa svaniva in sua presenza. Anche Ahyoung, che mi era piaciuta per dieci anni, non era nulla a confronto.


Ma lei non era affascinante. Il suo seno era leggermente più grande della media. Se considerassi che potrebbe indossare un reggiseno push-up, il suo seno rientrerebbe semplicemente nella media.


“Non sei affascinante, allora perché sei qui...”


Domandai, e l’espressione di Yura divenne glaciale. Sembrò come se avessi toccato un tasto dolente.


“Hiiik!”


Implorai per la mia vita, ma non ci fu pietà dalla Strega Sanguinaria.


<em>Puok.</em>


Un pugnale mi attraversò il cuore.


“Uh... Cough! Uccidere una persona così, con naturalezza... Davvero da Strega Sanguinaria...”


Era una donna crudele.


“Heeeeok!”


Aprì gli occhi su uno scenario familiare: il soffitto macchiato e il piccolo e sporco letto su cui stavo dormendo in camera mia. Era stato un sogno felice, in cui ero l’uomo più ricco del mondo e avevo tra le braccia le donne più belle, ma anche un brutto sogno perché ero stato ucciso da Yura.


“...Potrei non avere più l’occasione per un raid come quello.”


Con un unico raid avevo ottenuto più di 40 milioni di won in denaro. L’assalto aveva portato via molto tempo e denaro da investire in oggetti consumabili, ma era più semplice guadagnare attraverso i raid piuttosto che con oggetti a caso droppati. Ovviamente, questo era limitato solo ai raid migliori.


“La Gilda Tzedakah...”


La Gilda Tzedakah stava già tentando un raid al Guardiano della Foresta quando li vidi qualche mese fa. Loro, insieme alle gilde migliori, avevano trangugiato i profitti provenienti dai raid e avevano accumulato enormi quantità di beni.


Era diverso dal mondo in cui vivevo io.


“Ma ho avuto a che fare con quei ragazzi... È stata una magnifica esperienza.”


Ero affamato. Vidi che era mezzogiorno e mi diressi in soggiorno indossando solo i boxer e grattandomi lo stomaco.


Sehee si accigliò dal punto in cui si trovava in cucina a preparare il riso.


“Non hai un bel corpo, quindi perché continui a farti vedere mezzo nudo? Perché non pensi a come si possano sentire le altre persone? Guarda quanto è estremamente magra la tua pancia. Non spogliarti davanti ad altre donne.”


“...Perché adesso sei qui invece che a scuola?”


“È l’anniversario dell’apertura della nostra scuola. Vieni a pranzare, anzi, vieni a fare colazione.”


“Uhm.”


La colazione preparata dalla mia sorellina?


“Sembra che Sehee sia pronta per sposarsi.”


Mi sedetti al tavolo in attesa, ma non c’erano contorni.


“Cosa? Dove sono i contorni?”


“Vuoi dei contorni? La nostra famiglia ha ancora un debito di 560 milioni di won, e ci sono anche gli interessi da pagare ogni mese... Sii semplicemente grato di poter mangiare il riso.”


“...Non può essere.”


Rubai le bacchette a Sehee, che stava per portarsi il cibo alla bocca.


“Che stai facendo?”


Sehee rimane scioccata mentre le allontanavo le bacchette. Mi alzai ed esclamai. “Andiamo! Usciamo e andiamo a mangiare della carne!”


Mia sorella stava crescendo, per cui non poteva mangiare solamente del riso.


“Se continuerai a mangiare così, il tuo seno non crescerà!”


“...Non sono già abbastanza grande? Perché dovremmo mangiare carne quando dovremmo risparmiare denaro?”


“Huhu... Sehee, tuo fratello ha guadagnato 40 milioni di won ieri. Perciò non preoccuparti e andiamo!”


“Eh? 40 milioni di won? In denaro?”


“Sì! In un solo giorno! Che ne dici? Non è fantastico? Adesso andiamo!”


Trascinai una stupita Sehee fuori dalla cucina, indossai la tuta blu che era stata la mia preferita per 10 anni. Nel frattempo, Sehee aveva indossato un bel completo e sembrava essere pronta per uscire.


“Sei mia sorella, ma sei veramente carina.”


Quanti anni sono passati dall’ultima volta che l’ho portata a mangiare fuori? No, non era questa la prima volta? Ero orgoglioso di me stesso, e canticchiai mentre lasciavamo la stanza. Scendemmo, poi, alla quarta fermata dell’autobus, arrivammo in una zona del centro città piena di ristoranti.


Le persone osservavano Sehee camminare affianco a me e parlavano fra loro.


“Wow, davvero carina. Le sue proporzioni sono fantastiche, è una idol tirocinante?”


“Un esempio perfetto di bellezza innocente. C’era qualcuno di simile nel vicinato? Ma chi è quel ragazzo trasandato accanto a lei? Di certo non starà frequentando un tipo del genere?”


“Che sciocchezze stai dicendo? Ti sembra stiano insieme? Probabilmente stanno semplicemente camminando per caso l’uno affianco all’altra.”


“Sì, una cosa del genere può succedere. Hai ragione!”


“U-un familiare...?”


“...”


Sehee era bellissima, ed io non le somigliavo. Personalmente, pensavo fosse più carina e adorabile di Yura. Era intelligente e socievole, nonostante con me fosse fredda, per questo era l’orgoglio della nostra famiglia. Perciò ero riluttante ad andare da qualche parte con lei.


‘Sembra come se le stessi facendo del male.’


Cominciai a camminare più lentamente di Sehee, si sarebbe imbarazzata se avesse camminato affianco a me. In quel momento, si aggrappò al mio braccio. “Che stai facendo? Perché vuoi camminare da solo?”


“Beh, ecco... Per favore, lasciami il braccio. Ci stanno guardando tutti.”


Le persone ci osservavano con molto sospetto. Sembravo qualcuno che stava minacciando Sehee, ed ebbi l’impressione che avrebbero potuto chiamare la polizia da un momento all’altro!


Sehee non era a suo agio e si fece più vicina a me. “Odio camminare da sola, perché i ragazzi continuano a cercare di parlare con me. Questo è un metodo per prevenirlo ed è ottimo che il fratellone dia un’impressione rozza.”


“...Sì.”


Poi arrivammo davanti ad un ristorante specializzato in Hanwoo<a href="#_ftn1" name="_ftnref1">[1]</a> (dove c’era la carne più costosa in Corea). Se non si volesse spendere 250.000 won a persona, sarebbe meglio non entrare in questo tipo di ristoranti.


Non avrei mai pensato che sarei venuto in un posto del genere ed era stato possibile grazie a Satisfy. Ci avevo giocato, ed ero riuscito ad andare a pranzare in un posto del genere. Ero così emozionato da piangere.


Sehee mi fermò prima di entrare. “Non mangeremo mica qui?”


“Non ti avevo detto di aver guadagnato 40 milioni di won in un giorno? Non stavo scherzando. Non mi credi?”


“Ti credo. Sono ben consapevole del fatto che ultimamente Oppa stia andando bene giocando a Satisfy. Ma puoi ottenere 40 milioni di won ogni giorno? No?”


“C-certo che no! Delle volte, non riesco nemmeno a guadagnare qualcosa. Ma potrebbero esserci giorni in cui guadagno più di 40 milioni di won, quindi questo non è un problema. Vai avanti ed entra.”


“Oppa, non è certo quando guadagnerai una buona somma di denaro, e in questi momenti è più importante risparmiare. E poi mi piace più la carne di maiale di quella di manzo.”


“Di che stai parlando? Quando potrai più mangiare qualcosa di simile? Ho sempre desiderato mangiare qui un giorno. Credi in me per una volta, avanti!”


Presi il polso di Sehee ed entrai nel ristorante.


“Benvenuti.”


L’impiegato mi accolse gentilmente, ma la sua espressione non lo era tanto. Avevo un aspetto antiquato e povero, tuttavia la sua espressione mutò non appena vide l’aspetto raggiante di Sehee.


“Siete solo in due?”


“Sì.”


“Da questa parte.”


L’impiegato guidò me e Sehee in una stanza. Lungo la strada, c’era un corridoio illuminato con all’interno diverse persone. Sembrava stessero intervistando una sorta di mago per uno show televisivo.


“È una celebrità?”


Sehee si accomodò al suo posto e non rispose. Si guardò intorno e sospirò all’estetica del posto.


“Mi sarebbe piaciuto venire qui con i nostri genitori.”


“Ah, sei una brava figlia. Non preoccuparti, porterò i nostri genitori in un posto ancora migliore.”


“Oh, e tu non sei un bravo figlio?”


Il volto di Sehee si illuminò. In questo giorno, fratello e sorella mangiarono la più buona Hanwoo che si scioglieva in bocca.








<p style="text-align: center">***</p>








“Allora finalmente... Le persone di tutto il mondo ne sono curiose. Yura, è vero che sei il nuovo Ottavo Servitore? Molte persone ne sono convinte.”


La rappresentante della Corea in classifica, Yura. In questo momento, stava concedendo un’intervista ai mass media relativi a Satisfy. Non riusciva a concentrarsi perché il luogo dell’intervista era un ristorante Hanwoo, ma fu sorpresa quando una coppia entrò nella sala. Conosceva l’uomo.


‘Grid...?’


Era stato il primo a sconfiggere Yura, che era quinta nella classifica globale. Dopo l’incidente al Tempio di Yatan, Yura voleva sapere chi fosse Grid. Aveva fatto delle ricerche, ma non riuscì a trovare alcun indizio. Eppure, lo aveva incontrato nella realtà in Corea.


‘Non avrei mai pensato che lo avrei incontrato di nuovo.’


Le guance di Yura arrossirono mentre sorrideva. Fu un incontro intenso, perciò le rimase impresso nella mente. Sognava di riunirsi con l’uomo protagonista di quell’incontro.


“Passiamo alla prossima intervista.”


“...”


I giornalisti e lo staff che stavano intervistando Yura rimasero senza parole davanti al suo improvviso sorriso attraente. Yura chiese una pausa e lasciò il ristorante. Contattò l’informatore con cui aveva a che fare da quando aveva cominciato a giocare a Satisfy.


“Sto inviando la mia posizione attuale. Voglio che investighiate nel dettaglio su un uomo che sta pranzando qui. La sua descrizione...”








<p style="text-align: center">***</p>








“Pant pant... Non riesco a respirare perché il mio stomaco è troppo gonfio.”


Ci trovavamo sull’autobus di ritorno verso casa. Rantolai mentre mi mantenevo il ventre gonfio.


Poi Sehee suggerì. “Dovremmo passeggiare nel parco per aiutare la digestione?”


“Eh? Che sciocchezze stai dicendo? Perché dovremmo digerire la miglior carne coreana? Dovrebbe rimanere nel mio stomaco il più a lungo possibile.”


“...Ah, sì.”


“Huh? Che c’è? Perché fai quella faccia? Non sembri star bene.”


“Ah, sto bene. C’è solo un forte odore di aglio.”


“...”


Un silenzio imbarazzante calò poiché Sehee sembrava arrabbiata per qualche motivo. Dentro la mia tasca, il cellulare basic S cominciò a suonare.


“Heok.”


Era una chiamata per ricordarmi del debito? Avevo avuto molte esperienze con il Servizio Finanziario di Cuore di Mamma è Felice, perciò esitai poiché era un numero che non conoscevo. Ma presto realizzai.


‘Ho già ripagato il mio debito.’


In questo momento, non avevo alcun debito. Certo, è successo che mio padre è diventato un debitore, ma non dovevo aver più paura di numeri di telefono sconosciuti. Risposi con sicurezza alla chiamata.


“Pronto?”


Poi sentì una voce che non avrei mai dimenticato.


[È il numero di Shin Youngwoo questo?]


...Ahyoung. Il mio primo e unico amore, Kim Ahyoung.


Parlai con voce tremante. “Sì ...Sei per caso Ahyoung?”


La voce dall’altro capo del telefono rispose chiaramente.


[Sì, esatto. Ti ricordi ancora la mia voce? Youngwoo è una persona precisa, mi piace.]


Non avrei mai potuto dimenticare questa voce. Sensazioni mi ronzavano nella mente, ma nella realtà non riuscivo a parlare per bene poiché ero nervoso.


“E-ecco... Come procede?”


Ah! Perché mi stavo comportando in modo così patetico? Il mio primo amore mi stava contattando, quindi perché le stavo facendo una domanda invece di salutarla? Davvero stupido! Mentre tremavo, Ahyoung fece una proposta.


[Non molto tempo fa stavo guardando il nostro album del diploma. Osservando le foto, improvvisamente volevo vederti. Dopo esserci diplomati alle superiori, non ci siamo incontrati solo alle riunioni degli ex-alunni? Che ne dici? Vorresti bere qualcosa con me?]


Voleva vedermi? Il mio primo amore Ahyoung voleva bere qualcosa con me?


‘Forse anche io le piaccio? E adesso vuole confessarmi ciò che è nascosto nel suo cuore?’


Mi alzai con entusiasmo. “Quando dovremmo incontrarci?”


L’autobus si fermò in quel momento. Caddi e ruzzolai, ma provai né dolore e né vergogna.


[Adesso andrebbe bene. Ma ti è caduto qualcosa? Cos’era quel rumore...?]


“Ah, nulla. Niente! Vuoi incontrarmi adesso? Ah, no! Perché non ci incontriamo di sera? V-va bene?”


[Sì, va bene. Allora facciamo alle 19...]


Concordammo un posto dove incontrarci, poi Ahyoung riattaccò.


“Ah...!”


Avevo cominciato a guadagnare soldi a Satisfy e la mia vita stava cambiando rapidamente. Non temevo più i creditori e avrei conquistato il mio primo amore. Era una situazione da sogno, a mi sentivo come se stessi fluttuando fra le nuvole.


“Era una ragazza al telefono adesso?” mi chiese Sehee.


Non la guardai mentre mi stringevo il cellulare al petto e risposi. “Sì.”


“Heh... La incontrerai?”


“Sì.”


“Hmmm...”


Dopo ciò, non parlammo più finché non arrivammo a casa. Ero totalmente emozionato al pensiero di incontrare Ahyoung, mentre Sehee non proferiva parola. Mi feci una doccia non appena entrai in casa e poi le chiesi.


“Sehee, consigliami degli stili che vanno di moda in questi giorni. No, vieni con me a comprare dei vestiti adesso. Per favore, vestimi.”


“Devo studiare~”


<em>Kwang!</em>


“Sei senza cuore.”


Sehee chiuse a chiave la sua porta e si concentrò sullo studio, perciò fui costretto ad andare a comprare dei vestiti da solo. Con l’aiuto del commesso, comprai i quelli che andavano più di moda e mi diressi dal barbiere. Ovviamente, mi feci fare il taglio che andava più di moda. Dopodiché, uscii per strada e vidi delle persone vestite come me.


‘Una produzione in serie...’


Non era una bella sensazione avere lo stesso stile degli altri. In tutta onestà, mi vergognavo. Ma non era cento volte meglio di indossare la stessa vecchia tuta?


‘Non mi sono mai agghindato, quindi ci posso far nulla se indosso le ultime novità in fatto di moda.’


Confortai me stesso e corsi al luogo concordato.














[1] Indica carne bovina di alta qualità prodotta proprio in Corea, risultato da una dieta mista di cereali ed erba. È un ingrediente estremamente costoso, perciò non è possibile comprarlo ogni giorno.


Traduzione di MoonRoro29


Editing di Libusemumei
                                


                                



