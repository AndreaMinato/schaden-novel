---
weight: 944
title: Capitolo 944
pubDate: 2025-03-20T11:48:41.531Z
tags:
    - overgeared
---


Era naturale che l’Eroe venisse sconfitto. Un anno dopo nella realtà. In Satisfy, l’Eroe era rimasto inattivo per tre anni, mentre i concorrenti facevano progressi costanti. Infatti, l’Eroe dell’anno precedente era stato sconfitto da molti sfidanti. La sua caduta aveva ricordato al mondo quanto fosse grande il potere del tempo.


D’altro canto, l’Eroe di quell’anno era diverso. Aveva superato le sfide delle più note potenze ed aveva massacrato senza pietà chi non aveva capito contro chi si fosse messo. Era questa la vera natura dell’Eroe. Quanto era potente Grid, il Re di Overgeared, che rendeva insignificante persino il tempo? La gente se lo chiedeva nel profondo e tremava. L’enorme presenza del mostro chiamato Grid stava erodendo l’intero pianeta.


Tuttavia, Kraugel rimase calmo mentre gareggiava contro l’Eroe. Il suo tempo, i suoi sforzi e il suo sviluppo furono vani, ma non si mostrò disperato. Sembrava che fosse pronto da molto tempo.


Erano passati due anni da quando era diventato un Maestro della Spada. Kraugel, che aveva perso molto e si era rialzato, era molto più forte dell’anno precedente. Aveva una vasta quantità di conoscenze e informazioni, accumulate mentre si allenava per essere al vertice di due miliardi di utenti. Il nuovo Kraugel era come un personaggio immaginario, che era tornato nel passato e stava vivendo una seconda esistenza. Ricominciò dall’inizio. Era l’unica speranza contro il mostro chiamato Grid.


Kraugel neutralizzò il colpo dell’Eroe con Dispersione e inserì il fodero della spada nel terreno.


“…?”


Allo stesso tempo, la danza della spada dell’Eroe si fermò. L’abilità era stata annullata perché il percorso del gioco di gambe era stato bloccato dal fodero di Kraugel. Cosa successe dopo? Ovviamente l’Eroe reagì, iniziando una nuova danza della spada. Il fodero di Kraugel la bloccò di nuovo. La stessa cosa si ripeté molte volte.


Kraugel conosceva tutte le danze della spada di Grid dall’anno precedente. Tuttavia, l’Eroe non si fece prendere dal panico. Non appena i suoi movimenti cominciarono ad esser prevedibili, reagì mischiandoli con delle finte. Per confondere Kraugel corresse la serie di passi, inserendo dei movimenti che non erano legati alle danze della spada.


La Spada dell’Illuminazione e la Spada della Tigre Bianca si scontrarono senza fermarsi. Ci furono dei momenti in cui le fiamme nere colpirono Kraugel e le spine di pietra ferirono l’Eroe. Nel bel mezzo di quel combattimento continuo, Kraugel estrasse un’altra spada. Evocò due nuove spade dal suo inventario mentre posizionava dei foderi nel terreno per bloccare il gioco di gambe dell’Eroe. Le spade e i foderi di Kraugel continuavano a colpire l’Eroe.


“Kuek…”


La rabbia divampò negli occhi dell’Eroe. Era abbastanza agitato da esprimere le sue emozioni, creando un’opportunità per Kraugel. Le previsioni indotte dall’intuizione divennero poco affidabili nell’istante in cui l’Eroe perse la sua compostezza e l’esperto Kraugel non se lo fece sfuggire.


“Separazione del Cielo.”


Era la tecnica che aveva imparato dal Grande Spadaccino Piaro. La tecnica di spada che aveva inflitto una profonda ferita al Grande Demone Belial fu rilasciata dalla spada di Kraugel dopo aver evitato l’attacco dell’Eroe.


“Cough!”


L’Eroe tossì sangue. Tre barre scomparvero dall’indicatore della salute, che era diviso in dieci barre. L’Eroe aveva subito molti colpi durante la battaglia. Pertanto, quella tecnica di spada gli inflisse un danno considerevole, nonostante la difesa elevata dell’Eroe.


“… Ci vedo bene?”


“Cos’è questo… Annullare la danza della spada con un fodero? Come gli è venuta quest’idea?”


“Non è solo l’idea, ma anche il corpo che la segue.”


La maggior parte delle persone non riusciva a seguire la battaglia, ma c’erano alcune che provavano ammirazione. In particolare, l’impatto su Chris fu grande, dato che stava perseguendo l’arte finale della spada.


<em>‘La portata dei suoi pensieri è diversa.’</em>


A quel punto, dubitava delle divinità. Che motivo aveva di esistere un mostro di nome Grid quando c’era un genio di nome Kraugel? Poi si sentì la voce di Lauel.


“Se i due fossero nati in epoche diverse, non sarebbero stati in grado di crescere così tanto.”


Oltrepassare i limiti. Grid e Kraugel si erano riconosciuti come rivali ed avevano potuto spingersi al limite perché erano consapevoli l’uno dell’altro. Avevano raggiunto il loro stato attuale superando più volte i loro limiti.


“Non è forse il desiderio delle divinità la nascita di una creatura che trascenda l’essere umano? Ci stanno avvisando di prepararci all’attacco di qualche potente nemico. Kuk, kukukuk… Prima o poi, la porta di una seconda dimensione potrebbe aprirsi sulla Terra.”


“Ah…? Capisco…”


Perché Lauel era andato nella sala d’attesa di un altro paese a dire cose senza senso? A Chris venne la pelle d’oca.


« Oscuramento…! L’Eroe sta mostrando il suo vero potere! »






Sullo schermo, l’Eroe che affrontava Kraugel divenne nero. I suoi capelli neri si alzarono mentre l’energia demoniaca si manifestava intorno a lui. Era il precursore della Trascendenza. L’Eroe si allontanò da Kraugel e iniziò a rilasciare l’energia della spada. Sottomise il nemico a distanza mentre attivava il Potere di Cray, che aveva un effetto succhiasangue del 100%. Il sangue delle ferite formò delle code rosse che minacciarono Kraugel. Era uno slancio enorme che sembrava potesse uccidere chiunque si avvicinasse. Le Mani di Dio cercavano di sbarazzarsi delle spade in aria. Kraugel era impegnato a cercare di controllare le spade mentre evitava il bombardamento.


<em>‘Dispersione non funziona.’</em>


L’abilità passiva del Maestro della Spada, Dispersione. Nel caso in cui avesse bloccato l’attacco del bersaglio con un oggetto di tipo spada, questo lo avrebbe deviato senza che lui ricevesse alcun danno e avrebbe avuto una probabilità di sbilanciare il nemico. Era impossibile che Dispersione potesse affrontare le lame di energia che esplodevano al momento del contatto.


La durata di Trascendenza era di circa 30 secondi. Kraugel conosceva Grid e non c’era modo che se lo facesse sfuggire. Pianificò di evitare l’Eroe, che aumentò la sua velocità d’attacco e il suo potere d’attacco tramite Oscuramento mentre lo bombardava con Trascendenza.


Kraugel usò Vere Nuvole. La sua spada emise una nebbia blu che cancellava la sua presenza. Tracce di potere magico bianco apparvero nel cielo sopra la nebbia blu. Era l’incantesimo Allarme, una delle abilità che Grid poteva usare quando aveva abbastanza potere mentale a disposizione. Sin da quando era iniziata la battaglia, l’Eroe aveva impostato la combo Allarme + Missile Magico ogni volta che finiva il tempo di ricarica. Era un attacco ottimizzato per puntare all’indifeso Kraugel.


Mentre Trascendenza creava decine e decine di lame di energia, i Missili Magici si riversarono dal cielo.


<em>‘Ha fatto coincidere il tempo di attivazione dell’incantesimo con quello di Trascendenza?’</em>


Kraugel era intrappolato tra le lame magiche e quelle energetiche. Attivò Super Sensibilità ed indietreggiò. Si mosse più velocemente delle lame di energia di Trascendenza. Era così rapido mentre attraversava la nebbia bloccando i Missili Magici con Barriera di Lame che gli spettatori avevano difficoltà a seguirlo.


Tuttavia, l’Eroe utilizzò Intuizione e la Benda all’Occhio del Macellaio fino al limite e non perse mai di vista l’obiettivo. La nebbia creata da Vere Nuvole, che disturbava la sua visuale e bloccava l’individuazione, non aveva molto effetto. I movimenti continui si riferivano direttamente al consumo di resistenza.


Dopo aver confermato che non scendevano altri Missili Magici dal cielo, Kraugel si fermò e sistemò la sua spada. Era dovuto all’effetto ‘Rivela i Denti Affilati’ collegato alla Spada della Tigre Bianca +8, che aveva ottenuto una valutazione unica. L’Eroe non si fece sfuggire quell’occasione. Sentì che il bersaglio si era fermato e tirò fuori il Pugnale Ideale. Con la mano destra impugnava la Spada dell’Illuminazione, con la sinistra il Pugnale Perfetto.


“Movimenti Rapidi.”


L’agilità dell’Eroe fu massimizzata. Ora che era inutile, il Pugnale Perfetto fu scagliato in aria come un dardo mentre l’Eroe lanciò sei lame di energia continua contro Kraugel, che girò la schiena.


<em>‘Solo un altro po’.’</em>


La velocità d’attacco era molto elevata. Le lame di energia si riversarono giù senza fare quasi nessuna pausa. Kraugel aspettava che arrivasse un momento mozzafiato. Aspettò, finché non lo raggiunsero più di dodici lame di energia. Kraugel agitò la sua spada insieme alle altre sei.


Anche così, il tempismo fu leggermente sbagliato. Questo perché una delle spade che si occupava delle Mani di Dio fu colpita dal Pugnale Perfetto e fu spazzata via. La Mano di Dio fu temporaneamente liberata e colpì la clavicola di Kraugel con Fallimento.


“Kuek…! Squarcio del Cielo!”


La tempesta di energia della spada squarciò il cielo come gli artigli di una bestia. Quattro delle diciotto lame di energia che si riversavano verso Kraugel lo colpirono, le restanti quattordici tornarono verso l’Eroe, che non le intercettò o evitò. La direzione del contrattacco Squarcio del Cielo era limitata all’alto. Le lame di energia deviate passarono sopra la testa dell’Eroe ed esplosero.






« Ah! Non è riuscito nel suo obiettivo? »






« Penso che abbia perso l’equilibrio dopo aver subito l’attacco della Mano di Dio. Il danno provocato dalle lame di energia sembra abbastanza grande…  »






I commentatori che osservavano la situazione provarono pietà mentre Kraugel camminava attraverso la nebbia. A dispetto di quello che pensavano i commentatori, Kraugel portò a termine il suo obiettivo. La serie di esplosioni sopra la sua testa causò un’enorme onda d’urto nelle vicinanze e fece tremare il corpo dell’Eroe.


Kraugel rimase in piedi e agitò la sua spada. La distanza tra lui e l’Eroe era di circa di 15 metri, una distanza che la spada non poteva attraversare. Tuttavia, nessuno pensò che Kraugel stesse colpendo l’aria. Erano a conoscenza della spada che spaccava il mondo. Il suono pulito del taglio profondo provocato da Kraugel si diffuse in lontananza.


Le nuvole nel cielo…


La terra tra Kraugel e l’Eroe…


Gli elementi che componevano il paesaggio erano divisi a metà, come se fossero stati così dall’inizio. Era l’effetto di Spada dello Spazio, una delle tecniche finali di Kraugel.


“…!?”


Gli occhi dell’Eroe si spalancarono. Quel ragazzo stava imparando.






Traduzione di Deborah Gregoli


Editing di E.C.
                                


                                



