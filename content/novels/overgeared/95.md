---
weight: 95
title: Capitolo 95
pubDate: 2025-03-10T08:59:29.213Z
tags:
    - overgeared
---


“Ah…!”


Quando arrivai al luogo dell’incontro, riconobbi Ahyoung a prima vista. Era un luogo affollato ma l’aspetto del mio primo amore brillava in un modo unico.


‘Troppo carina. ’


Era vero che avevo visto bellissime donne come Yura, Jishuka ed Euphemina di recente. Non avevo mai provato niente quando guardavo le bellezze di top CF stars (commercials)[1]. Forse era per colpa dell’effetto di compensazione? Ahyoung era bella anche comparata a Yura e Jishuka.


‘In particolare, il suo sorriso è bellissimo. ’


Avevo incontrato Ahyoung la prima volta quando ero entrato a scuola. A quel tempo, aveva sempre avuto un sorriso che faceva sentire bene le persone. Mi ero innamorato del modo in cui illuminava l’atmosfera intorno a lei. Non avevo avuto il coraggio di dichiararmi e mi ero diplomato senza dire niente. Ma ora avevo un’occasione.


‘In realtà anche io piaccio ad Ahyoung. Se non fosse così, perché avrebbe voluto incontrarmi? Okay, glielo dirò con il cuore questa volta.’


L’ultima volta che avevo incontrato Ahyoung era stato due anni fa all’incontro degli ex-alunni. Era la prima volta che ci incontravamo di persona solo noi due. Quindi ero ancora più nervoso. Presi un profondo respiro, mi schiarii la gola per calmarmi. Distesi le mie gambe nervosamente.


Mi stavo stiracchiando in mezzo a una folla di persone. Le persone che passavano vicino mi fissavano, ma non mi importava. Dopo un po’, mi calmai in un certo senso e mi diressi verso Ahyoung. Dai suoi lunghi capelli si spandeva un dolce profumo, che era il suo emblema.


“C-C-Ciao, Ahyoung? È passato un bel po’ di tempo. Come sta la tua famiglia? Beh, uhm… Uh, è già autunno, non ci sono molte foglie sulla strada? Gli addetti alle pulizie andranno incontro a molti problemi. Ahahah, l’inverno non dovrebbe venire prima? Quando arriverà l’inverno, la primavera arriverà presto… In primavera, i fiori…”


Che diavolo stavo dicendo? Provai a salutarla nel modo più naturale possibile, ma poiché ero teso, la mia testa era diventata confusa e avevo cominciato a dire cose insensate.


‘Che imbarazzo!’


Cominciai a sudare dall’agitazione.


‘È davvero patetico. Non riesco nemmeno a parlare per bene davanti alla persona che mi piace…’


Ahyoung mi sorrise leggermente.


“Youngwoo è ancora divertente. Non sei diventato anche più bello?”


Sembrava che ad Ahyoung piacessero gli abiti di tendenza che indossavo. Quel giorno, avevo investito 180.000 won sul mio taglio di capelli e 1.030.000 won sulle scarpe, pantaloni e maglietta. Il mio aspetto era costato 1.210.000 di won.


‘Le persone mi guardano mentre mi passano vicino… Ne è valsa la pena di spendere quella grande somma. La vita è anche basata sul potere dei miei beni.’


Ero stato in grado di rilassarmi e trovare la mia sicurezza grazie al dolce sorriso e ai complimenti di Ahyoung. La portai in un ristorante vicino.


“Ho prenotato in un posto.”


Era un ristorante che avevo trovato su internet. Il prezzo era alto perché un negozio di specialità di tonno, ma non valeva la pena spendere soldi per un pasto con Ahyoung?


“Non è un posto costoso? Youngwoo, ti sta andando bene questo periodo?”


Il corpo di Ahyoung era un pezzo d’arte quando si tolse il cappotto e si sedette. La sua scollatura veniva evidenziata dal suo vestito, facendomi quasi perdere sangue dal naso. Mi presi il naso e spiegai: “Ho trovato lavoro.”


Per quanto ne sapeva Ahyoung, avevo debiti perché giocavo a Satisfy. Dovevo farle sapere che la situazione era cambiata rispetto al passato per poterle piacere.


“Il mio debito è stato cancellato.”


“Wow, davvero? Che bello.” Disse Ahyoung con una voce compiaciuta. “Beh, Youngwoo sei sempre stato un bravo lavoratore, quindi sapevo che un giorno ce l’avresti fatta.”


“Eh?”


Visto che non ero una persona di talento, dovevo lavorare duramente per studiare ed esercitarmi. Ecco come sono andato avanti nel bel mezzo del gruppo. Non importava quando duramente ci provassi, non riuscivo a prendere bei voti e le persone non vedevano che stavo facendo del mio meglio. Ma Ahyoung sembrava essere a conoscenza dei miei sforzi.


‘Mi ha osservato così tanto?’


Finalmente arrivarono i piatti. Ahyoung mi versò un po’ di soju<a href="#_ftn2" name="_ftnref2">[2]</a> spontaneamente e fece un brindisi.


“Per l’inizio di Youngwoo dopo aver annullato tutti i debiti! Cin-cin!”


“C-Cin-cin!”


“Kya--!”


“Hahahah!”


Il soju sapeva di miele quando bevvi con Ahyoung. Quello era un famoso ristorante, quindi i piatti erano eccellenti.


“Buonissimo! Posso mangiare in un posto del genere grazie a Youngwoo. Stai facendo molti soldi? Dove hai trovato lavoro?”


Se le avessi detto che avevo fatto soldi con Satisfy, avrei potuto darle l’impressione che ero ancora ossessionato dal gioco. Volevo mostrarle più che potevo, quindi esclusi Satisfy dalla storia.


“Sono solo un dipendente in una piccola compagnia.”


“Heh, è il corso di laurea?”


“Uhm, qualcosa del genere. Ahyoung, tu cosa hai fatto?”


“Io… Sto solo lavorando, lavorando e lavorando, è un ciclo infinito.”


“E l’amore?”


“Quando avrò tempo per l’amore se sono così occupata a lavorare?”


Ah! Era così occupata che non aveva tempo per avere appuntamenti? Ero sicuro di quello, quella volta. ‘Piaccio davvero ad Ahyoung!’


Non avevo esperienza negli appuntamenti. Non sapevo molto delle donne ma ero certo di piacere ad Ahyoung. Era fantastico.


“Sai, Ahyoung. Sta andando piuttosto bene questo periodo. Ci vorrà del tempo perché la mia famiglia sta passando un brutto momento ma… sto pianificando di raccogliere i fondi per il matrimonio presto… Così… Q-Quando…”


“Quando?”


“Quando avrò raccolto tutti i fondi per il matrimonio… Sposami!”


“Huh?”


Eh? Di cosa stavo parlando ora? Sembrava che non riuscissi a distinguere tra realtà e immaginazione perché mi ero immaginato di chiedere ad Ahyoung di sposarmi più di cento volte. Pensavo che la mia testa sarebbe potuta esplodere per la vergogna.


Sembrava come se acqua ghiacciata mi fosse stata versata addosso quando Ahyoung si prese la pancia e rise. “Cosa, una proposta di matrimonio così all’improvviso? Mi hai davvero sorpreso. Youngwoo, tu davvero… Sei sempre stato così divertente?”


Sfortunatamente, Ahyoung aveva liquidato la mia proposta di matrimonio, come se fosse stato uno scherzo. Beh, era naturale. Non importava quello che provavamo nei nostri cuori, attualmente eravamo solo compagni classe. In più, una proposta di matrimonio dal nulla dopo non essersi visti per due anni? Chi avrebbe mai pensato che fossi serio? Era ovvio che l’avrebbe intesa come uno scherzo.


‘Che imbarazzo. ’


Volevo nascondermi nella tana di un topo. Dopo quella figuraccia, ci divertimmo e l’ultimo piatto venne portato al tavolo. Bevemmo tre bottiglie di soju. Non bevvi troppo perché ero troppo nervoso. Dall’altra parte, Ahyoung sembrava un po’ alticcia.


“Vado ad aggiustare il make up.”


“Ah, sì.”


Ahyoung andò in bagno. Cominciai a preoccuparmi quando se ne andò.


‘Dovremmo andare in un bar? O sarebbe meglio andare in un karaoke? Ma Sehee mi aveva detto di non cantare di fronte alle altre donne perché ero stonato… Uhm… O… Forse dovremmo prenderci una pausa in un m-m-motel perché Ahyoung ha bevuto troppo?”


Quello era il mio momento! Ma Ahyoung non ci stava mettendo troppo?


‘È svenuta in bagno?’


Ero preoccupato e lasciai la stanza. Chiesi ad un’impiegata dove si trovasse il bagno e mi mossi giù per il corridoio. Alla fine del corridoio, c’era il bagno nonché l’ingresso dell’area fumatori.


Quindi sentii la voce di Ahyoung provenire dall’area fumatori.


“Ah, lui è così imbarazzante.”


“…”


“Perché sta indossando dei vestiti che sembra provengano da un negozio di acquisti online? Sai. Quei pantaloni che sono popolari questo periodo… Sì, giusto. Se ne vedono molti in strada. È venuto vestito completamente in quel modo. Le persone lo fissavano. Ero veramente mortificata. Il taglio di capelli non sta bene con il suo viso, lo fa sembrare più brutto. Sigh, davvero.”


…Stava parlando di me. Ahyoung, che era sempre stata amichevole e sorridente verso tutti. Era bella, con un seno prosperoso e un bel viso, ma mi ero innamorato di lei per la sua gentilezza. Ma in realtà era il tipo di donna che spettegola dietro alle spalle degli altri?


“Lo sai? Mi ha chiesto di sposarlo meno di 30 minuti dopo che ci eravamo incontrati. Kukuku! Non siamo neanche usciti, ma il matrimonio! È davvero così patetico, patetico. Stai morendo dal ridere? Huh? Giusto. Mi sto divertendo. Non è bello giocare così? Mi accerterò di farlo venire alla riunione.”


“…”


Non potevo credere a quella situazione e mi pizzicai le guance per accertarmi che non fosse un sogno.


<em>Kwack</em>.


“Ugh!”


Fa male. Fa male abbastanza da farmi piangere.


“…Non è un sogno.”


Ovviamente, se ci avessi pensato, non c’era motivo per cui io potessi piacere a Ahyoung. Non avevamo avuto una relazione stretta ai tempi della scuola e ci eravamo incontrati solo una volta l’anno dopo il diploma. Anche alle riunioni, non avevamo mai avuto una vera conversazione.


Prima di tutto, la nostra relazione era così limitata che non avrei potuto piacerle. Non ero bello, ricco, colto e non avevo una personalità affascinante… A quale donna sarebbe mai potuta piacere una persona tanto mediocre?


‘Non sono il protagonista di un manhwa<a href="#_ftn3" name="_ftnref3">[3]</a>…’


Ritornai nella sala da pranzo, dove bevvi un’altra bottiglia di soju. Il sapore dolce del soju ora era amaro.


“Cosa? Stai bevendo da solo? Youngwoo, non sei un alcolizzato?” Ahyoung mi sorrise quando tornò dalla stanza. “Andiamo da qualche altra parte. Possiamo parlare un po’ di più dove l’atmosfera è migliore…”


Avrei voluto dirle, ‘Tu ragazza detestabile! È divertente giocare con un innocente? Smettila di recitare!’ ma mi era impossibile parlare così a qualcuno che amavo.


“No, basta per oggi. Devo tornare a casa.”


“Huh? Di già?”


L’espressione di Ahyoung era così naturale che non riuscivo quasi a credere che stesse recitando. Se non avessi ascoltato la telefonata per caso, sarei stato per sempre ingannato dalla sua recita.


“Scusami, ci vediamo la prossima volta.”


Soppressi a malapena le mie lacrime mentre mi alzavo. Prima che mi dividessi da Ahyoung di fronte al ristorante, lei tagliò corto. “Vieni alla riunione la prossima settimana, capito?”


Ah. La ragione per cui Ahyoung mi aveva incontrato oggi era perché era stata convinta dagli altri ex-alunni ad usare il mio amore per farmi andare alla riunione dove avrebbero potuto prendermi in giro. Perché ero così pietoso?


“Okay, capisco.”


Annuii senza dire di no ad Ahyoung. Sulla via del ritorno sull’autobus piansi come il protagonista di un melodramma.
“Sob sob sob sob!”


Gli altri passeggeri mi guardavano e mi dicevano di fare silenzio, ma piangevo senza preoccuparmi. Arrivai presto a casa.


“Oppa, cos’è quel taglio di capelli idiota? Huh? Oppa? Perché hai quell’espressione? Stai piangendo?”


Mi stava aspettando? Appena aprii la porta, Sehee corse fuori dalla sua stanza con un’espressione preoccupata.


Dichiarai a Sehee. “Non amerò mai più. Le donne… Le donne mi spaventano. Non mi piacciono.”


“Oppa?”


Nessuno aveva bisogno di me nel mondo reale. Ero solo una barzelletta. Ma era diverso dentro Satisfy. Khan dipendeva esclusivamente da me, mentre l’Amministratore Valdi aveva bisogno delle mie capacità. In più, Irene provava grande affetto nei miei confronti. Sì, mi resi conto ancora una volta che Satisfy era il posto adatto a me.


Andai diretto alla capsula e mi collegai Satisfy. Quando mi collegai, venni contattato da Jishuka.


- <em>Il prezzo della sfera è stato deciso. Possiamo incontrarci ora?</em>


Jishuka venne alla fucina di Khan e mi diede i soldi.


“Il creatore delle Frecce Speciali di Jaffa… Ti abbiamo cercato davvero tanto. Abbiamo bisogno delle tue abilità. Grid, ti prego, unisciti alla nostra gilda.”


La fissai. Ricordai di aver detto a Jishuka che avevo fatto le Frecce Speciali di Jaffa e lo Scudo Divino durante il raid contro Malacus.


‘Mi hanno visto usare l’arte della Spada di Pagma… Potrebbero aver già notato che ho una classe nascosta…’


Ci pensai seriamente. Se mi fossi unito alla gilda migliore, i miei benefici sarebbero stati ovviamente enormi. E Jishuka mi aveva promesso pieno supporto.


‘Se mi unissi a una gilda, non vorrei perdere tempo socializzando, ma non penso che dovrei preoccuparmi di questo nella Gilda Tzedakah. ’


Ci sarebbero stati molti benefici se mi fossi unito nella Gilda Tzedakah. Comunque, c’era un problema da affrontare.


“Ho una domanda.”


“Chiedimi qualunque cosa.”


“I soldi che guadagnerò dalle mie attività personali e quelli che guadagnerò dal lavoro con la tua gilda. Quali saranno di più?”


Jishuka rispose senza pensarci. “Ovviamente farai più soldi stando con noi. Guadagnerai più soldi e reputazione.”


“Davvero? È così? Hmm… Allora ho una condizione prima di unirmi alla gilda.”


“Sì. Qualunque cosa tu voglia.”


“La mia sede è qui alla fucina di Khan. Sono il successore di Khan e un giorno la erediterò. Non voglio muovere la mia sede secondo i vostri gusti.”


Jishuka rispose istantaneamente. “Okay. Sposteremo la base della nostra gilda a Winston invece di forzare te a muoverti.”


Mi stavano favorendo incondizionatamente. Mi resi conto cosa voleva dire quando una delle migliori gilde promettevano il loro pieno supporto.


‘Questo… Valgo molto di più di quello che penso? ’


Attualmente ero il miglior fabbro di Satisfy. Ero a conoscenza di questo meglio di chiunque altro. Ma non avrei mai immaginato che il mio valore sarebbe stato così grande da far spostare il quartier generale di una delle gilde più forti a Winston.


‘Se volessi, potrei vivere bene in ogni gilda.’


Tuttavia, non avevo intenzione di presentare domanda di adesione ad un’altra gilda. Ero mai stato riconosciuto e necessario per qualcuno prima? No. Era la prima volta. Il mio cuore si era indebolito per l’incidente con Ahyoung, quindi mi sentii sopraffatto dal fatto che i migliori ranker riconoscevano le mie capacità.


“Okay. Mi unirò alla Gilda Tzedakah. Se non mantenete le vostre promesse, lascerò la gilda in qualsiasi momento. ’


Così, mi unii alla Gilda Tzedakah. Questa era un punto di partenza per la mia crescita.


Ero determinato.


‘Diventerò ricco velocemente. Così gliela farò vedere a quelli che mi hanno ignorato.’


Avrei mostrato a tutti gli ex-allievi, inclusa Ahyoung, il mio cambiamento il prima possibile.


[1] Top degli attori presenti nei film commerciali. (Top of commercial film star)


[2] Distillato originario della Corea: si ottiene dal riso.


[3] Termine che indica i fumetti e i cartoni animati.




Traduzione di Sakuya


Editing di Libusemumei                        
                                



