---
weight: 9550
title: Capitolo 955
pubDate: 2025-03-20T11:48:41.533Z
tags:
    - overgeared
---


[Il Guardiano del Cancello Settentrionale è caduto.]






[L’anima grigia dispersa ti sta chiedendo scusa.]






[Il Cancello Settentrionale è stato violato! L’urlo impetuoso degli invasori è arrivato fino al cielo!]






“… Non me l’aspettavo.”


Grid era stupito mentre acquistava i materiali necessari dal Negozio della Reputazione. Non era sorpreso che il primo cancello fosse stato sfondato in 37 minuti. Il tempismo era più o meno quello che Grid si aspettava. Era più sorpreso che il Cancello Settentrionale, che era protetto da Noll, fosse stato il primo ad essere sfondato.


<em>‘Non immaginavo che Noll sarebbe stato il primo a perdere.’</em>


Prima della Competizione Nazionale, Grid aveva creato il Valhalla della Grande Fiducia per Noll. L’armatura di classe mitica basata sul Valhalla dell’Affetto Infinito aveva l’effetto di aumentare il recupero della salute, ridurre i danni ricevuti e far acquisire una difesa aggiuntiva (massimo 100) quando affrontava più avversari. Poteva essere definito il tanker più forte tra i Quattro Re Celesti, eppure era stato il primo a cadere.


<em>‘E questo nonostante l’effetto del titolo…’</em>


Noll cercava incondizionatamente di scappare se la salute scendeva sotto il 10%. Persino il potente istinto di sopravvivenza di Noll non fu sufficiente. Sinceramente scioccato dal fatto che Noll fosse stato il primo ad essere sconfitto, Grid dovette pensare a una varietà di casi.


“Missile Magico.”


Una volta terminato il tempo di ricarica di Allarme, Grid tirò fuori il bastone di Belial e impostò il tempo dell’incantesimo.


“…Fortezza Immobile è diventata un veleno.”


L’abilità passiva collegata al Valhalla della Grande Fiducia, Fortezza Immobile, rifletteva i danni ogni volta che la resistenza dell’armatura scendeva sotto una certa percentuale e in certe circostanze era un’abilità più utile di Fortezza Mobile. Detto questo, aveva una debolezza fatale che rendeva impossibile muoversi a chi la indossava. Probabilmente fu stata questa la parte che fu fatale per Noll.


<em>‘Inoltre, Jishuka e Damian sono nel gruppo che ha attaccato il Cancello Settentrionale.’</em>


Da quel che Grid sapeva, erano pochi i giocatori che avevano un potere d’attacco abbastanza alto da rappresentare una minaccia mortale per Noll. Tra loro, Jishuka era l’unica in grado di provocare continuamente dei danni elevati. Se Damian le avesse dato le ali, Noll non avrebbe resistito a lungo.


“Allarme. Missile Magico.”


Grid impostò ancora una volta gli incantesimi, poi guardò un oggetto del Negozio della Reputazione. Il suo cuore non era scosso per la morte di Noll. Non provava alcun interesse per le parole ‘Mi dispiace’.


Quella era la prova definitiva che quel Noll era un falso.


<em>‘Mi dispiace… Il team operativo non conosce la natura di Noll.’</em>


Noll era ancora giovane e dipendente. Il vero Noll avrebbe provato risentimento al momento della morte. Perché Grid non era venuto ad aiutarlo mentre stava soffrendo una simile vergogna e umiliazione? Sì, i Quattro Re Celesti avevano ereditato solo i poteri dei loro corpi, non l’aspetto o la personalità. Sarebbe stato uno spreco di emozioni pensare al loro dolore e alla loro umiliazione.


Grid continuava a pensarci mentre teneva a bada le sue emozioni.


“…”


Eppure, non funzionava. Quella rabbia insopportabile stava ribollendo. Era difficile da rimuovere, come un liquido appiccicoso. Era la rabbia verso sé stesso. La morte di Noll era arrivata più in fretta del previsto. Grid si distrasse quando pensò che la causa della morte di Noll potesse essere l’oggetto che aveva creato.


<em>‘Cretino.’</em>


A differenza dei giocatori, la vita di un PNG è limitata. Grid li rispettava e si preoccupava per loro. Aveva giurato di dare più di 10 delle sue vite per loro.


<em>‘Non posso fare un solo oggetto.’</em>


Il Noll per cui era preoccupato stava difendendo la città dei vampiri in quel momento. E se qualcuno avesse invaso la città? E se Noll si fosse fidato e avesse fatto affidamento sull’armatura creata da Grid? Se quella fosse stato il veleno che avrebbe finito per ferire Noll…


“Anch’io…”


Grid tremò quando gli venne in mente Khan. La sua mano destra, che stava brandendo il martello, era bianca. Poi, apparve una nuova finestra di notifica.






[Il Guardiano del Cancello Meridionale è caduto nel fossato.]






[L’anima grigia dispersa che si scoglie nell’acqua ti sta chiedendo scusa.]






[Il Cancello Meridionale è stato violato! Il ruggito degli invasori risuona per tutto il campo di battaglia!]






Erano passati esattamente nove minuti dallo sfondamento del Cancello Settentrionale. La seconda vittima fu il clone di Asmophel, Vin. Grid non era scosso. Quello era un peccato commesso dal desiderio di essere primo. La mente e il corpo di Asmophel erano stati temprati dal confronto con il peccato a cui non poteva sfuggire. In quei giorni si era allenato in un’arte della spada che trascendeva il concetto di tempo.


<em>‘Sarebbe stato difficile per lui affrontare un gran numero di nemici da solo.’</em>


Rispetto agli altri Re Celesti, Asmophel era incompleto. A differenza di Piaro e Mercedes lui non era una leggenda e non era nato con il più alto pedigree come Noll. Le fiamme dell’arte della spada di Asmophel erano un’arma a doppio taglio che scioglieva persino il suo stesso corpo. Doveva ancora raggiungere la soglia della trascendenza e sarebbe stato difficile per lui affrontare 100 ranker quando le sue statistiche erano scese del 30%.






[Il prezzo dell’oggetto selezionato è di 999 punti reputazione. Vuoi comprarlo?]






Nei tre mesi di tempo trascorso tra quando aveva accettato il progetto del Re dei Demoni e l’inizio della Competizione Nazionale, Grid aveva lavorato diligentemente. Aveva passato 24 ore su 24 a pensare mentre lavorava duramente per migliorare le sue probabilità di vittoria. Non solo aveva svolto diverse missioni e avventure mentre rafforzava l’equipaggiamento dei Quattro Re Celesti, ma aveva anche studiato un modo per usare le sue carte in modo più efficiente.


Una delle sue risorse era l’utilizzo del Negozio della Reputazione, dove c’erano diversi tipi di prodotti come cibo, elisir, potenziamenti di abilità, pergamene magiche, scatole contenenti vari oggetti o compagni animali, minerali, gioielli, scatole di ingredienti e così via. Le aspettative erano molto alte. Erano prodotti che garantivano un minimo di prestazioni o valutazioni in cambio di prezzi elevati.


Prima di tutto, Grid aveva naturalmente intenzione di acquistare la Caramella Dolce, che aumentava tutte le statistiche del 30%. Durava solo cinque minuti, ma poteva comprarne fino a cinque. Così, sarebbe stato in grado di mantenere quella condizione superiore per 25 minuti. Tuttavia, dopo averci pensato un po’ di più, sentì che non era il modo migliore.


Il nuovo prodotto su cui Grid si concentrò era l’oggetto più economico del Negozio della Reputazione, la macchina casuale da 999 punti reputazione.






[Pesca! Pesca! Pesca!]






[La macchina per la pesca casuale!


Se spendi 999 punti reputazione qui, puoi ottenere una varietà di oggetti dal negozio a un prezzo economico casuale!


Gli oggetti in edizione limitata non sono inclusi.


C’è una certa probabilità di ottenere pozioni per aumentare l’esperienza.


Prezzo: 999 punti reputazione.]






La spiegazione secondo cui potevano ottenere vari oggetti venduti a un prezzo casuale era un trucco. A Grid tornarono in mente vecchi ricordi. Aveva usato la macchina casuale per ottenere una pozione di potenziamento dell’esperienza, per poi ottenere una Forcina Carina e gli Spiedini Più Deliziosi del Mondo.


Dei due oggetti, gli spiedini non si trovavano nell’elenco degli oggetti venduti nel Negozio della Reputazione ma provenivano dalla macchina casuale. Il Grid del passato non l’aveva messo in dubbio. Era solo arrabbiato per aver ottenuto un oggetto inutile.


<em>‘Le cose sono diverse ora che ci ripenso.’</em>


Dopo averci pensato su Grid capì che la macchina magica casuale poteva pescare oggetti venduti in ogni negozio di ogni angolo del mondo. Altrimenti, la comparsa degli spiedini non era altro che un bug, e in Satisfy non c’erano bug, solo infidi trucchetti.


“Vai.”


Anche se il suo giudizio era corretto, le probabilità di pescare un buon prodotto non erano estremamente basse? Pensò che sarebbe stato più stabile usare la caramella e le pergamene magiche, ma cos’è un’avventura senza rischi? Grid non esitò. Ora la sua statistica fortuna era a 631 punti ed era piuttosto alta. Sarebbe stato bello se fosse stato rinominato Re della Fortuna.


<em>‘Il Negozio dello Sfidante sull’Isola della Nebbia vendeva diversi elisir, abilità e pergamene.’</em>


Grid ne era convinto. C’erano molti negozi segreti in tutto il mondo che ancora non conosceva, e quei negozi potevano vendere prodotti oltre ogni immaginazione.


<em>‘Sarà una vittoria totale anche se ne guadagnassi solo alcuni.’</em>


Prima di tutto, Grid aveva bisogno di una conferma. Nel gioco reale, i punti reputazione non erano qualcosa che si poteva usare facilmente. Quella era l’occasione per investire solo nella macchina per la pesca casuale. Sarebbe stata una buona esperienza. Anche se il risultato della pesca fosse stato un disastro, tutti gli altri preparativi da lui fatti erano stati completati, quindi avrebbe potuto svolgere il ruolo di Re dei Demoni in modo sufficiente.


Grid prese una decisione e premette il pulsante.






[999 punti reputazione sono stati consumati per comprare l’oggetto ‘Pesca! Pesca! Pesca!’.


Ti rimangono 219.540 punti reputazione.]






[…!!!]






[La tua fortuna elevata ha portato un risultato positivo!]






[La Pergamena di Completamento Immediato dell’Oggetto è stata acquisita!]






“…?”


Uh, cos’era? Aveva visto male? Grid si era distratto per un momento e ricontrollò il risultato.


“…Uhm.”


Grid ignorò la sua precedente decisione pensò sinceramente  che sarebbe stato meglio interrompere la pesca e comprare la caramella e gli altri oggetti.






***






«Dopo una lunga lotta…! È stato un combattimento molto feroce. Finalmente…!»






«I 400 giocatori hanno sfondato tutti e quattro i cancelli! »






«La collaborazione tra i giocatori che ha trasceso la nazionalità è stata molto bella e stimolante. »






«Grazie a Satisfy l’umanità è diventata una cosa sola! Che figata!»






I commentatori di ogni paese erano eccitati, e in tutto il mondo la gente aveva esultato. La prima e la seconda sfida dei 400 giocatori, che aveva richiesto in totale 1 ora e 40 minuti per essere completata, fu feroce ma bellissima. Il loro viaggio era stato uno spettacolo indimenticabile che si insediò in profondità nel cuore di tutti gli abitanti del pianeta.






«Ora rimane solo il Re dei Demoni!»






«Il Re dei Demoni… È davvero forte. Non avrei mai immaginato che il Re dei Demoni potesse esser sconfitto dopo averlo visto nella sua apparizione a sorpresa. »






«Nemmeno io. Tuttavia, ora è diverso. »






«Sì, i nostri eroi ora sanno come collaborare. Non sono più rivali, ma compagni che si fidano e contano l’uno sull’altro. »






«Proprio così! I 400 eroi possono sconfiggere il potente Re dei Demoni! »






I commentatori non riuscivano a sopprimere il loro entusiasmo. Ai loro occhi, i 400 giocatori erano dei veri eroi. La folla presente e il pubblico che guardava davanti allo schermo pensavano la stessa cosa. I ranker erano la manciata di geni tra i due miliardi di giocatori che molte persone invidiavano e che aspiravano di diventare.


La gente credeva nella propaganda sui giocatori e pregava che vincessero. Il Re dei Demoni era un’intelligenza artificiale. Non volevano vedere i giocatori che rappresentavano i loro paesi venire sconfitti, ed erano frustrati dalla sola vista dei mostri.






[Sfondare tutti i cancelli ha aperto la strada al castello del Re dei Demoni.]






Kraugel, Chris, Jishuka, Damian, Zibal, Haster, Peak Sword e così via… I 400 giocatori seguirono i rappresentanti più attivi del loro gruppo e si spostarono lungo il passaggio. Alla fine del passaggio c’era una porta spalancata, la attraversarono ed entrarono in una grande sala.


“…”


Nessuno riuscì a entrare di corsa. Nel profondo di quella grande sala oscura risuonava un carillon. Era una canzone strumentale che aumentava notevolmente la tensione e l’ansia.


“Siete tutti pregati di collaborare. Mantenete una formazione stretta e compatta. I tanker metteranno gli scudi davanti a loro e si occuperanno delle aree più esterne. I maghi saranno all’interno e lanceranno incantesimi difensivi.”


Quello fu l’ordine di Chris. Dopo aver riconosciuto l’identità del Re dei Demoni, sapeva quanto fosse importante prepararsi adeguatamente. Era uno dei Dieci Servitori Meritevoli ed era ben consapevole dell’attacco di bombardamento su larga scala di Grid con l’incantesimo ‘Allarme’.


“Facciamo come dice Chris.”


Una formazione stretta e compatta…? Qualcuno si lamentò, dicendo che non era una vera guerra. Tuttavia, la maggior parte dei giocatori seguì le parole di Chris, perché ascoltando i suoi ordini avevano ottenuto buoni risultati durante il combattimento contro i Re Celesti. Sì, era il momento di collaborare. Non sarebbero stati in grado di sconfiggere il Re dei Demoni combattendo da soli. Il Re dei Demoni sarebbe stato naturalmente più forte dei Quattro Re Celesti.


Il mago Goshar li incoraggiò,


“È un avversario contro cui la magia non funziona. Come ha detto Chris, concentratevi sugli incantesimi difensivi e date il vostro contributo. Non lo sapete? Se rimanete vivi e proteggete le persone, potete vincere una medaglia d’oro.”


“Non è inconcepibile rinunciare allo scudo mentre si punta alla medaglia d’oro?”


“G-giusto.”


“Ahahahah.”


L’atmosfera si era gradualmente rilassata e i giocatori non furono più influenzati dalla musica inquietante. Tutti avevano un’espressione determinata. Fecero un respiro profondo ed entrarono lentamente nella sala mantenendo i loro ranghi. I maghi lanciarono incantesimi di luce, e l’oscurità si ritirò.


“Siete in ritardo.”


Videro un enorme organo e accanto ad esso si trovava il Re dei Demoni, in piedi. Contemporaneamente, apparve una finestra di notifica.






[Il Re dei Demoni è apparso.]






Il contenuto fu breve, ma si percepì il peso di quelle parole.


“Scudi!”


Chris ricordò ai tanker che probabilmente ci sarebbe stata un’offensiva precoce, così prepararono immediatamente gli scudi. Poi, gli entrò nelle orecchie un suono assordante. I proiettili volarono, penetrando le difese dei maghi e schiacciando gli scudi dei tanker.


“Un cannone?”


“Kuoock...! Mantenete le formazioni!”


“Ehi! Alzatevi in fretta! Alzate gli scudi!”


Era una forma d’attacco inaspettata, ed era troppo forte e pesante. La polvere si alzava mentre i giocatori erano storditi. Durò solo 2-3 secondi, ma fu un tempo sufficiente per il Re dei Demoni, che si precipitò attraverso gli attacchi a distanza dei suoi avversari e raggiunse l’argentino Seuron. Seuron era la persona che aveva detto in un’intervista che Grid aveva le emorroidi.


<em>‘Questo tizio?’</em>


Stava sorridendo? Seuron lesse l’espressione del Re dei Demoni e sentì un brivido.


“Pena di morte.”


Disse il Re dei Demoni, facendo risuonare la sua voce lugubre.


Seuron non riuscì nemmeno a capire se a trafiggergli il petto fosse stata una spada o una lancia.


“…”


Oltre il grande pilastro di luce grigia, intorno al Re dei Demoni brillava una luce rossa. I giocatori non osavano guardarlo.






Traduzione di Deborah Gregoli


Editing di E.C.
                                


                                



