---
weight: 9580
title: Capitolo 958
pubDate: 2025-03-20T11:48:41.534Z
tags:
    - overgeared
---


La folla e i telespettatori applaudirono dopo aver visto la discesa in campo di Raiders. Yura e Chris erano i ranker forti che non erano riusciti a far fronte a quel gigante bianco, e tutti credevano che sarebbe risorto e avrebbe distrutto il Re dei Demoni. Era lo stesso per gli altri giocatori. I giocatori, che avevano iniziato a dubitare della vittoria dopo aver visto che il Re dei Demoni era più forte del previsto, si sentivano di nuovo speranzosi.


Ciò era dovuto alla presenza della macchina magica, Raiders, una grande presenza che poteva scacciare la frustrazione e la disperazione dai suoi alleati.


“Vai, Zibal!”


“Zibal! Ti prego, vinci!”


“Zibaaaal!”


I cuori degli essere umani si unirono in uno solo mentre intonavano all’unisono il suo nome. In quel momento, Zibal realizzò il sogno di diventare il protagonista del mondo. Raiders si inginocchiò come un cavaliere che fa una promessa. Zibal si fece avanti e saltò verso il sedile d’imbarco al centro del petto di Raiders e ruggì,


“Credete in me!!”


Solo 21 secondi. Quello era il tempo massimo in cui Zibal poteva attivare Raiders. Tuttavia, il suo potere d’attacco era nell’ordine delle decine di migliaia. La sua agilità poteva essere bassa, ma il suo corpo e la sua arma erano così grandi che la precisione dell’attacco era alta. Inoltre, la classe di Zibal era ‘Antico Cavaliere’. Aveva l’abilità unica di amplificare le prestazioni delle sue cavalcature.


Zibal non dubitava dei danni che avrebbe potuto infliggere al Re dei Demoni se avesse usato Raiders fino al limite. Non era una falsa fiducia, ma una sicurezza che aveva acquisito dopo aver sconfitto direttamente Yura e Chris. Non sarebbe stato corretto nei loro confronti se non avesse avuto fiducia nelle abilità di Raiders dopo aver sconfitto i rappresentanti di altri paesi. Zibal era determinato a giocare bene, per l’onore di Yura e Chris.


<em>‘Devo vincere la medaglia d’oro!’</em>


Poi, quando stava per sincronizzarsi con Raiders…


“Occhi di Baal.”


Che fosse annoiato? La voce languida del Re dei Demoni risuonò attraverso il campo di battaglia, e un mistero venne svelato.


L’armatura nera che si ergeva di fronte al Re dei Demoni si stava trasformando. Centinaia di migliaia di frammenti si sparsero ovunque per poi riunirsi. L’armatura ripetutamente si accorciava, si allungava, e poi aumentava di volume.


“Eh?”


Accadde in pochi secondi. L’oggetto che poco tempo prima era un’armatura si era trasformata in un gigante avvolto da luminose scaglie di drago. Era una nuova macchina magica, che vantava un’elegante armatura nera.


“Cos’è…?”


Anche il Re dei Demoni aveva una macchina magica? I giocatori stupiti fecero un passo indietro, i commentatori tacquero, la folla urlò e gli spettatori fecero cadere gli snack che avevano in mano.


- Ehi?


Tutte gli spettatori coreani che cercavano di ordinare del pollo si ammutolirono, i proprietari dei negozi che lo vendevano rimasero perplessi quando il telefono smise improvvisamente di squillare. In poche parole, quell’evento aveva fatto sì che si dimenticassero persino del pollo…


Il Re dei Demoni aveva trascinato il mondo nel caos.






***






“Non è proprio come la macchina magica di Zibal?”


“È la macchina magica evocata dal Re dei Demoni. Non può essere debole.”


I ranker di alto rango cercarono di analizzare velocemente la macchina magica. D’altro canto, tutti i membri di Overgeared erano stupefatti. Era difficile credere che fossero stati loro a guidare i loro colleghi fino a quel momento durante l’evento del Re dei Demoni.


<em>‘Grid non è il Re dei Demoni?’</em>


Proprio così. Quelli che erano maggiormente confusi in quel momento erano proprio i membri di Overgeared. Sapevano che il Re dei Demoni era Grid, eppure aveva evocato una macchina magica?


<em>‘Ma Grid non ha una macchina magica…?’</em>


Eppure, il Re dei Demoni aveva evocato una macchina magica, il che significava che il Re dei Demoni non era Grid.


“… Che vergogna.”


Pon si coprì con le mani il viso imbarazzato. Si vergognava al solo ricordo di come aveva urlato al Re dei Demoni perché pensava che fosse il suo caro amico Grid.


<em>‘In effetti, come può Grid combattere da solo contro 400 persone? È stato un errore davvero ridicolo provocato dai Quattro Re Celesti. Uh?’</em>


Pon era un amico e collega di Grid, ma non era Grid. Non conosceva tutte le sue abilità e naturalmente non era a conoscenza della Occhi di Pagma- Versione del Contraente di Baal. Pertanto, non si era mai sognato di pensare che Grid avesse copiato la macchina magica. Pon alzò lo sguardo quando percepì l’energia intorno a sé.


La voce di Zibal risuonò dal luogo in cui era salito a bordo di Raiders,


“Cosa? Tu, cos’è questo? Come fai ad avere Raiders…?”


Era un urlo diretto al Re dei Demoni. Aveva due corna dorate e occhi pieni di luce color smeraldo, era alto cinque metri, e aveva una struttura corporea che ricordava quella di un umano. A differenza del Raiders puro e bianco evocato da Zibal, la macchina magica del Re dei Demoni era nera. Per il resto, il suo aspetto era completamente in linea con quello di Raiders, a partire dall’amplificazione del potere magico nella parte posteriore fino alla punta della testa e giù fino alle dita dei piedi. Ogni struttura era uguale a quella di Raiders.


Le altre persone non lo notavano facilmente, ma Zibal lo riconobbe al primo sguardo. Non aveva altra scelta che riconoscerlo. Era passato un anno da quando Zibal era con Raiders e ogni giorno iniziava con la sua pulizia. Pertanto, non riusciva a capire.


“Come fai ad avere Raiders?!!”


Negli ultimi anni l’Impero aveva estratto un totale di quattro macchine magiche che avevano aspetto e caratteristiche diverse, proprio come le persone. Corlei, studioso e archeologo al servizio del Quarto Principe Edan, aveva detto di aver esaminato la letteratura antica e aveva scoperto che non c’erano artefatti simili. Eppure, era stata evocata una macchina magica esattamente uguale a Raiders.


Zibal era confuso. Poi si sentì offeso. Per Zibal, Raiders era il suo compagno d’anima. Quella cosa osava assomigliare al suo partner. Zibal andò su tutte le furie al solo vederla al fianco di una IA. Avevano osato concedere quell’abilità al Re dei Demoni…? Zibal pensò che la S.A. Group non lo rispettasse. Tuttavia…


“Aaah… Aaah…”


Zibal cercò di reprimere la sua rabbia. Sapeva quanto fosse pericoloso perdere la calma in battaglia.


<em>‘Se mi agito e prendo il comando, si aprirà solo un’inutile guerra di consumo.’</em>


Non sarebbe stato facile raggiungere una conclusione se la macchina magica nera avesse avuto aspetto e statistiche uguali a quelli di Raiders. Inoltre, il potere magico del Re dei Demoni era superiore a quello di Zibal, quindi il tempo di funzionamento era probabilmente più lungo.


<em>‘Non avrei dovuto tirarlo fuori all’inizio.’</em>


Zibal prese una decisione. Per superare la S.A. Group che aveva condannato lui e Raiders, Zibal era pervaso da un forte senso del dovere che lo spronava a voler sconfiggere il Re dei Demoni.


“Dovreste averlo già notato tutti, ma la macchina magica si può cavalcare!”


“…”


Mentre ascoltavano il grido di Zibal, i giocatori cominciatori a diffidare del gigante nero. Avevano notato che Zibal voleva condividere la strategia per sconfiggere la macchina magica, ma come poteva rivelare al mondo intero il metodo per attaccare la sua arma assoluta? Un giocatore non dovrebbe mai farlo. In un certo senso, Zibal stava facendo un nobile sacrificio.


Trasmise la sua buona volontà di sconfiggere il Re dei Demoni ai suoi colleghi. Il morale dei giocatori salì dopo aver capito i sentimenti di Zibal. Inoltre, alcuni ranker di alto grado e i membri di Overgeared rimasero impressionati. Il motivo per cui aveva potuto rivelare la strategia d’attacco perché era fiducioso. Era sicuro che il mondo non sarebbe riuscito a danneggiare lui e Raiders, pur sapendo come attaccarlo.


<em>‘Non è un semplice bluff. La macchina magica ha ancora del potenziale nascosto.’</em>


<em>‘Oppure è sicuro di poterla far crescere ulteriormente.’</em>


<em>‘Zibal… È apparso dopo due anni e ha stupito la gente molte volte. È cambiato molto.’</em>


Non era una sovrastima. Zibal era davvero fiducioso. Infatti, era certo che la macchina magica non sarebbe stata sconfitta, anche se avesse rivelato la strategia a tutto il mondo. Ne era sicuro, perché c’era ancora molto potenziale e credeva anche nelle caratteristiche della classe Antico Cavaliere.


“La macchina magica non può funzionare, a meno che la persona non salga direttamente a bordo. Inoltre, il mana si consuma rapidamente, essendo una macchina magica che va a mana. Anche i Dieci Grandi Maghi del continente possono far funzionare la macchina magica solo per tre minuti. Aumentare il tempo di funzionamento con Esaurimento del Mana? Possibile. Tuttavia, il passeggero non può usare alcuna abilità o incantesimo quando è a bordo della macchina magica.”


Si trattava di una marea di informazioni che sarebbero state utili in futuro, non solo nella situazione attuale. I giocatori si concentrarono mentre Zibal continuava a spiegare. Non sapevano quando il Re dei Demoni si sarebbe mosso. Era solo una sensazione, ma sembrava che il Re dei Demoni stesse ascoltando la spiegazione di Zibal con interesse.


“Alla fine, il modo migliore per sconfiggere la macchina magica è guadagnare tempo. Tutti voi siete abbastanza bravi da riuscirci. Sostanzialmente, la macchina magica non ha attacchi a distanza. Ricordate quando ho combattuto contro Yura e Chris? Ha fatto oscillare la lancia. La sua lunghezza è di quattro metri, quindi potrebbe sembrare un attacco a distanza.”


Poi venne la parte più importante: Zibal decise di rivelare al mondo solo una delle debolezze fisiche della macchina magica.


“Mantenetevi il più possibile a distanza e attaccate gli amplificatori nella parte posteriore. Non potete romperla a causa della sua resistenza elevata, ma ogni volta che un amplificatore viene attaccato la traiettoria del mana si sposterà e i movimenti saranno limitati. Mirate incessantemente all’amplificatore.”


Ah… Avrebbe dovuto sbarazzarsi rapidamente della debolezza dell’amplificatore rafforzando Raiders. Alla fine della spiegazione, i 350 giocatori sopravvissuti avevano espressioni determinate.


<em>‘Ti ammiro per aver rivelato le tue debolezze a tutti.’</em>


<em>‘Non lasceremo che la tua scelta sia stupida e faremo del nostro meglio per fermare il Re dei Demoni.’</em>


Ogni giocatore rispettava Zibal nel profondo. Ovviamente, quel rispetto non poteva durare a lungo. Non sapevano quando avrebbero dovuto affrontare Zibal una volta che la Competizione Nazionale fosse iniziata. Pertanto, dovevano tenersi strette le debolezze della macchina magica che avevano appreso quel giorno. Poi, sarebbero andati a prendere in giro Zibal. Era uno stupido idiota.


Zibal si limitò a sorridere e ad alzare le spalle.


<em>‘Per allora sarò più forte.’</em>


La macchina magica era classificata come un oggetto e poteva essere migliorata. Ovviamente, era valutata come artefatto. Probabilmente era difficile da migliorare come gli oggetti mitici, ma le opzioni presentate con ogni miglioramento erano sorprendentemente grandi. La debolezza rivelata quel giorno da Zibal era qualcosa che si poteva superare con un solo livello di miglioramento.


<em>‘Il problema è che sono necessarie almeno 20 pietre del potenziamento per provare a potenziarla una volta…’</em>


Anche il tasso di successo era in decimali. Tuttavia, Zibal credeva che se si fosse assicurato un gran numero di pergamene benedette per il potenziamento dalle ricompense di quell’anno, il suo sogno di potenziare Raiders si sarebbe potuto realizzare. Dopo aver confermato i segnali che sarebbero stati usati sul campo di battaglia, Zibal scese da Raiders e lo richiamò.


“Richiamo, Raiders.”


<em>‘Il momento in cui tirerò fuori di nuovo Raiders sarà quello in cui gli infliggerò una ferita mortale.’</em>


Zibal evocò l’ippopotamo a due teste che alzò la sua difesa e quella dei suoi compagni. Poi, guardò il Re dei Demoni. A un certo punto, il Re dei Demoni smise di usare Volo e rimase in piedi sulla testa della macchina magica.


Le grida dei giocatori si sentirono in tutto il campo di battaglia,


“Gli assaltatori a distanza attaccheranno una volta che il Re dei Demoni si sarà seduto sul sedile d’imbarco! Accumulate quanto più danno possibile!”


“È finalmente giunto il momento per i maghi di essere attivi! Attaccate l’amplificatore nel momento in cui le macchine magiche si muovono!”


“In questo intervallo punteremo al cannone. Le spade e le lance non saranno comunque in grado di raggiungere la macchina magica.”


“Un grande mago può far funzionare la macchina magica per tre minuti. Ok, ti prego di resistere così a lungo.”


<em>‘Muoviti, Re dei Demoni.’</em>


I giocatori erano estremamente concentrati mentre immaginavano ogni sorta di scenario. Le frecce sarebbero uscite di corsa nel momento in cui il Re dei Demoni si fosse seduto sul sedile d’imbarco. Il Re dei Demoni si sarebbe sentito imbarazzato dopo aver abbandonato la sua minacciosa magia di campo e l’arte della spada in cambio della macchina magica. Nel momento in cui il Re dei Demoni avesse abbandonato la macchina magica e si fosse rivelato di nuovo, la lancia di Raiders gli avrebbe trafitto il petto. I giocatori avrebbero vinto sicuramente. A quel punto…


“Uh?”


“… Cos’è?”


Era diverso da quello che avevano immaginato? Il Re dei Demoni non salì sulla macchina magica, stava in piedi sulla sua testa e incrociava le braccia con arroganza. Allora, perché la macchina magica si muoveva? Una variabile inaspettata è apparsa fin dall’inizio, e i giocatori confusi si girarono verso Zibal.


“… Che c**o!”


Zibal non era in condizione di dare consigli. Si sedette rigidamente sull’ippopotamo con la bocca spalancata.


“Come va? Ti sei adattato un po’ adesso?”


Sussurrò il Re dei Demoni alla macchina magica.


Ricevette una risposta nella mente.


- Ho fatto tardi perché ho dovuto sistemare delle procedure disordinate.


“Puoi usare la magia?”


- Teoricamente è possibile se la modifico, ma la mia anima è troppo debole. Così com’è, posso usare solo qualche incantesimo di base.


- Esaurimento del Mana.


Era il leggendario Grande Mago Braham, un genio che aveva creato un enorme esercito di golem che portò il Regno di Eternal sull’orlo della distruzione.


Il mana che vagava nell’atmosfera e quello che permeava la terra venivano assorbiti dalla macchina magica. Era una produzione che superava di gran lunga quella di Raiders. La quantità di potere magico negli amplificatori era tre volte quella di Raiders. Il risultato che ne derivava era che gli amplificatori diventavano tre volte più rapidi.


Una lancia gigante spazzò il campo di battaglia come se fosse un pilastro del Partenone. Come una gomma che stava per cancellare i giocatori sul campo di battaglia. Tuttavia, aveva solo entusiasmo.


“Perché non colpisci nessuno?”


- Non ho esperienze nel combattere fisicamente usando il mio corpo.


“… Cavolo, è fantastico.”


Beh, Grid non aveva bisogno di preoccuparsi, dato che Braham poteva usare ‘la magia di base’. Grid rise mentre un’abilità veniva attivata.


“Divinità. Occhi di Baal.”






[Controllo delle statistiche del bersaglio, delle opzioni e del metodo di produzione dell’oggetto bersaglio.]






[L’abilità Riproduzione dell’Oggetto è attiva!]






[L’oggetto leggendario ‘Fallimento’ sarà usato come materiale per l’oggetto mitico ‘Arco della Fenice Rossa’.]






Doveva uccidere quanti più nemici possibile mentre la macchia magica veniva mantenuta. La macchina magica continuava a muoversi. Senza perdere l’equilibrio, Grid tirò indietro la corda dell’arco, e una fenice rossa comparve nel cielo.


“No XX##, che cos’è?”


“Quello stronzo non ha una coscienza!”


Le maledizioni vennero lanciate ovunque. Sì, persino Zibal aveva una coscienza, il che significava che non era ancora qualificato per essere il protagonista. In origine, il protagonista agiva da solo. Il protagonista non aveva una coscienza.






Traduzione di Deborah Gregoli


Editing di E.C.
                                


                                



