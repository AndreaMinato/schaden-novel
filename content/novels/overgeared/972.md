---
weight: 972
title: Capitolo 972
pubDate: 2025-03-20T11:48:41.539Z
tags:
    - overgeared
---


“Cosa sono?”


Gli occhiali che Grid indossava avevano un aspetto strano. Il luccichio trasparente faceva sembrare che fossero fatti di gemme straordinarie, ma il liquido nero violaceo sembrava fuori posto.


<em>‘Che tipo di liquido è stato iniettato separatamente?’</em>


Usare quel liquido nero era stata una scelta sbagliata se l’intenzione di Grid fosse stata quella di ricreare la sensazione degli occhiali da sole. Non erano pratici, dato che interferivano con la visuale di chi li indossava.


<em>“Saranno gli occhi del re degli Occhi Malvagi.”</em>


C’era bisogno di spiegare la cosa a parole? Grid condivise le informazioni sull’oggetto con le persone lì riunite.






[Occhiali di Etere


Valutazione: Epico


Resistenza: 187/210


Effetto dell’etere incompleto.


Fascino +80.


Capacità visiva -2.


Lo stato anormale ‘visuale offuscata’ si verificherà una volta al secondo.


La creatrice di accessori Elizabeth, la cui reputazione è aumentata notevolmente negli ultimi anni, ha realizzato questi occhiali utilizzando diamanti di etere.


La bellezza di questi diamanti viene espressa in modo splendido. Sarebbe bello se qualcuno che vuole ricevere attenzione li indossasse.


L’etere ha un parziale effetto magico, e il campo visivo è disturbato dall’etere iniettato nelle lenti. Chi li indossa proverà un po’ di fastidio.


Peso: 5]






Gli occhiali erano classificati come accessori, e tra tutti erano gli oggetti più facili da indossare.


“Provali.”


Grid diede gli occhiali a Lauel. Proprio così. Gli oggetti chiamati occhiali potevano essere facilmente dati ad altri dal proprietario. Non c’era una procedura di trasferimento. Era semplice finché l’altra parte non si opponeva, dato che doveva indossarli sulle orecchie e sul naso.






[Hai ricevuto gli Occhiali di Etere.]






[La tua vista è diminuita. La tua visuale è offuscata.]






“… È fastidioso.”


Lauel indossò gli occhiali e strizzò gli occhi. La nebbia torbida e le increspature interferivano con la sua visuale.


“L’effetto dell’etere è incompleto.”


Lauel si tolse gli occhiali e provò a lanciare un incantesimo contro le lenti. Il vento condensato sul palmo delle mani colpì le lenti, che non si incrinarono ne si mossero. La magia si dissolse, come se fosse stata una bugia. La parola ‘assorbimento’ sembrava corretta.


“Infatti…”


“Wow! Non è fantastico?”


Grid spiegò a Lauel e ai Dieci Servitori Meritevoli che stavano ammirando gli occhiali.


“L’etere è una sostanza proveniente da un altro mondo che assorbe il potere magico. Quando il re degli Occhi Malvagi indosserà questi occhiali, tutta la magia emessa dagli suoi occhi verrà assorbita dalle lenti. Pertanto, la magia non potrà essere riflessa dagli Occhi del Drago Bianco e sparirà la possibilità di distruggerli. Il re degli Occhi Malvagi sarà in grado di vedere il mondo.”


Grid descrisse la cosa con disinvoltura, ma in realtà era quello il punto centrale: il re degli Occhi Malvagi aveva gli occhi sigillati dall’istante in cui era nato. Il potere degli Occhi, che distruggevano qualunque oggetto toccassero, era una maledizione incredibile e potente. Lui voleva vedere il mondo, e l’oggetto che poteva soddisfare quel suo ardente desiderio erano gli Occhiali di Etere.


“È il regalo migliore per il re degli Occhi Malvagi. Gli piacerà più di quanto pensi.”


Era un oggetto che poteva trasformare il re degli Occhi Malvagi, di cui anche l’Impero diffidava, in un perfetto alleato. Lauel era convinto che il valore degli Occhiali di Etere fosse astronomico. Era un tesoro nato dalla combinazione delle informazioni di Kraugel con le tecniche di Elizabeth e il potere di Grid durante la Sottomissione del Re dei Demoni.


“Vai subito al villaggio degli Occhi <em>Malvagi</em>. Dobbiamo mettere al sicuro il re prima che l’Impero agisca.”


I Dieci Servitori Meritevoli erano motivati ed avevano la sensazione che il periodo di grazia concesso da Ares non fosse molto lungo e si aspettavano che probabilmente il Valhalla avrebbe consideratole trattative con il Regno di Overgeared come prossima miglior opzione. I negoziati con l’Impero potevano essere già in corso. Il Valhalla avrebbe ottenuto un profitto maggiore stabilendo una relazione amichevole con l’Impero in cambio della cessione degli Occhi del Drago Bianco.


Lauel era immerso nei suoi pensieri.


“Certo, dobbiamo sbrigarci, ma mi preoccupa che l’effetto dell’etere sia incompleto. Forse è per questo che la resistenza si consuma rapidamente?”


La resistenza era a 187 quando Lauel ricevette gli Occhiali di Etere. Una volta assorbita la magia di base, la resistenza è scesa a 186. Grid annuì con espressione cupa.


“È vero. La resistenza viene consumata ogni volta che assorbe la magia.”


“La quantità di resistenza ridotta dipende dal potere magico?”


“No, fortunatamente non lo è. Ho fatto degli esperimenti con Zednos e Laella e la resistenza diminuisce della stessa quantità, a prescindere dal potere magico.”


“Allora, la quantità di potere magico emesso dal re degli Occhi Malvagi non dovrebbe essere un problema.”


“No, sono molti i problemi. Il potere magico emesso dagli occhi del re è pressoché infinito, il che significa che questo livello di resistenza durerà solo pochi minuti.”


“Infinito…”


“Non so se è illimitato o infinito, ma sono sicuro che è inesauribile. Ecco perché ho deciso…”


Grid aprì l’inventario ed estrasse un nuovo diamante di etere, un diamante grande quanto un palmo, con all’interno una piccola quantità di liquido nero e viola.


“Andrò a fondo del processo di smontaggio e assemblaggio degli occhiali creati da Elizabeth per alzare la mia comprensione al 100% e ottenere così il metodo di produzione.”


Grid ricevette sette ricompense dall’evento di Sottomissione del Re dei Demoni (otto se si includeva l’evento Apparizione del Re dei Demoni).


Per tre delle ricompense ha scelto i diamanti di etere.


Ne scelse solo tre per alcune ragioni. Primo, l’aiuto di Elizabeth era necessario per creare i diamanti di etere e fare gli occhiali. Secondo, dopo aver imparato come faceva Elizabeth a realizzare gli occhiali, Grid poteva ricrearli con una qualità superiore.


Infine, il terzo motivo era che Grid non poteva separare l’etere dai diamanti, a prescindere dal metodo fisico che usava. Era una sostanza proveniente da un altro mondo, quindi anche Sticks e Braham non capivano esattamente come funzionava. Dopo qualche difficoltà, Grid cercò di separare l’etere distruggendo il diamante, ma l’etere che toccò l’aria evaporò senza lasciare traccia.


Ciò significava che Grid aveva sprecato uno dei tre diamanti di etere che aveva ottenuto.


<em>‘Sarebbe fortissimo se riuscissi ad ottenere dell’etere puro…’</em>


Ad esempio, cosa succederebbe se avesse mischiato l’etere con il Valhalla dell’Affetto Infinito? Grid avrebbe potuto ottenere più protezione magica del Duca della Saggezza. I maghi non sarebbero più stati in grado di ferire Grid facilmente.


“Allora, andremo prima al villaggio degli Occhi Malvagi per proteggere il re. Sua Maestà dovrebbe unirsi a noi dopo aver realizzato i nuovi occhiali.”


Grid aveva una fornace portatile, ma era meglio produrre gli oggetti in una fucina dotata di varie strutture e strumenti. Migliore era l’ambiente di lavoro, maggiore era la probabilità di creare un oggetto di qualità superiore.


“Non esagerare. Ci sono dei forti bastardi nell’Impero.”


Il modo più sicuro per affrontare l’Impero era mandare gente forte come Piaro, Mercedes, Noll, Asmophel e Singuled, ma nessuno voleva farlo, dato che avevano solo una vita.


“C’è ancora tempo nel nostro accordo di tregua con l’Impero, quindi non sarà un grosso problema. Non preoccuparti.”


L’affidabile Lauel schioccò le dita. Un gruppo di bambini si riversò in massa dall’esterno della sala conferenze.


I Guardiani del Destino. Erano i sedici Occhi Malvagi che Grid aveva salvato da un dungeon in passato e che aveva dato a Lauel come guardie.


“Tu, che vuoi trascendere e vedere nel passato e nel futuro… Abbiamo risposto alla tua nobile anima e siamo venuti in questo luogo. Da questo momento in poi, difenderemo il tuo destino. Questo è il fato che grava sulle spalle dei Guardiani del Destino… Kukukuk!”


“…”


L’aspetto degli Occhi Malvagi era agghiacciante. Forse perché dicevano cose senza senso ogni volta che apparivano. I Dieci Servitori Meritevoli fecero espressioni imbarazzate mentre Lauel si tirò indietro la frangia. I suoi capelli argentati riflettevano la luce della luna e sembrava che spargessero stelle.


“La mia anima, intrappolata nella solitudine, è in uno stato turbolento mentre affronta il vostro destino. Rendo omaggio agli occhi coperti da un tessuto nero e vi chiederò una cosa in nome di Lauel. Guardiani del Destino, avete il coraggio d’incontrare una furiosa tempesta del destino?”


“Kukuk… coraggio? È una delle nostre ‘fonti’ che non svanirà mai… Kukukukuk!”


“Non avete paura? Incredibile! Posso percepire il potere della lingua dalla tua risposta. Il drago nero sigillato nel mio braccio comincia a muoversi…!”


“Eheheh… Il maestro dei grandi Occhi Malvagi non ha mai provato la paura da quando è nato. Anche se il drago nero sigillato nel tuo braccio si risvegliasse, non ci tireremo mai indietro… Eh?” Gli Occhi Malvagi parlarono per un po’ mostrando entusiasmo, poi rimasero scioccati. Perché hanno scoperto che c’era Grid in piedi dietro a Lauel.


“T-tu sei il simbolo della reincarnazione della vita passata che ha stabilito un collegamento con il nostro grande re, che ha a che fare con fiamme oscure e ghiaccio bianco e vede la verità del mondo!!”


“Grid!!”


Gli Occhi Malvagi, stupiti, iniziando a sudare nervosamente e guardarono altrove. Temevano di essere trascinati in una caverna e di essere colpiti con dei picconi se avessero incrociato lo sguardo di Grid. Quando gli Occhi Malvagi divennero improvvisamente silenziosi, i Dieci Servitori Meritevoli non poterono fare a meno di sentirsi in soggezione nei confronti di Grid.


<em>‘Cosa? Travolgere la specie degli Occhi Malvagi con il suo sguardo…?’</em>


<em>‘Ha zittito gli Occhi Malvagi che non hanno paura del mondo!’</em>


<em>‘Mio Signore! Ti rispetto!’</em>


In effetti, gli Occhi Malvagi erano una specie molto forte, a dispetto del loro bell’aspetto. Nel momento in cui rilasciavano il sigillo sui loro occhi, potevano danneggiare o trattenere il bersaglio semplicemente guardandolo. Eppure, anche la grande specie degli Occhi Malvagi cadeva davanti a Grid. Chiunque poteva dire che Grid era incredibile!


“… Allora, vado a fare gli occhiali. Ci vediamo nel villaggio degli Occhi Malvagi il prima possibile.”


Grid si lasciò alle spalle gli Occhi Malvagi silenziosi e corse alla fucina. Era deciso a creare degli Occhiali di Etere resistenti.


<em>‘Se riesco a controllare il suo potere, sarà l’occasione per reclutare qualcuno che potrebbe essere più forte di Piaro. Non posso lasciarmi sfuggire questa opportunità.’</em>






***






“Non sarebbe meglio aspettare una risposta dal Regno di Overgeared?”


Il Dio della Guerra Ares, il secondo giocatore ad aver costruito un regno dopo Grid, visitò l’Impero con il suo consigliere militare, Sima Hui. Indossava un elmo per nascondere la sua identità ed era seguito dai migliori giocatori del Valhalla. A proposito, la persona che stava scortando era Sima Hui, non Ares. Ovviamente, quelli erano gli ordini di Ares. Non voleva perdere un noto PNG che aveva finalmente ottenuto dopo sei visite al Continente Orientale.


“Il Regno di Overgeared ritarderà il più possibile la risposta, e gli Occhi del Drago Bianco perderanno valore se aspettiamo.”


Il motivo per cui Ares e Sima Hui visitarono direttamente il Titano era quello di negoziare con l’Impero. Avevano intenzione di cedere gli Occhi del Drago Bianco all’Impero e stabilire un rapporto d’amicizia tra il Valhalla e l’Impero. Ares voleva intrattenere quel rapporto con il Regno di Overgeared piuttosto che con l’Impero, ma Sima Hui la pensava diversamente.


“Il Re di Overgeared è un tecnico estremamente abile che ha restaurato i tesori dei mietitori. A meno che non lo stia sopravvalutando, è probabile che comprenda già la sostanza dell’etere e che la userà per aiutare il re degli Occhi Malvagi. Sarà pronto per gli Occhi del Drago Bianco e non avrà intenzione di negoziare con noi finché non vedrà qualche danno.”


“Questo modo di pensare non è troppo estremo? Il Regno di Overgeared pensa all’Impero come all’avversario più difficile da affrontare, proprio come noi. Hanno contribuito alla fondazione del Valhalla per tenere l’Impero sotto controllo. Perché dovrebbero essere così freddi con noi adesso?”


“Avranno paura.”


“Paura?”


“La capacità di Vostra Maestà di arruolare e accrescere la forza dei vostri soldati indica che è inevitabile che il potere del Valhalla salga al cielo. Collaborare con il Valhalla per superare l’Impero è come cavalcare una tigre per inseguire un leone. Quindi, anche se l’Impero è stato sconfitto, saranno preoccupati.”


“…”


Ares l’aveva sentito. Era incuriosito dall’abilità di Grid di creare oggetti e aveva cercato di stabilire un rapporto d’amicizia con il Regno di Overgeared a causa della grazia ricevuta. Tuttavia, non appena se ne rese conto, Ares si amreggiò.


<em>‘Il Regno di Overgeared è molto diffidente nei nostri confronti.’</em>


Rimase bloccato nei suoi pensieri per un po’ prima di parlare con occhi socchiusi,


“Ok. Sono d’accordo con il tuo piano per rafforzare i nostri rapporti con l’Impero e per consumare le risorse dell’Impero e del Regno di Overgeared. Non esiterò più.”


“Hai fatto una buona scelta. Non c’è bisogno di essere direttamente ostili al Regno di Overgeared solo perché per un po’ andremo mano nella mano con l’Impero.”


“Uhm… A proposito, stiamo davvero andando al Palazzo Imperiale? È vero che portiamo gli Occhi del Drago Bianco, ma sono ancora il re di un regno nemico. L’imperatore ci incontrerà davvero? Sarei felice se non ci uccidesse…”


“Non dobbiamo incontrare l’Imperatore. Il Gran Maestro ha già catturato i nostri movimenti ed è probabile che tenterà un incontro.”


“Il Gran Maestro?”


“È la persona più potente dell’Impero e ha l’autorità per esercitare il potere imperiale. La sua reputazione di 100 anni fa era così grande che il suo nome è giunto anche nel mio paese.”


“Reputazione nel Continente Orientale…? 100 anni fa? Eh, sembra avere un notevole grado di longevità.”


“È un trascendente. Forse si può pensare a lui come a una diversa forma di immortalità.”


“Trascendente…? Immortale? Intendi dire che è una leggenda?”


“Beh, è leggermente diverso.”


“…”


Ares percepì che il Gran Maestro non era una persona ordinaria.


Quando stava per chiedere più dettagli, Ares venne interrotto da un cavaliere che si avvicinò a loro.


“Sono venuto a incontrarvi per ordine del Gran Maestro. Voi siete il re del Valhalla?”


Ares pensò si trattasse di un Cavaliere Rosso per via dell’armatura rossa, ma la forma era diversa. In assenza di luce, l’armatura sembrava più nera che rossa.


“Non è educato presentarsi prima di chiederlo all’altra persona?”


“Sono Susan dei Neo Cavalieri Rossi. Ve lo chiederò di nuovo. Siete il re del Valhalla?”


“…”


Sima Hui annuì a nome del diffidente Ares.


“Corretto. State parlando con Re Ares, padre del Valhalla e distinto Dio della Guerra.”


“Seguitemi.”


Susan guidò Ares e i suoi uomini verso un castello. Doveva avere una posizione considerevole nell’Impero, visto che condusse il gruppo di Ares verso un grande castello, troppo grande per essere misurato con gli occhi, senza passare attraverso un solo punto di controllo.


“…!”


Ares si alzò sul cavallo per una decina di minuti e rimase senza parole quando vide l’aspetto del palazzo. L’edificio, che era stato costruito con pietre e legname misteriosi, brillava di tinte scintillanti. Era abbastanza luminoso da rompere il confine tra giorno e notte.


“Questo è il palazzo celeste dove risiede il Gran Maestro.”


Il palazzo celeste! Un palazzo dove non risiedeva l’Imperatore aveva un nome così grandioso…? Ares faceva fatica a capire. Entrò in un maggior stato di allerta quando Susan lo esortò,


“Entri.”


“La mia scorta…”


“Possono entrare anche loro.”


“…”


Non raccoglievano nemmeno le loro armi?


<em>‘È impossibile ferire il Gran Maestro al nostro livello?’</em>


Quanto era grande questa persona? Era nervoso, ma Ares entrò nel palazzo. Il Gran Maestro era seduto in profondità nel palazzo. I suoi occhi esaminarono lentamente Ares.


“Stavo pensando che le azioni del Valhalla sono state insolitamente rapide. Così, si scopre che una preziosa risorsa dell’Est è al servizio del Valhalla. È un piacere conoscerti. Penso che potremo mantenere un buon rapporto in futuro.”






Traduzione di Deborah Gregoli


Editing E.C.
                                


                                



