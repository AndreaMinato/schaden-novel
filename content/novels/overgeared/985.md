---
weight: 985
title: Capitolo 985
pubDate: 2025-03-20T11:48:41.549Z
tags:
    - overgeared
---


Murray, Ultina, Violet, Ark, Haken, Rotemon e Glaucian. Quelli erano i sette regni che avevano perso un Gioielliere a causa del folle assassino. Poiché un artigiano della classe di produzione era molto prezioso, la perdita per i sette regni era molto grande.


I regni dovevano punire l’assassino e anche il popolo lo sperava. Erano stati uccisi degli artigiani rispettati. Se la famiglia reale non si fosse assunta la responsabilità, la fiducia del popolo sarebbe venuta meno e il prestigio sarebbe crollato.


“Finalmente ti ho preso. Sporco e disgustoso bastardo.”


I cacciatori dei sette regni si affollarono nella stanza. Alcuni erano membri dei cavalieri reali, altri erano mercenari rinomati e altri ancora erano nomi sconosciuti. Avevano personalità e mansioni diverse ma avevano una cosa in comune. Tutti avevano un talento eccezionale. In particolare, le abilità dei mercenari Phildea e Johneman erano sorprendenti. Si trattava di PNG il cui nome era infinitamente luminoso. Era difficile per Agnus affrontarli entrambi contemporaneamente in circostanze normali, tanto meno ora che era maledetto e indebolito.


“Senti, Agnus. Smetti di opporre inutile resistenza e vieni con me.”


Naturalmente, tra i cacciatori c’erano dei giocatori. Uno di loro era Bubat. Negli ultimi mesi aveva  di inseguimento aveva messo Agnus alle strette e se non si fosse dovuto allontanare per un po’ a causa della Competizione Nazionale,  Agnus sarebbe già stato catturato e portato alla ghigliottina.


“Intorno alla locanda c’è una rete di migliaia di persone. Anche se per pura fortuna riuscissi a fuggire da questo posto, verresti presto catturato. Non fare storie e vieni via con noi.”


I cacciatori avevano ricevuto un grande sostegno dai sette regni. C’erano centinaia di truppe che operavano in segreto e non era un bluff dire che c’erano 1.000 persone intorno alla locanda. Tuttavia, Agnus non era minimamente spaventato.


“Perché spari sempre stronzate?”


Una terribile follia si insinuò in lui. Agnus guardò i nemici che lo circondavano e ricordò il suo passato impotente. Era un periodo in cui aveva sofferto unilateralmente e sperimentato ogni tipo di dolore solo perché non aveva alcun potere… All’epoca aveva ceduto alla violenza, ma ora non più. Non importava quante volte fosse stato frustrato o quanto avesse perso, non poteva arrendersi. Avrebbe preferito cadere. Quella era la sua convinzione.


“Aspetta.”


Bubat si affrettò verso Agnus che stava estraendo la spada senza esitare.


“Quante volte ci sei già passato? Se muori qui dopo aver combattuto, non toglierai il tuo nome dalla lista dei ricercati. Continueremo a seguirti finché non ti metteremo sulla ghigliottina. Morirai ogni volta e subirai dei danni.”


Agnus doveva essere punito dalla legge per sfuggire alla condizione di criminale. Prima di essere condannato a morte dalla ghigliottina, le maledizioni su di lui non si sarebbero risolte per quante volte fosse morto. Era meglio andare alla ghigliottina che vivere come un criminale ricercato finché non fosse stato costretto ad abbandonare il gioco. Naturalmente, la pena per essere ucciso dalla ghigliottina era maggiore di quella di una morte normale… Era meglio essere puniti dalla legge piuttosto che essere costantemente inseguiti e uccisi.


“Questo è il cuore del Regno di Overgeared. Saremo catturati da Grid se facciamo confusione qui. Non sarai stanco anche tu?”


“Non mi interessa. Kikik, pensi che abbia paura di Grid?”


“…”


Bubat non rispose. Agnus si fermò per un attimo. Grid che aveva un passato simile a quello di Agnus, era una persona che non si lasciava intimidire e che lottava per gli altri, nonostante soffrisse in un mondo pieno solo di colpevoli e spettatori. Aveva forse dimenticato le sue disgrazie e le sue sofferenze?


Agnus odiava Grid. Si sentiva disgustato dalle sue azioni e dai suoi pensieri. Perciò, naturalmente, odiava coloro che menzionavano il suo nome. Era sufficiente per uccidere quella persona!


“Dyulebul!”


Il demone spuntò fuori al grido folle di Agnus. Era un demone con una testa di lucertola su un corpo umano. L’aspetto grottesco del demone stimolava il terrore primordiale. Bubat era ben consapevole della potenza del suo raggio di luce e imprecò,


“Maledizione!”


Dalla bocca di Dyulebul partì un raggio di luce che infliggeva 20.000 danni fissi. Il problema era che un ulteriore danno esplosivo di 8.000 si verificava al momento dell’esplosione. Il piccolo edificio non resse all’esplosione. Il muro della locanda venne spazzato via. Si intravide il cielo dal soffitto ormai scomparso. Le persone scioccate dall’improvviso trambusto gridarono.


“…Usate qualsiasi mezzo!”


Bubat strinse i denti. I soldati di Overgeared sarebbero presto venuti a chiedere cosa fosse successo e Grid lo avrebbe scoperto. Bubat lo temeva terribilmente. Cosa era successo al gruppo di Immortali che aveva creato scompiglio invadendo le fucine del Regno di Overgeared? Erano rovinati. Un tempo il gruppo di Immortali era stato considerato una delle gilde più forti, per poi essere distrutto e disperso come cenere.


‘<em>La mia missione personale non può danneggiare la Gilda degli Yak!</em>’


Il giudizio di Bubat fu rapido. Approfittò dell’agitazione e si ritirò. Lo stesso fecero gli altri cacciatori che erano giocatori. Per loro, Grid era un obiettivo da sfidare, non un avversario con cui essere ostili.


D’altra parte, i cacciatori PNG erano diversi. Erano pienamente consapevoli del potere di Grid, ma non lo temevano né lo ammiravano. Era naturale. Erano PNG, non giocatori. Pertanto, non potevano percepire la grande esistenza di Grid. Anche la posizione attuale del Regno di Overgeared era rischiosa.


“Haap!”


Dyulebul attaccava a intervalli di cinque secondi. Il fuoco della sua coda rotante veniva mantenuto per tutto il tempo, ma il danno era così piccolo che non minacciava i cacciatori. I cacciatori tirarono fuori le armi all’unisono e si avventarono su Agnus ignorando Dyulebul. Agnus rispose evocando i suoi Cavalieri della Morte e i Lich.


Gli attacchi a tenaglia dei cacciatori sottomisero il Cavaliere della Morte. Nel frattempo, il Lich Mumud non riuscì a lanciare i suoi potenti incantesimi a causa del luogo in cui si trovava. La locanda si trovava nel bel mezzo del mercato. Esitava perché i civili potevano essere spazzati via dagli incantesimi. Era ovviamente un atto di ribellione contro Agnus. Tuttavia, non poteva essere evitato. Agnus era indebolito dalle maledizioni e non poteva esercitare un controllo perfetto su Mumud. Era impossibile per lui controllare la sua forte volontà, un’esistenza super nominata che aveva ottenuto solo perché era il Contraente di Baal.


Dopo alcuni colpi, Agnus fu spinto a mettersi sulla difensiva e fu rapidamente soppresso. I cacciatori lo tennero fermo e puntarono le spade contro il suo collo.


“Il lurido assassino soffrirà.”


Dopo alcuni mesi, l’inseguimento era finalmente terminato. I cacciatori fissarono Agnus con occhi pieni di odio e lo legarono con una corda.


“Cos’è questo trambusto nel nostro regno?”


Chiese una ragazza bionda irrompendo sulla scena. Vedendo le espressioni sconcertate dei cacciatori, si presentò,


“Sono la Contessa Euphemina del Regno di Overgeared. Devo chiedervi di assumervi la responsabilità di aver usato liberamente la forza in un regno che non è il vostro, mettendo così a rischio la popolazione.”


I cacciatori si presentarono immediatamente e si inchinarono. Poi spiegarono,


“Si tratta di un efferato criminale che è fuggito dopo aver commesso degli omicidi nei sette regni. La situazione era urgente, perché stavamo cercando di non lasciarcelo sfuggire, quindi non siamo stati riusciti a chiedervi il vostro consenso in anticipo. Ci scusiamo sinceramente e ripagheremo ogni danno che la vostra terra ha subito.”


Un criminale efferato che ha commesso degli omicidi in sette regni…


Di solito, il regno teneva di conto il disturbo che si era verificato durante l’arresto. Tuttavia, Euphemina non voleva farlo.


“Sei sicuro che sia lui l’assassino?”


“Sì.”


“Quali sono le prove?”


“È stato visto su ogni scena del crimine”


“È sufficiente? E se fosse stato incastrato?”


“…State cercando di difendere quest’uomo? Dubito delle intenzioni del Regno di Overgeared. Di recente si è detto che il Regno ha accettato un’altra specie e l’Impero è infuriato. Intendete diventare ostili anche ai nostri sette regni a causa di un assassino?”


“Stai saltando alle conclusioni. Voglio solo confermare il motivo per cui avete causato tanta agitazione nel bel mezzo del Regno di Overgeared. Sto solo facendo alcune domande. È più sospettoso che tu reagisca in modo tanto sensibile.”


“No, perché siete tanto severa sulla cattura di un criminale? C’è qualcosa tra voi due?”


Solo Johneman incrociò le braccia in silenzio. Era un mercenario che non apparteneva a un paese particolare e non si interessava alle questioni internazionali. Poi, quando l’atmosfera stava diventando pesante, accadde.


“Non dire sciocchezze.”


Si schernì Agnus. Trattò Euphemina come se fosse un’estranea.


“Quella ragazzina è davvero tanto importante? Portatemi via da qui e basta. Per quanto tempo pensiate che resterò legato? Eh? Stupidi stronzi, kukuk!”


“Zitto!”


“Se volete che stia zitto, imbavagliatemi e trascinatemi via. Non fatemi perdere tempo inutilmente.”


Agnus stava rifiutando l’aiuto di Euphemina. Lo espresse così chiaramente che Euphemina non poté andare oltre. Mentre veniva trascinato via come un cane, Agnus le sussurrò,


- Non uscire allo scoperto in futuro. È fastidioso.


-Ma tu…


-Stai zitta. Non sono affari tuoi. Non preoccuparti, manterrò la mia promessa.


Agnus non conosceva la buona volontà. Quindi, si sentiva a disagio e scontento perché non gli era familiare. Euphemina colse la solitudine negli occhi di Agnus e rimproverò i cacciatori che lo avevano trascinato via,


“… Dovrete ricompensare appieno il Regno di Overgeared per aver osato usare la forza qui.”


Non poteva fare altro.






***






[Il tuo livello è salito.]






Aveva guadagnato cinque livelli. Grid aveva compiuto quell’impresa in un solo mese. Il risultato era stato possibile grazie alla ricompensa della Competizione Nazionale. Tuttavia, era comunque una velocità di avanzamento di livello insolitamente rapida, considerando che Chris, il primo classificato, aveva impiegato più di tre mesi per guadagnare un livello.


Il mondo esterno era in subbuglio per la velocità di Grid nel salire di livello. I giocatori di tutto il mondo prestavano attenzione al fatto che Grid aveva causato uno sconvolgimento nelle classifiche. Ipotizzavano fosse l’effetto di Re di Diverse Specie che Grid aveva appena acquisito.


Tuttavia, l’interesse della persona coinvolta si concentrava su qualcosa di diverso dal suo livello. Si trattava degli Scheletri Overgeared.


“Non è vero?”


Clack! Clackclack!


I frammenti di ossa erano stati lasciati cadere dai soldati scheletri di Galgunos dopo la loro morte. Il nome dell’oggetto era “Frammento Osseo di un Soldato Scheletro”, ma purtroppo ogni pezzo era diverso. Alcune erano ossa delle costole, altre pezzi di clavicola e altre ancora erano ossa del braccio sinistro. Naturalmente, i frammenti ossei sembravano tutti uguali a Grid ed era un problema perché erano diversi l’uno dall’altro.


Il problema era che gli Scheletri Overgeared avevano bisogno di frammenti ossei provenienti dalla “stessa area” per attaccarsi al corpo. Per esempio, se volevano rafforzare il braccio destro, avevano bisogno di un frammento osseo del braccio destro.


‘<em>Questa dannata cosa… Il tasso di rilascio è troppo basso.</em>’


Perché doveva essere sempre la stessa area? Si chiese quanti soldati scheletro avrebbe dovuto uccidere in futuro per rinforzare tutte le ossa degli Scheletri Overgeared. Poiché c’era la possibilità che cadessero le stesse parti, avrebbe potuto non essere in grado di ottenere tutti i frammenti osseo dopo averne uccisi decine di migliaia.


‘<em>Ogni area può essere rafforzata una sola volta. Quindi, un duplicato dell’osso è inutile… Eh?</em>’


Grid si rese subito conto che le sue preoccupazioni erano inutili.






[Il Frammento Osseo del Soldato Scheletro è stato acquisito.]






Clack! Clackclack!


La maggior parte dei frammenti d'osso lasciati cadere dai soldati scheletro di Galgunos erano necessari immediatamente. Proprio così. A differenza delle sue preoccupazioni, le aree duplicate apparivano raramente.


‘<em>È pazzesco…</em>’


Grid diede un’occhiata agli Scheletri Overgeared che esultavano per aver ricevuto un nuovo frammento d’osso e si rese conto ancora una volta di quanto fosse fraudolenta la statistica della fortuna. La sua vita sfortunata prima di incontrare Satisfy era stata ingiusta e priva di significato. Gli Scheletri Overgeared stavano cambiando.






[Gli Scheletri Overgeared Uno e Due sono riusciti a rafforzare le loro ossa in tutti i settori!]






[Il risveglio primario è stato completato.]






[Le statistiche degli Scheletri Overgeared Uno e Due sono aumentate in modo significativo!]






Ora gli Scheletri Overgeared erano alti il doppio di prima. Ad eccezione del cranio, tutte le loro ossa essiccate erano diventate più spesse. Il loro fisico era molto più grande di prima.


…Anche i loro crani crebbero, ma la crescita fu minore in proporzione al resto delle ossa.


‘<em>Ho un buon presentimento!</em>’


Grid intensificò la caccia. Gli Scheletri Overgeared erano di livello 198 e lui intendeva portarli al livello 200 per ottenere la seconda classe di avanzamento. Naturalmente, non era facile. Gli Scheletri Overgeared erano troppo deboli rispetto agli scheletri di Galgunos. Tiramet fu evocato, ma durò poco prima di morire. Alla fine, Grid diede la caccia ai nemici proteggendo gli Scheletri.


Poi passarono alcuni giorni.


[I livelli dello Scheletro Overgeared Uno e dello Scheletro Overgeared Due sono aumentati.]


[Lo Scheletro Overgeared Uno e lo Scheletro Overgeared Due possono passare alla loro seconda classe di avanzamento.]


Grid raggiunse il suo obiettivo e gli Scheletri Overgeared danzarono di gioia. Con gli occhi fissi in un punto, Grid rimase fermo e ansimante, mentre tirava fuori l’elenco delle potenziali classi per gli Scheletri Overgeared.






Traduzione di Ilaria Santucci


Editing di E.C.
                                


                                



