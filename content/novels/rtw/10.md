---
weight: 100
title: Capitolo 10- Il tagliapietre
pubDate: 2025-08-07T11:37:50.868Z
tags:
    - rtw
---


Quella settimana il tempo non era stato bello, il cielo era sempre grigio e l’umore di Karl van Bate era come il tempo, estremamente cupo.






Mentre camminava sulla strada di pietra bagnate, di tanto in tanto c’erano persone che lo salutavano. In questa città, Karl gestiva una scuola. A Graycastle quei bambini nobili con il talento di andare a scuola frequentavano un diverso tipo di college, ma qui lui insegnava anche ai bambini ordinari. Pertanto, in questa città di frontiera, aveva una reputazione molto buona.






“Hey, Signor van Bate, buongiorno.”






“Signore, mio figlio sta andando bene?”






“Quando sei libero, Karl, andiamo a pescare insieme!”






Normalmente Karl avrebbe sempre sorriso e risposto loro, ma oggi si limitava ad annuire, non dicendo una parola.






Da quando aveva assistito all’impiccagione di Anna, ai suoi occhi il mondo appariva difettoso - o per dire dalla sua partenza da Graycastle una crepa sembrava farsi strada e venire alla luce, ma lui deliberatamente chiuse un occhio. Usava il suo lavoro impegnativo per stordirsi e, fino a un certo punto, usò addirittura il sorriso innocente dei suoi studenti per coprire la sua crepa.






Finché Anna non era morta, pensò, il mondo non era cambiato. Ma dopo l’impiccagione la crepa non solo non scomparì, ma anzi si espanse.






Riguardo ad Anna, rievocò i ricordi dell’ultimo mezzo anno. Tra più di trenta bambini della sua classe, lei non spiccava, con un aspetto normale, non era mai stata una persona di molte parole, ma c’era qualcosa in lei che lasciava Karl un po’ colpito.






Era la sua passione per il sapere. Non importava cosa insegnassero, lei riusciva sempre a ricordarselo al primo colpo. Anche se era la noiosa storia e evoluzione della Chiesa, la si vedeva sempre con un libro in mano. Lui aveva visto la giovane ragazza aiutare i vicini a prendersi cura delle pecore; seduta al sole, Anna spazzolava accuratamente il pelo di quegli animali, gentilmente, come si farebbe con un bambino. L’immagine che ancora ricordava chiaramente era il dolce sorriso di una ragazza felice; non importava come o perché, non riusciva a pensare a lei come a una persona sinistra e malvagia.






Poco dopo c’era stato un incendio a casa sua e la madre di Anna sfortunatamente aveva trovato la morte; dopodiché Anna non era più tornata a scuola. Non l’aveva più vista, fino a una settimana prima, quando era stata accusata di essere una strega e impiccata nella piazza della città.






Tentata dal diavolo? Una persona impura? Malvagia? Tutte menzogne! In cuore suo, per la prima volta dubitava della Santa Chiesa, per la prima volta dubitava delle conoscenze che impartivano.






Non sapeva se Anna fosse o meno una strega, ma lei non sarebbe mai diventata cattiva! Se una ragazza ancora immatura, una ragazza ignorante del mondo e piena di curiosità, poteva essere chiamata maligna, allora anche gli ufficiali amministrativi di Graycastle venivano dall’inferno ed erano anch’essi posseduti dal demonio! Per risparmiare diverse centinaia di ori reali, avevano deliberatamente rubato del materiale di scavo, portando al collasso dell’edificio del teatro, finito per metà; più di trenta tagliapietre della loro gilda erano morti.






Ma erano stati impiccati? No, nemmeno uno! Il giudice aveva dichiarato che il capo dei tagliapietre non era adatto a quel lavoro ed era stato condannato all’esilio: i tagliapietre erano stati costretti a sciogliersi.






E Karl, che conosceva la vera storia, fuggì dal centro dell’attenzione e lasciò Graycastle, seguì la strada verso ovest, arrivando in fine in quella città di frontiera.






Era riuscito a istituire una scuola, con molti studenti e aveva già conosciuto i nuovi vicini, trovato nuovi amici, ma il crimine dei funzionari di Graycaslte era sempre rimasto vivido nella sua mente. Ora, di nuovo, sentiva che il mondo si prendeva gioco di lui- ciò che era malvagio, gli dèi del cielo riuscivano davvero a vederlo chiaramente?






Per Karl la goccia che fece traboccare il vaso fu Nana.






Nana e Anna non si assomigliavano per niente. Si poteva dire che erano l’esatto opposto. Lei era una ragazza molto vivace, abbastanza conosciuta nella scuola. Frequentava le lezioni raramente e, quando c’era, non riusciva mai a prestare attenzione, si limitava a sedersi sul prato. Se le chiedevi cosa stesse facendo, ridacchiava per un po’, e poi rispondeva che stava guardando una lotta tra cavalletta e formica.






Il volto di Nana era sempre pieno di sorrisi, sembrava essere la sua natura. Il mondo malvagio non aveva niente a che fare con lei, almeno a scuola, poteva essere sempre felice e ridere. Karl era addirittura un po’ curioso - se lei avesse mai pianto da quando era nata.






“Fino a due giorni prima, quando d’improvviso, con una faccia scura, Nana lo andò a cercare. “Maestro, sarò impiccata anche io, come Anna?”






Questo gli fece capire che la sua alunna, Nana, era diventata una strega.






“Ah, quello non è il Maestro? Venga qui e ci aiuti a guardare cosa dice.”






Karl si sentì come se qualcuno gli avesse tirato la manica. Guardò in su e scoprì che era arrivato nella piazza della città. Molte persone erano attorno a un cartello e gridavano che qualcuno avrebbe dovuto fargli sapere cosa diceva l’annuncio; sentendo il nome di van Bate, tutti si spostarono dal suo cammino.






“Maestro, per coincidenza è venuto qui, ci aiuti a leggerlo”.






“E’ vero, inizialmente doveva leggercelo Meg, ma alla fine prima di potercelo dire ha avuto mal di stomaco ed è dovuto andare in bagno e non è ancora tornato. ”






Come sempre, annuì con un sorriso, poi spiegò nei dettagli il contenuto del bollettino a tutti quelli che ascoltavano. Ma al momento Karl scoprì che era impossibile- i sorrisi e l’entusiasmo di quelle persone non erano falsi, ma per lui era diverso; vedendo questo, gli divenne sempre più intollerabile indossare una maschera.






L’ annuncio dell’impiccagione di Anna era posto sopra al bollettino e tutti ne discutevano allegramente. In un certo senso, siete suoi assassini. Poteva dirlo solo dentro di sè, la vostra ignoranza e paura l’hanno uccisa.






Karl dovette ingoiare le sue emozioni, prese un profondo respiro e camminò fino alla lista di annunci.






“Il principe cerca manodopera per aiutare con la costruzione di nuovi edifici per la città di frontiera, sono disponibili diversi tipi di lavori.” disse.






Ma anche io sono uno dei suoi assassini, e che diritto ho di incolparli? Non sono stato io a dire loro che le streghe sono malvagie? Karl aveva l’amaro in bocca. Guarda, tutto ciò che sanno, gliel’ho insegnato io: la dottrina della Santa Chiesa parola per parola, ho sempre pensato di insegnare bengal diavolo!






“Spaccapietre, devono essere maschi, dai 20 ai 40 anni, in salute. Pagamento, 25 bronzi reali al giorno”






“Lavoratori artigianali di argilla, non importa il genere, più di 18 anni, devono avere esperienza nella muratura, pagamento giornaliero di 45 bronzi reali.”






“Tuttofare, uomini, minimo 18 anni, 12 bronzi reali al giorno.”






“……”






No, doveva fare qualcosa. Se la morte di Anna era irrimediabile, allora come minimo non poteva lasciar morire Nana. Karl sentì la propria vocina interiore gridare: “La gilda dei tagliapietre è collassata quando non hai preso posizione, Anna è stata impiccata quando non hai detto nulla, ti è piaciuto quello che è successo quando sei rimasto in silenzio, osservando impotente mentre quell’adorabile ragazza veniva mandata sulla forca?”






Ma cosa poteva fare? poteva scappare con Nana fuori dai confini della città? Aveva la sua famiglia, una famiglia che aveva viaggiato con lui da Graycastle; proprio quando la loro vita era migliorata dovevano andarsene di nuovo? E poi Nana, nata in una famiglia ricca, avrebbe lasciato il luogo dove viveva?






Tagliapietre, non importa il genere, nessun limite di età, preferenza per le persone che hanno partecipato alla costruzione di edifici per l’amministrazione municipale, come la fortezza, o altri fortificazioni, il municipio recluta a lungo termine, con paga mensile di 1 oro reale”.






“Termine supplementare: le persone con una vasta esperienza e rendimento eccellente potranno ricevere una posizione ufficiale.”






Dopo aver letto il bando, la gente divenne ancora più rumorosa, “Pagati un oro reale al mese, questo è perfino meglio della paga da cavalieri!”






“Ci andrai? Sai costruire una fortezza?”






“Tu, non stare a fissare questo annuncio, vai a prenderti il lavoro! Ogni giorno verresti pagato e tutto sommato non otterresti molto meno che con la caccia.”






“Appunto, quando si va a caccia è possibile perdere la vita e ci si può pure perdere.”






Karl van Bate non prestò loro attenzione. Si concentrò sul sigillo e la firma dell’ultima nota. Era la firma autografa di Roland Wimbledon, il Quarto Principe.










Il principe non sapeva che il Mese dei Demoni stava già arrivando? Qualunque cosa volesse costruire, quello non era il momento adatto per iniziare. Sembrava che Sua Maestà non ne sapesse nulla di costruzioni, sempre che uno potesse diventare tagliapietre, sarebbe poi stato portato alla sua attenzione… Karl ebbe di colpo un’idea, forse attraverso il suo reclutamento avrebbe potuto vedere il principe in persona, la più alta carica della città.






Questo pensiero lo fece deglutire. Avrebbe potuto convincere il Principe che le streghe non erano malvagie? Giravano voci sulle particolari idee del Principe Reale, doveva avere un carattere differente dalle persone ordinarie e odiava anche profondamente la Chiesa. Forse poteva farcela!,  pensò, anche se alla fine l’impiccagione di Anna era stata ordinata dal Principe Roland. Ma tutti avevano visto che non voleva farlo.






Lo stesso principe aveva ancora poco più di vent’anni, questo doveva essere facile da capire, come potevano quelle ragazze ancora in età da marito diventare improvvisamente perfide e compiere azioni imperdonabili?






Certo, c’era la possibilità che Karl finisse come un Aiutante delle Streghe e sarebbe dovuto andare sulla forca insieme a loro. La legge della Chiesa stabiliva che chiunque avesse difeso una strega o avesse supplicato clemenza doveva essere ritenuto uno che aveva abbandonato se stesso ed era diventato discepolo del demonio.






Solo il principe, il principe che odiava la Chiesa, poteva essere la sua ultima speranza, poiché solo lui poteva dichiarare che le leggi della Chiesa fossero uno spreco di carta.






Karl, in cuor suo, pregò.






Anche se non sapeva che Dio pregare, chiuse gli occhi e pregò per una benedizione.






In memoria della defunta Anna, per il bene di Nana che era ancora viva, e per se stesso, così che la crepa nel suo cuore non si allargasse ulteriormente.






Decise di correre il rischio.










Merges












                                


                                



