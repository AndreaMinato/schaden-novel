---
weight: 1000
title: Capitolo 100- Il Libro Antico e i suoi segni (Parte I)
pubDate: 2025-08-07T11:37:50.886Z
tags:
    - rtw
---






Esattamente come aveva detto Wendy, il mattino seguente, subito dopo colazione, arrivò una cameriera e le portò nell’ufficio di Roland, dove il Principe diede loro un sottile foglio di pergamena. Considerando che alcune streghe erano analfabete, Pergamena gli lesse il contenuto, poi queste firmarono il foglio con un’impronta del dito.






Roland sapeva che per loro era difficile capire ogni riga scritta nel contratto, ma non era importante, dopo qualche tempo avrebbero iniziato a capire cosa voleva da loro. Sapeva anche che ci avrebbero messo la loro firma anche se si fosse trattato di un contratto di schiavitù, ma Roland non riteneva che fosse il caso di abbandonare i suoi principi solo per ottenere qualche piccolo beneficio. Visto che avevano scelto di seguire quella strada, dovevano vedere dove le avrebbe portate. Al momento stava creando le basi per avere risultati positivi in futuro. Un investimento a lungo termine che doveva terminare in una situazione vantaggiosa per entrambe le parti.






Dopo aver ricevuto i documenti firmati, Roland distribuì i programmi per l’allenamento che aveva elaborato la sera prima, e spiegò personalmente a ognuna cosa doveva fare. Quando ebbe finito chiamò di nuovo nel suo ufficio Foglia, Pergamena e Soraya.






Dopo aver chiuso la porta, Usignolo fece il saluto reale, stupendo le sue sorelle.






“È tutta la notte che penso alla storia che ho sentito ieri da Wendy,” Roland aprì le tende, facendo entrare nella stanza la calda luce del sole. “Ha detto che avete incontrato un mostro terribile e solo sette di voi sono riuscite a sopravvivere.  Anche il Mentore dell’Associazione delle Streghe Alleate Cara, è morta nelle terre selvagge. Perciò vorrei sapere cosa avete incontrato, era una specie mista o una bestia demoniaca?”






Foglia fu la prima a parlare: “Non erano bestie demoniache, erano diavoli che venivano da dietro la Porta dell’Inferno. Erano alti e cavalcavano le bestie demoniache, erano anche capaci di usare la magia, come…” Esitò per un momento, “Proprio come noi.”






“Erano diavoli?” Roland si accigliò, girandosi verso Soraya, “Eri presente anche tu sulla scena?”






La ragazza annuì esitante.






“Riesci a disegnarla, vero?” chiese Roland, e le diede un foglio di carta.






Soraya chiuse gli occhi, ripensando al doloroso ricordo, ma nonostante tutto prese il foglio e andò al tavolo.






Poi sfoggiò la sua abilità, impugnando la penna magica. Dalla penna iniziò a uscire una luce colorata, che volò dalla sua mano direttamente sulla carta. Un disegno realistico prese lentamente  forma sul foglio, e durante tutto il procedimento Soraya non aprì mai gli occhi, nemmeno una volta.






Quando Roland si avvicinò al tavolo, notò che le immagini del disegno avevano un aspetto molto realistico, anzi, dovette correggersi, quello non era un disegno ma un’immagine presa da un episodio reale. La sua abilità era come una macchina fotografica, che riproduceva il massacro dalla prospettiva di qualcuno che vi aveva assistito di persona.






Quando ebbe finito, la fronte di Soraya era madida di sudore, chiaramente indicando che quel ricordo era per lei un incubo.






Anche Usignolo si avvicinò al tavolo, diede un’occhiata e chiese, “Sono questi i diavoli che hai incontrato?”






“Sì, sono questi,” Foglia indicò quello che aveva disegnato più vicino, “Il diavolo che indossava i guanti di metallo era capace di evocare fulmini per i suoi attacchi, mentre l’altro era insolitamente forte, poteva scagliare una lancia molto più velocemente di una freccia scoccata da un arco. Tante sorelle sono morte a causa loro. Tuttavia non erano in grado di usare i loro attacchi speciali per tutto il tempo, c’è stato un momento in cui dovevano ricaricarsi e lì sono riuscita a ucciderli.”






“Sei riuscita a ucciderli da sola?” chiese Roland.






“Il serpente magico di Cara aveva squarciato il tubo di cuoio sotto l’elmetto di questo demone. Lei poi è morta insieme al demone. Il tubo si è scoperto essere il punto debole del demone quindi ho ucciso l’altro demone usando lo stesso demone con la mia balestra. Sembra che ci sia del gas rosso dentro al tubo, il demone non è morto finché non è uscito tutto il gas.”


Disse Foglia indicando il collo del demone con i guanti.






Roland non riusciva a capire come potessero esserci creature del genere nelle Terre Selvagge. Sicuramente non erano di origine extraterrestre, perché dal tubo di cuoio che funzionava come un serbatoio d’ossigeno e dai vestiti fatti con pelle d’animale, si può dire che non siano provenienti da una civiltà più avanzata.






Che fosse per magia o per tecnologia, l’abilità di visitare un altro pianeta era una prova di potere. Nel caso dell’umanità c’era voluto uno sforzo tremendo semplicemente per atterrare sulla Luna. Naturalmente il demone sarebbe anche potuto arrivare da qualche bizzarra civiltà al di fuori delle sue conoscenze, che era arrivata a visitare questo mondo come scherzo del destino. Più importante di tutto il resto, ora Roland sapeva che questi “demoni” non erano nemici invulnerabili che non potevano essere uccisi.










“Oltre al diavolo, abbiamo visto una città che fluttuava nel cielo,” aggiunse Foglia, “Non importa quanto ci avvicinassimo, restava sempre davanti a noi. Fulmine ha menzionato qualcosa di simile nelle sue storie, penso sia chiamato miraggio.”






“Puoi fare anche un dipinto della città?” chiese Roland a Soraya.






Lei annuì, evocò la penna ancora una volta, e iniziò a ritrarre una città sospesa nel cielo, proprio come aveva detto Foglia.






Roland osservò attentamente il disegno, ma non ne ricavò molte informazioni. Anche se quella città fosse stata davvero solo un miraggio, comunque da qualche parte nelle terre selvagge doveva esserci quella vera. Sembravano esserci nubi rosse sopra la città, forse era il gas di cui avevano bisogno i diavoli. Questa spiegazione era molto più ragionevole che mettersi a pensare agli alieni, dopotutto, le vaste terre selvagge oltre la Catena Montuosa Invalicabile erano una zona completamente avvolta dal mistero, dove per lungo tempo nessuno aveva messo piede, pertanto non era così sorprendente trovarvi una nuova razza.






“Ho sentito da Usignolo e Wendy che Cara ha deciso di andare alla ricerca della Montagna Sacra dopo aver letto a riguardo in un antico libro,” disse Roland. “Pergamena, hai letto anche tu quel libro?”






Pergamena esitò per un momento, poi rispose: “Cara non permetteva a nessuno di leggerlo, ma…ne ho ugualmente letto un po’, nonostante il testo fosse abbastanza confuso…ma anche incredibile.”






“Puoi farne una copia e mostrarmela?”






“Quello che c’è scritto nel libro non è vero, Sua Altezza Reale, è confermato dal fatto che la Montagna Sacra non esiste.” Sospirò, ma poi alzò lo stesso la sua mano destra, “Spero che il contenuto di quel libro non vi confonda.”






Di colpo a mezz’aria, uscito da una luce dorata, apparì un libro aperto, le cui pagine giravano a una velocità incredibile. Quando il libro arrivò alla fine, cadde direttamente in mano a Pergamena. “Sua Altezza, spero che sarete l’unica persona a leggerlo. Non voglio veder diventare come Cara nessuna delle mie sorelle.”






Roland prese il libro dalle mani di Pergamena e la rassicurò, “Ho capito.”






Quando le altre streghe uscirono dall’ufficio, Usignolo comparve tranquillamente seduta sul divano. Aveva sollevato la vestaglia, come al solito, e piazzato entrambi i piedi sul tavolo, mentre masticava felicemente del pesce essiccato.






“Tu non lo vuoi vedere?” chiese Roland con un sorriso stampato in faccia.






Lei rispose, con un tono ironico, “Non sono interessata a nulla che piacesse a quella lunatica.”






Roland scosse la testa, si sedette al tavolo e aprì il libro con cautela. Le pagine davano la sensazione che il libro si fosse materializzato.






Proprio come aveva detto Pergamena, gran parte del contenuto era confuso. Sembrava quasi che il testo non fosse scritto nella lingua comune, o almeno la grammatica non era la stessa. Nel libro veniva menzionata una luna rossa, così come un enorme cancello di pietra, ma non trovò da nessuna parte tracce della Città Santa. In effetti, a parte alcune parole che occasionalmente riusciva a capire, il significato di molte altre parole non gli era chiaro. Non era in grado di leggere buona parte del contenuto, alla fine il suo riassunto fu: “Anche se conoscessi ogni parola, non sono sicuro che riuscirei a capirlo fino in fondo. Non so se sia dovuto al fatto che Pergamena è riuscita a darci solo una breve occhiata, o se il libro fosse così fin dal principio.”






Roland scorse in fretta i lunghi passaggi, saltando direttamente alla fine. Tuttavia il libro era piuttosto spesso, aveva molto poco contenuto e tante parti bianche. Ma, quando girò l’ultima pagina, improvvisamente trovò un testo leggibile. La calligrafia, prima ordinata, diventava indecifrabile, come se fosse stata scritta in tutta fretta, ma il contenuto era comprensibile e chiarì molti dubbi.






La prima frase, scritta ancora in modo ordinato, recitava: “Abbiamo fallito. I mortali non possono battere il Diavolo.”






Merges







