---
weight: 1002
title: Capitolo 1002- Una Corsa Contro Il Tempo
pubDate: 2025-08-07T11:37:51.051Z
tags:
    - rtw
---






Azima rimase a lungo in silenzio, dopodiché respirò profondamente e indicò la scrivania di Roland. "Nel tuo cassetto c'è una Pietra dello stesso materiale."


"Esatto." Roland lanciò ad Azima un sorriso soddisfatto e mise l'altra scatola sulla scrivania. "Ma c'è una cosa che mi incuriosisce un po'. Perché parli di una Pietra fatta dello stesso materiale e non di 'una Pietra identica'?"


"Perché le reazioni sono state molto diverse. Anche se sono fatte della stessa sostanza, la reazione della prima è stata più potente." Così Azima spiegò quello che aveva visto.


"Potresti trovarne altre?"


"Mi lasci provare."


Azima si concentrò e vide una luce verde. A causa dell'interferenza che si era creata con le due pietre precedenti, non si era accorta di altre luci, ma riuscì subito a trovare altre tre linee che si estendevano verso Est, Ovest e Nord. Questo significava che esistevano almeno altre tre pietre, dello stesso materiale, di dimensione maggiore rispetto a quella che aveva in mano. Con enorme sgomento vide che le tre linee, che sembravano spesse, erano invece formate da numerosi fili sottili.


Così, Azima riferì tutto a Roland, il quale annuì e disse: "In poche parole, non puoi vedere a che distanza si trovano queste Pietre, a meno che tu non vada direttamente sul posto."


"Sì."


"In questo caso, vai prima verso Est e dopo verso Nord." Le disse Roland. "E' troppo pericoloso viaggiare verso Ovest, perché bisognerebbe attraversare la Terra Barbarica. Addentrati fino alla spiaggia, se non riesci a trovarle fin lì, cambia rotta e dirigiti verso Nord."


Dopo un attimo di esitazione, Azima gli espose un suo pensiero e disse: "Vostra Maestà, questa Pietra è più preziosa dell'oro?"


Azima non era una Strega combattente e quindi possedeva poche abilità difensive. Per questo motivo temeva che se si fosse diffusa la voce di questa Pietra preziosa, il viaggio sarebbe diventato più pericoloso. E quindi non solo non sarebbe riuscita nel completare la missione, ma avrebbe anche incontrato la morte lungo il viaggio.


Vedendo la preoccupazione di Azima, il giovane Re rispose sorridendo: "In effetti, un po' sì e un po' no. Per le persone che non sanno che cosa sia, può essere considerata solo un'inutile e semplice Pietra. Ma per me, è più preziosa dell'oro. È la chiave del successo del Progetto della 'Radiazione Gloriosa' ".


"Radiazione Gloriosa? Che sarebbe?" Chiese Azima, sempre più confusa.


"Tuttavia, non ti lascerò andare da sola." Disse Roland indicando un uomo al suo fianco. "Ti presento Sean, la tua guardia. Inoltre, con voi verrà anche un’Unità di Ingegneri Combattenti del Primo Esercito. Il vostro compito principale sarà quello di individuare le Pietre. Pertanto, se necessario puoi incaricare Sean di mettersi in contatto con gli Ufficiali Locali, in modo tale che vi aiutino nella vostra missione."


"Sta dicendo che posso chiedere a questi Signori di lavorare per me?" Chiese sorpresa Azima.


"Perché no?" Roland sollevò le spalle. "Non sono più quelli di una volta. Adesso sono obbligati ad obbedire dinnanzi agli ordini del Governo Centrale." Roland si fermò per pochi secondi e poi riprese. "Considerando che ci potrebbe volere un po' per trovare il materiale principale, posso pagarti il 30% in anticipo, invece il resto te lo darò su base mensile. Questo è tutto per il contratto. Che ne pensi?"


Azima ci pensò per un attimo e poi chiese: "Maestà, potrebbe inviare il pagamento direttamente a Doris?"


"Non ci sono problemi," rispose Roland, "Se è questo che vuoi..."


"OK, allora accetto il lavoro." S'inchinò. "Sarò pronta entro domani mattina."


Sebbene ci fossero ancora tante cose che non riusciva a capire, almeno non avrebbe più dovuto preoccuparsi dal punto di vista economico. Il compito che le era stato assegnato le sembrava semplice e credeva che, prima o poi, con l'aiuto del Primo Esercito sarebbe riuscita a localizzare le Pietre. Grazie ai 50 Ori reali, la vita sarebbe diventata più semplice per i suoi amici. Azima, infatti, non vedeva l'ora di dire tutto a Doris.


"Molto bene." Roland si alzò in piedi. "Aspetterò con impazienza di ricevere buone notizie."


...


Wendy scortò Azima fuori dalla Sala, dopodiché Roland si avvicinò alla finestra e sospirò profondamente mentre guardava la città di notte.


"Le acque iniziano a smuoversi."


"Per creare un Sole?" Chiese Usignolo mentre usciva dalla Nebbia. "Ogni volta che parli di questo progetto ti entusiasmi."


"Perché è un percorso verso il sole." Sottolineò Roland. "A partire da questo momento l'umanità è entrata in una nuova era, un'era in cui saremo noi a produrre il nostro sole e non ci limiteremo solo ad ammirarlo. A mio avviso non c'è niente di più romantico di un progresso, specie se così maestoso." Roland si voltò ed indicò il soffitto. "Riesci a vedere un punto esclamativo giallo lassù?"


Usignolo scosse la testa divertita. "Vedo solo un sognatore che borbotta in un momento di delirio."


"Ehm..." disse Roland. "Ehi, è necessario essere così diretta?"


"Sto solo cercando di essere sincera." Usignolo scosse la testa lanciando uno sguardo innocente.


Roland le lanciò uno sguardo, un po' infastidito e un po' divertito. Sapeva che Usignolo stava scherzando. Infatti, in molti lo davano per matto fino a quando non riuscivano a vedere il prodotto finito.


Lo stesso Roland non sapeva se il progetto sarebbe andato in porto o meno.


Non avrebbe mai ideato un progetto così irrealistico se non ci fossero state le Streghe. Il Progetto Manhattan (1) anche nella società moderna era risultato molto costoso in ambito di soldi, manodopera e risorse, a tal punto che persino la nazione più sviluppata aveva trovato difficoltà a gestire delle spese così enormi. Sarebbe stato davvero da matti cercare di replicare di nuovo il Progetto Manhattan. Tuttavia, grazie all'aiuto della magia, sarebbe stato più semplice.


La caratteristica principale di questo progetto era l'investimento minimo richiesto, in quanto sarebbero state le Streghe a completare il lavoro. Sebbene potesse sembrare utopico riuscire a realizzare una bomba nucleare non avendo a disposizione la tecnologia moderna, ci sarebbe stata almeno una possibilità di riuscita.


Roland avrebbe potuto completare il progetto insieme ad altri progetti industriali. Anche se il progetto non sarebbe riuscito, sarebbe comunque stato un piccolo fallimento.


Infatti, Roland aveva iniziato a prepararsi per questo progetto dal giorno in cui Lucia aveva fatto ingresso nel mondo dell’età adulta. Dopo aver rivisto tutti gli elementi della tavola periodica, aveva chiesto a Kyle Sichi, il Capo Alchimista, di separare i campioni di Uranio da un gruppo di sostanze elementari e di conservarle.


L'Uranio era l'elemento più comune presente in natura. Presente non soltanto nelle miniere, ma anche nel granito, carbone e persino nell'acqua di mare. Il problema era la mancanza di tecnologia che determinava un esagerato costo del materiale, nonché un lunghissimo lavoro, in termini di tempo, per lo sfruttamento dei giacimenti. Ad ogni modo, Lucia sarebbe stata in grado di usare le sue abilità per raccogliere direttamente l'uranio sparso in natura e fornire, quindi, il materiale necessario. In tal modo Roland poteva risparmiarsi di scindere e purificare l'uranio.


Roland sapeva che la sua retorica eloquente sfoggiata durante l'incontro era stata soltanto una strategia politica, adottata per alzare il morale della gente. Infatti, aveva omesso alcune informazioni. L'ambizioso sogno di creare il sole era soltanto un mezzo per mettere in pratica il suo vero piano. La ragione principale di quel progetto era che l'umanità stava affrontando la più grande crisi esistente dai tempi della Genesi, così come gli aveva rivelato il Demone Anziano.


Qual era l'origine della magia?


Roland non ne aveva la più pallida idea.


Aveva preso davvero sul serio quello strano potere sconosciuto e irrazionale.


Secondo il Demone Anziano, i Demoni si erano evoluti attraverso fasi di potenziamento. Ed era per questo che in 400 anni si erano evoluti così rapidamente.


La proposta difensiva di Agatha sembrava perfetta, ma, in realtà, nascondeva un enorme difetto. In base al suo piano, i nemici avrebbero avuto tutto il tempo necessario, motivo per cui l'Unione era stata completamente distrutta.


Se avessero lasciato soli i demoni a sconfiggere i mostri sottomarini durante la Terza Battaglia della Volontà Divina, una volta potenziati, quanto sarebbero diventati potenti?


Visto che i Demoni riuscivano a potenziarsi in modo smisurato grazie all'aiuto della magia, Roland aveva dovuto sviluppare, come ultima risorsa, un metodo più aggressivo, potente e anche devastante.






<em>Framan</em>


Erialis: (1) Progetto Manhattan: è il nome del programma di ricerca e sviluppo in ambito militare che portò alla realizzazione della bomba atomica durante la seconda guerra mondiale. Un progetto condotto dagli Stati Uniti insieme a Canada e Regno Unito. Ebbe inizio nel 1993 per ulteriori informazioni vi suggeriamo questo articolo su ttps://www.focus.it/cultura/storia/le-origini-top-secret-del-progetto-manhattan-bomba-atomica focus oltre eventualmente a https://it.wikipedia.org/wiki/Progetto_Manhattan#:~:text=Progetto%20Manhattan%20(la%20cui%20componente,prime%20bombe%20atomiche%20durante%20la


                                


                                



