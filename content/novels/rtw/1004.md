---
weight: 1004
title: Capitolo 1004- Il Mondo nei Suoi Occhi
pubDate: 2025-08-07T11:37:51.051Z
tags:
    - rtw
---


L'area della raffineria era la più industrializzata di tutta Neverwinter. L'intero processo produttivo, dal trasporto al rifornimento di materie prime nella fonderia, era alimentato dalla macchina a vapore.


Ogni giorno l'impianto produceva petrolio greggio e carbone in grandi quantità. Si estendeva lungo una vasta area rettangolare, avente il porto e il deposito di carbone sul versante settentrionale del Fiume Acqua Rossa. Diversi nastri trasportatori, azionati da macchine a vapore, alimentavano continuamente il carbone nella caldaia. Le linee nere dei nastri trasportatori erano in contrasto con il grigio pavimento in cemento.


L'altra estremità della struttura era stata progettata per conservare e raffinare il petrolio greggio proveniente da Spiaggia Poco Profonda.


Tuttavia, la costruzione dei depositi di petrolio, dal lato ovest del frazionatore, non era ancora stata completata. Questi depositi, diversamente dalle case residenziali costruite lungo il fiume, erano allineati e sembravano delle fortezze inespugnabili, tuttavia non erano proprio brutte da vedere. Nonostante la semplicità dei muri esterni, erano stati realizzati con materiali e design fortemente avanzati come valvole di decompressione, finestre d'ispezione, tubi di supporto, dispositivi antistatici, ecc.  Ormai la squadra edile si era specializzata nella realizzazione di impianti chimici, per cui tutto il processo di costruzione era andato a buon fine.


Roland era soddisfatto del lavoro di design realizzato dai Ministeri dell'Edilizia e dell'Industria. Aveva soltanto dato l'approvazione finale. Inutile dire che lo staff dei due Ministeri aveva appreso molto grazie ai precedenti progetti minerari e delle fornaci. Avevano messo in pratica tutto quello che avevano imparato. Visto che Roland non aveva ancora stabilito gli standard di settore, gli operai dovevano confermare i parametri di ogni singola macchina o parte prima di inviarla all'impianto di manifattura. Questo significava che i lavoratori avevano imparato a leggere e scrivere ed anche le nozioni di base dell'ingegneria. Se così non fosse stato, i due dipartimenti non sarebbero riusciti a comunicare fra di loro.


A due anni dalla sua implementazione questo era il primo grande successo che dimostrava l’efficacia dell'istruzione obbligatoria imposta da Roland.


Con l’aumento della temperatura della caldaia il petrolio vaporizzato scorreva nella torre di frazionamento e scioglieva la neve che vi si trovava sopra. Il vento aveva smesso di ululare, ma la neve continuava a cadere. Tuttavia, gli spettatori continuavano a guardare quella bellissima torre di metallo senza battere ciglio. Il loro respirò si appannò nell'aria fredda e si mescolò al vapore che veniva espulso da tutti i macchinari sulla piazza, riscaldando la fredda aria invernale.


...


"E' così bello." Mormorò Edith mentre si trovava sul ponte d'acciaio.


La raffineria si trovava a chilometri di distanza dal ponte, per cui non c'erano altri spettatori lì, ma soltanto alcuni passanti. Tutti gli altri si erano affrettati ad andare sotto l'alta torre per assistere alla nuova meraviglia ed incontrare il Re. Ma, avevano rallentato la propria corsa una volta sorpassata la Perla della Regione Settentrionale e la ragazza accanto a lei. Sembrava che le due donne nella neve avessero catturato l'attenzione di tutti.


"Quella non è soltanto una canna fumaria? Cosa ci sarebbe di bello in questa cosa?" brontolò Cole in silenzio. "Se volevi vederlo, perché non sei andato con gli altri del Comune? Sir Barov aveva riservato un posto per te e per Sua Maestà..."


Sebbene il ponte si trovasse in un punto alto della città, garantendo un'ottima visione, tuttavia era troppo lontano per dar loro la possibilità di vedere tutto nel minimo dettaglio. Dato che tutti gli Ufficiali del Comune sarebbero andati a vedere la torre, sarebbe stata l'occasione perfetta per famigliarizzare con i colleghi di Edith. In effetti, lo scopo della manifestazione era quello di unire la gente e non solo quello di apprezzare la maestosità della torre. Esattamente come un banchetto di prima classe, ai nobili non importava tanto del cibo quanto dei commensali.


Come diplomatico esperto, avrebbe dovuto conoscere questo trucchetto meglio di chiunque altro. Aveva promesso a Cole di aiutarlo a stringere rapporti con i Funzionari municipali, eppure si era lasciata scappare un'occasione così perfetta. A volte Cole non riusciva proprio a capire sua sorella.


Ma, preferiva rimanere in silenzio, soprattutto quando Edith contraeva le labbra.


"Per te, caro fratellino mio." Scherzò Edith con un filo di voce. "Davvero volevi apparire in pubblico vestito così?"


<em>Aspetta, ma tu mi hai fatto vestire così</em>!


Non era un problema vestirsi da donna in casa, ma Cole non credeva che sarebbe stato costretto a vestirsi in quel modo anche fuori di casa. Se un qualche suo amico l'avesse visto vestito come una bambolina, si sarebbe buttato giù dal ponte.


Ahimé! La colpa era soltanto sua. Un giorno Edith lo aveva beccato mentre si stava provando i suoi vestiti. Temendo che Edith potesse rivelare il suo segreto a qualcun altro, non aveva avuto altra scelta se non quella di obbedire.


Qualcuno gli lanciò un fischio.


Abbassò immediatamente la testa mentre diventava rosso paonazzo.


"Bene, questo non è il modo più giusto per affrontare la situazione."


Edith afferrò Cole per il mento e lo costrinse a rialzare la testa.


Subito dopo, Cole vide la Perla della Regione Settentrionale lanciare uno sguardo verso lo straniero, con tutta la nonchalance di un aristocratico disinteressato. Era uno sguardo che ti raggelava il sangue. Cole rabbrividì vedendo lo sguardo gelido di sua sorella. Lo sconosciuto cadde. Senza dire una parola, si alzò in fretta e scappò via.


"Capito?" Edith alzò le spalle. "Anche questa è una prova per te."


"... Non sarebbe successo niente se avessi indossato i <em>miei</em> vestiti." mormorò Cole.


"Ma ci sono molte cose che ti succederanno in futuro, cose che non è detto ti piacciano ma che non puoi impedire che accadano. L'unica cosa che puoi fare è accettarle e imparare a controllarle." Edith si fermò un istante e poi proseguì: "Pensi che io volessi dare il benvenuto a Timothy quando ha guidato il suo esercito nella Regione Settentrionale? Ogni moneta ha due facce. La chiave sta in cosa tu vuoi vedere. Inoltre, credo che a te piacciano quegli abiti, altrimenti non li avresti neanche provati. Ho ragione?"


Cole s'irrigidì. Edith credeva sempre di avere ragione. Sapeva che se avesse provato a discutere con sua sorella, non avrebbe avuto nessuna possibilità di uscirne vincitore, per cui rimase in silenzio.


Ma non avrebbe mai ammesso la sua ultima affermazione!


Poi, si ricordò che Edith era rimasta impressionata dalla bellezza della torre. Forse perché riusciva a vederla da una nuova angolazione?


Così Cole cercò di dar voce ai suoi dubbi e vide chiaramente una vampata rosea sulle guance di Edith.


"Ricordi ancora la Città della Notte Perenne in inverno?" chiese Edith.


"Uhm..." Cole ci pensò per un po'. Ricordò subito i caldi camini, le birre e i banchetti invernali a Città della Notte Perenne, tutte attività che si svolgevano al chiuso. Dopo un po', Cole rispose esitante: "Forse, un po' troppo silenziosa?"


"E' un silenzio mortale, come se la terra fosse gelata." Edith guardò l'alta torre da quella distanza. "Ho sempre pensato che l'inverno dovesse essere così, ma mi sono resa conto che mi sbagliavo." Edith respirò e l'aria della sua bocca diventò immediatamente fumo a contatto con l'aria. "Cosa vedi adesso? La terra respira e questo fumo dimostra che la città è viva."


"Non capisco."


"Questo dimostra che la natura può cambiare." La Perla della Regione Settentrionale pose l'accento su ogni singola parola. "Gli esseri umani non devono necessariamente rispettare le regole della natura. Siamo sempre stati dominati dalla natura perché siamo dei deboli. Quando diventeremo più forti, potremo cambiare il mondo. Non è bello il potere?"


Ma Cole stava guardando qualcosa di più bello.


Quella donna che irradiava fiducia mentre parlava. Con i suoi capelli blu che si increspavano nelle raffiche di vento era la cosa più bella al mondo. Quel rossore che le colorava le guance aveva assottigliato il suo volto, rendendola ancora più sbalorditiva.


Cole desiderava ardentemente guardare attraverso gli occhi di sua sorella. Voleva sapere com'era fatto il mondo per Edith Kant.


...


"Il petrolio sta uscendo!"


Urlava la folla vicino la Torre I.


"Che succede?"


"Qualcuno ha detto petrolio!"


"Olio da cucina?"


"Sciocchezze. Qui lavorano il carbone, non lo strutto."


"A chi importa di cosa si tratta? Tutto quello che fa Sua Maestà è eccezionale."


"Possiamo festeggiare adesso?"


"Si, lunga vita al Re!"


"Lunga vita al Re!"


A poco a poco tutti iniziarono a cantare, anche se molti non sapevano che cosa fosse una torre di frazionamento, sapevano però che il Re era felice.


L'ondata di tifo si diffuse in tutta la zona. In pochi minuti la folla diventò entusiasta. Gli applausi della gente sembravano aggiungere un po' di colore alla noiosa routine quotidiana dei deprimenti Mesi dei Demoni.


Guardando i riccioli di fumo bianco e nero che risalivano lungo la riva del fiume e la torre metallica che superava la neve e la nebbia, Roland sentì il cuore gonfiarsi di orgoglio.


Se le fumate sopra la Montagna del Versante Settentrionale rappresentavano il successo della prima Rivoluzione Industriale, allora quel fumo prodotto dalla Torre era l'emblema di una nuova era.




<em>Framan</em>


Erialis: Ciao a tutti per premiare il secondo e il terzo arrivato del contest eccovi due capitoli in più a sorpresa. Buona lettura!
                                


                                



