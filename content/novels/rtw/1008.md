---
weight: 1008
title: Capitolo 1008- La Principessa Lupo
pubDate: 2025-08-07T11:37:51.052Z
tags:
    - rtw
---


"C'era una volta una grande città, alle sue spalle sorgevano alte montagne e una bellissima pianura si trovava davanti a essa. Era conosciuta come la Città della Montagna e dentro le sue mura vivevano due adorabili piccole Principesse."


"All'età di 14 anni, la Principessa maggiore si risvegliò e divenne una strega. Non fu un grosso problema poiché la gente della città viveva in pace con le streghe. In realtà, senza il loro l'aiuto, non avrebbero mai potuto stabilirsi in quel luogo pericoloso. Tuttavia, contrariamente alle aspettative di tutti, il potere magico peggiorò l'aspetto della Principessa invece di aumentare la sua bellezza."


"Giorno dopo giorno le sue orecchie continuavano ad atrofizzarsi mentre un paio di orecchie a punta pelose le crescevano in cima alla testa. Le sue dita diventarono lunghe e pelose ed era difficile raderle. A poco a poco, cominciò a sembrare diversa da un essere umano."


"Nessuno aveva mai visto una strega simile. Perfino i maestri di corte non furono in grado di confermare che quel cambiamento fosse causato dal risveglio della ragazza."


"Col passare del tempo, le condizioni della Principessa peggiorarono. Una voce proveniente da chissà dove cominciò a girare all’interno del palazzo. Si bisbigliava che la prima Principessa fosse stata maledetta."


<em>"Quindi il Grande Capo vuole che io interpreti questa prima Principessa?"</em> pensò Lorgar toccandosi il viso. <em>"Per fortuna non ho le guance pelose."</em>


Si sentiva simile alla prima Principessa. Lorgar aveva ottenuto quell’aspetto a metà animale dopo avere usato più volte la sua capacità di trasformarsi e aveva trascorso parecchio tempo ad accettare quel cambiamento. La Principessa nella storia, tuttavia, aveva iniziato ad avere l’aspetto di un lupo dopo il suo risveglio e non era strano che fosse stata respinta od odiata dagli altri.


<em>"Questo è troppo crudele per la Principessa. Forse il Grande Capo dovrebbe rivedere qualche parte.”</em>


La ragazza lupo spostò il suo corpo in una posizione più comoda e voltò la pagina successiva con interesse.


"La sorellina della Principessa non si preoccupava affatto della sua trasformazione, tuttavia la Principessa Lupo era perfettamente consapevole dell'aumento di forza nel suo corpo. Era così forte che aveva paura di non riuscire a controllarlo bene. Dal momento che non avrebbe mai voluto ferire accidentalmente la sua sorellina, prese deliberatamente le distanze da lei, e alla fine arrivò persino a chiudersi nelle profondità del palazzo."


"Da allora, le due Principesse che erano state così vicine persero i contatti l'una con l'altra."


"Questa separazione durò per quattro anni."


"Quando la seconda Principessa ebbe 16 anni, accadde qualcosa di imprevisto."


"Un Principe straniero si recò nella Città della Montagna per proporre il matrimonio alla seconda Principessa. Il suo seguito aveva formato una fila lunga 2.500 metri e i suoi sottoposti lo chiamavano in modo rispettoso “Re del mondo”. I gioielli che indossava brillavano più del sole e tutte le ragazze della città erano attratte dal suo bell'aspetto."


"Il Re fu molto contento e imbandì uno splendido banchetto per intrattenere il suo illustre ospite."


"Tutti i nobili elogiarono il Principe e affermarono che il matrimonio tra lui e la seconda Principessa avrebbe portato un’enorme ricchezza e prosperità a Città della Montagna."


"Mi oppongo!"


"La Principessa Lupo irruppe improvvisamente nella sala del banchetto."


"Non poteva restare lì seduta con le mani in mano e lasciare che una persona misteriosa portasse via la sua sorellina."


"Tuttavia, la sorellina, che non vedeva la Principessa Lupo da quattro anni, esitò a fidarsi della sua opinione."


" Alla fine, travolta dalla tristezza e dalla delusione, la Principessa Lupo perse il controllo del suo potere, distrusse la sala e ferì il Principe. Dopodiché, fuggì da Città della Montagna."


<em>"Ah ... idiota, la tua abilità non crescerà con la tua età"</em> Lorgar si toccò la fronte. Secondo le sue ipotesi simili comportamenti privi di controllo dovevano essere stati causati dalla mancanza di pratica. Pensava che se fosse stata la Principessa Lupo nella storia, avrebbe chiesto a suo padre di costruirle una palestra dove poter combattere ogni giorno contro alcuni guerrieri professionisti per migliorare le sue abilità. Solo così, una strega avrebbe imparato a manipolare il suo potere magico in modo flessibile.


Lorgar stessa poteva esserne un esempio. Nel secondo anno dopo il suo risveglio, era riuscita a usare la sua mano da lupo per tenere una tazza senza romperla dopo molto esercizio.


All'inizio aveva solo intenzione di sfogliare le pagine, ma ora era completamente immersa nella storia e non vedeva l'ora di sapere cosa sarebbe successo dopo.


"Dopo aver lasciato la città, la Principessa Lupo decise di lasciarsi alle spalle il suo passato e lasciare libero il suo potere. Non ci volle molto prima dell’arrivo della sua Maturità. Il suo potere aumentò drasticamente e si trasformò in un lupo gigante. Nel frattempo, capì che c’era qualcosa di strano sul Principe straniero. Era venuto in città durante una giornata nevosa, eppure il suo seguito non aveva lasciato traccia sulla neve e non c'era luce nelle carrozze, nemmeno di notte. Sembrava che coloro al loro interno non fossero esseri umani."


"Allo stesso tempo, all'interno della città, la seconda Principessa sentiva di essersi sbagliata. Non voleva perdere sua sorella maggiore, l’amica più cara che aveva al mondo. Con l'aiuto di un piccione e un pesce, sgattaiolò fuori dal palazzo e partì alla ricerca della Principessa Lupo."


"Inaspettatamente, incontrò il Principe straniero a metà strada. Era andato lì per fermarla ma lei si rifiutò di tornare con lui. In quel momento, il Principe si strappò la maschera e rivelò il suo vero io. In realtà era un infido Signore dei demoni. Con orgoglio spiegò tutto alla Principessa: La Città della Montagna era un punto di sbarramento naturale, quindi il Signore dei demoni aveva pianificato di spezzare la linea di difesa degli esseri umani dall'interno, e solo quando il suo esercito fosse riuscito a conquistare Città della Montagna, avrebbero marciato nelle aree fortemente popolate. Disse alla Principessa che era già troppo tardi perché gli esseri umani potessero reagire dal momento che il loro esercito, che si nascondeva nei convogli, stava lentamente attraversando il cancello della città, proprio nello stesso momento in cui stavano parlando."


"Dopo ciò, il Signore dei Demoni rapì la Principessa, tuttavia il piccione che aveva ascoltato l'intera conversazione la raccontò alla Principessa Lupo. Senza alcuna esitazione, la Principessa si precipitò di nuovo in città, che ora si trovava nel pieno della guerra. Aiutò i soldati a ribaltare la situazione e guidò l'esercito umano alla riconquista del palazzo."


"Tuttavia, il Signore dei Demoni si rifiutò categoricamente di arrendersi, di conseguenza fu necessaria una battaglia decisiva tra il demone e la Principessa Lupo."


"Dopo un feroce combattimento, la Principessa Lupo uccise il Signore dei Demoni e salvò sua sorella e la città. Sfortunatamente, fu gravemente ferita durante la battaglia e alla fine morì. Quando sua sorella divenne la Regina, costruì una statua in città per commemorare la Principessa Lupo. Questa storia toccante si diffuse in ogni dove e venne tramandata di generazione in generazione... "


Lorgar chiuse il libro e si massaggiò il collo dolorante.


Tirò un sospiro di sollievo e si sentì sinceramente soddisfatta!


Dalla storia poteva capire che dal punto di vista del Grande Capo, lei ora era un'eccellente guerriera, che non solo poteva proteggere i suoi amici ma anche farsi avanti per salvare un Paese. Si sentì così lusingata e scosse felicemente la coda.


Non aveva problemi con il finale dove la Principessa Lupo moriva. Essendo anche lei una guerriera, pensava che fosse un onore essere uccisa sul campo di battaglia, specialmente in una lotta contro un forte avversario. Per lei, era stato un finale accettabile, dal momento che non c'era una strega guaritrice come la Signorina Nana nella storia.


Tuttavia, si sentiva comunque confusa su alcune parti della storia.


Ad esempio, perché la Principessa Lupo si era sentita così male quando aveva saputo che sua sorella minore stava per sposarsi? In quel momento, il Principe straniero era così popolare e nessuno aveva scoperto che era un demone, essendo la sorella maggiore, la Principessa Lupo avrebbe dovuto augurare il meglio alla nuova coppia.


Si chiese anche perché il Signore dei Demoni avesse dovuto spiegare tutto alla seconda Principessa prima di rapirla. In qualità di capo militare, sembrava troppo loquace ed era evidente che non fosse abbastanza prudente.


<em>"Beh ... chi se ne frega."</em>


<em>"Adesso che l’ho già promesso al Grande Capo, devo recitare bene in quest’opera…  no, questo film magico. Per quanto riguarda l'allenamento ... non è troppo tardi per iniziarlo con mezzo mese di ritardo."</em>


Lorgar si distese soddisfatta e si addormentò con un sorriso in volto.


<em>Thea </em>
                                


                                



