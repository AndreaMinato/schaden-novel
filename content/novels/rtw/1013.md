---
weight: 10130
title: Capitolo 1013- Il Futuro Della Regione Settentrionale
pubDate: 2025-08-07T11:37:51.053Z
tags:
    - rtw
---


Quando Edith rientrò al castello, il Duca Calvin la stava aspettando nella Sala Principale.


"Pensi di rimanere a Città della Notte Perenne soltanto per tre giorni? Ho l'impressione che questa missione richiederà più tempo. Non è necessario che rientri subito. Perché non vuoi fermarti più a lungo?"


"Padre, avete mandato qualcuno ad origliare le mie conversazioni private?" chiese Edith accigliata.


"Se te lo avessi chiesto di persona, mi avresti detto la verità?" Il Duca le lanciò un'occhiataccia prima di aggiungere: "Ho imparato da te questo trucchetto. È meglio andare a cercare le risposte piuttosto che starle ad aspettare."


La Perla della Regione Settentrionale scoppiò a ridere e disse: "Congratulazioni, hai fatto dei progressi finalmente. Ora non dovrò più preoccuparmi per te quando sarò a Neverwinter."


Il Duca grugnì: "Non hai risposto alla mia domanda. Non posso fermarti, ma perché vuoi portare Lance a Neverwinter? Sei attratta da quel Wimbledon? Piuttosto si sposerebbe una Strega, ma non te. Non capisco. Quale diavolo è la necessità di portare il figlio di Gerald a Neverwinter?"


"Sembra che non ti piaccia l'idea che non diventerò Regina," Disse Edith lanciandogli un'occhiata di traverso. "O forse non ti piace l'idea che il mio futuro bambino non possa diventare l'erede al trono? Ricordo ancora che cosa mi dicesti quando arrivò Timothy nella Regione Settentrionale, e so anche cosa proponesti a Sua Maestà."


"Io... L'ho fatto solo per il tuo bene. Sei disposta a vedere un'umile cameriera portare suo figlio al potere?" Adesso Calvin suonava molto meno aggressivo.


Edith sospirò piano. Sapeva che suo padre teneva molto a lei, ma era anche abbastanza miope. Calvin Kant era un padre premuroso, ma non un uomo saggio.


Per fortuna, gli altri nobili della Regione Settentrionale non erano poi tanto meglio di lui. La maggior parte non era neanche capace di gestire i propri possedimenti. Edith aveva accettato la proposta di Sua Maestà di abolire il sistema aristocratico. Pensava che se fosse stata al posto del Re, non avrebbe tollerato vedere un gruppo di idioti sperperare tutte le ricchezze.


Capiva i pensieri convenzionali di un nobile tradizionale, ma, in quel momento, non riusciva a dire niente di remotamente piacevole per dare conforto a suo padre. Le piaceva usare le parole come delle lance per ferire e torturare gli altri, a volte anche sé stessa.


"Un'umile cameriera? No, padre, ti stai sbagliando. Gerald Wimbledon l'amava per una ragione precisa," disse Edith con enfasi. "Quella donna non aveva soltanto uno status sociale alto. Se fosse nata in una famiglia nobile della Regione Settentrionale, sarebbe diventata molto più capace di te e dei miei due fratelli messi insieme. Infatti, dovresti essere estremamente grato agli antenati della Famiglia Kant. Senza il titolo di Conte, non avresti mai ottenuto quello che hai oggi. Forse te la saresti cavata anche peggio di un mercante."


Proprio come aveva immaginato, suo padre si intristì moltissimo.


"Inizialmente ha fatto fatica a fidarsi di me, ma poi si è convinta e mi ha fatto i nomi di tutti quelli che avrebbero potuto rovinarla insieme al futuro di suo figlio. Che donna coraggiosa! Se un giorno il figlio di Gerald salirà al potere, che mi potrà fare? Dopotutto, una volta l'ho quasi costretta a venire a Neverwinter con me." ridacchiò Edith. "Cosa potrà farmi per sfogare la sua collera? Lei stessa è una donna, saprà come far soffrire un'altra donna."


"Va bene... So di aver sbagliato." Ammise Calvin sconfitto. "Puoi smetterla di parlare?"


"Accidenti," Sospirò Edith. "In ogni caso, non salirà mai al trono. Anche se a Sua Maestà non importa, non permetterò che ciò accada." Si toccò i capelli e si avvicinò a suo padre. "Torniamo al lavoro. Devo tornare il prima possibile a Neverwinter perché non mi voglio perdere nessun nuovo cambiamento in città. Neverwinter è un posto in rapida evoluzione ed è il centro del potere. Quindici giorni sono anche troppi. Se Sua Maestà non mi avesse affidato questo lavoro, non sarei tornata affatto. Per quanto riguarda Lance, ti avevo già chiesto nella lettera di mandarlo a Neverwinter una volta compiuti 18 anni. Hai proprio una pessima memoria."


"Ma se mando Lance a Neverwinter, la Regione Settentrionale—"


"Perderai il tuo successore?" lo interruppe Edith. "Ma Padre, il grado di nobiltà ormai è soltanto un titolo onorifico. Se tuo figlio non è istruito, come pensi che possa lavorare nel Comune? Lo sto portando via per il bene della Famiglia Kant. Abbiamo molto da imparare da Neverwinter e se non vogliamo essere cacciati fuori dai giochi, dobbiamo abbracciare tutti i cambiamenti."


Il Duca non sembrava ancora convinto. "Sua Maestà non ha detto che alcuni nemici si nascondono nella Terra Barbarica? Ci hai mai pensato. Che succederebbe se Neverwinter venisse conquistata da questi nemici?"


"È facile. Se dovesse succedere, tutti noi saremo condannati. E allora, potresti anche avere una dozzina di successori, ma non servirebbe a niente." Disse Edith stendendo le mani e scrollando le spalle. "E penso che dovremmo ringraziare i Demoni."


"Che cosa...?" chiese Calvin sorpreso.


"Ho la sensazione che se non fosse stato per i Demoni, Sua Maestà avrebbe capovolto tutti e quattro i Regni..." disse la Perla della Regione Settentrionale con la bocca contratta. "Adesso si deve concentrare sulla sconfitta dei Demoni e quindi ha bisogno di mantenere ottimi rapporti con tutti i nobili. Ma un giorno, quando distruggerà tutti i Demoni, cambierà drasticamente l'intero mondo. Se pensiamo a tutto questo mi viene da ringraziare i Demoni perché ci stanno aiutando ad avere più tempo e a restare al passo con lo sviluppo ed il progresso. È la nostra unica opportunità. Dovresti sapere cosa fare."


Dopo un lungo silenzio, il Duca sospirò. "Fornire un trattamento preferenziale agli insegnanti di Neverwinter, aprire più classi per l'istruzione primaria e inviare più persone nella Regione Occidentale per studiare. Ah, e ascoltare i consigli dei Funzionari del Comune... Hai scritto queste cose un sacco di volte nelle tue lettere. La mia memoria non è così pessima."


"Mi fa piacere che ricordi tutto." Edith diede una pacca sulla spalla di suo padre e poi andò al piano superiore. "Adesso ho bisogno di dormire un po'. Ho tante cose da fare stanotte."


"Aspetta..." le gridò dietro Calvin. "Per quanto riguarda la cameriera della taverna... Intendo l'ultima domanda di Olivia, sono curioso, come le hai risposto?"


"E' meglio cercare la risposta piuttosto che aspettarla-" Sorrise piano Edith. "Hai appena fatto dei progressi. Ora continua con le tue performance."


"Ehi, sono giusto delle parole così a caso. Aspetta...come mai stai in silenzio?" Il Duca rimase a bocca aperta e poi capì. "L'hai detto proprio per farmi rimanere in silenzio? Va bene, va bene, prometto che non manderò più nessuno ad origliare le tue conversazioni. Ora, me lo dici? Figliola mia!"


"Dimenticatelo, padre. Non è importante." Edith fece una pausa prima di borbottare: "Spero sia vero, sfortunatamente..."


"Cosa...?" disse Calvin.


La Perla della Regione Settentrionale non rispose. Mosse giusto le mani e poi scomparve alla fine delle scale.




<em>Framan</em>




                                                                



