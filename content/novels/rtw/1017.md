---
weight: 1017
title: Capitolo 1017- Un’Abilità Derivativa
pubDate: 2025-08-07T11:37:51.053Z
tags:
    - rtw
---


Proprio come il Giorno della Maturità di Lucia, la promozione di Fulmine fu gioiosa, ma causò anche un po' di problemi a Roland.


"Qualcuno nella zona si è fatto male ieri sera?"


Il giorno dopo, dopo aver ascoltato il rapporto di Barov, non poté fare a meno di alzare un sopracciglio.


"Sì, Maestà..." Roland lo sentì rammaricarsi dall'altra parte del telefono. "Un ragazzo sfortunato stava per andare in bagno, ma l'esplosione lo ha spaventato così tanto che è caduto e si è rotto un piede. Ci sono altri due ragazzi che sono rotolati giù dal letto e si sono fatti male alla testa.
Al mattino, un folto gruppo di cittadini ansiosi è arrivato al Comune e ha chiesto se Neverwinter fosse stata attaccata dai Demoni o dalle Bestie Demoniache. Per il personale non era stato facile persuaderli che non era così. Vostra Maestà, se una cosa del genere dovesse accadere in futuro, potreste gentilmente avvisarmi prima?"


Roland riusciva a vedere la faccia afflitta di Barov anche attraverso l'auricolare.


Il capo stesso probabilmente era spaventato dal suo ingegno e non vedeva l’ora arrivasse l'alba.


"Come stanno i feriti adesso?"


"Sono stati mandati tutti in ospedale. Le loro vite non sono in pericolo, ma i cittadini ne stanno ancora parlando. Nella Piazza Centrale, le persone sono ancora radunate di fronte alle bacheche e aspettano gli annunci. Deve essere stato causato dall'abilità delle Streghe, giusto? Se mi aveste informato in anticipo, non avrei avuto bisogno di disturbarvi a seguito di un incidente così piccolo".


"Lo so, ma le cose legate alla magia sono intrinsecamente imprevedibili. Non è perché non mi fido di te." Roland lo consolò dicendo: "Per quanto riguarda l'annuncio, dì ai cittadini che sto studiando nuove armi e quindi ci saranno incidenti simili in futuro. Dunque, puoi stare tranquillo sulla loro sicurezza. Quando ci sarà un vero attacco nemico, l'allarme di emergenza suonerà. A proposito, il Comune pagherà le spese mediche per coloro i quali sono rimasti feriti".


"Sì...Vostra Altezza," rispose Barov senza volerlo.


Roland scosse la testa e riappese il telefono.


Roland non capiva perché il Direttore del Comune stesse iniziando a essere piuttosto appiccicoso. Sebbene avesse gestito bene gli affari del governo, questo tono di "Vostra Maestà, ho dedicato il mio cuore e la mia anima a servirvi, non potete deludermi", fece venire a Roland la pelle d'oca.


Al contrario, la sua comunicazione con la Perla della Regione Settentrionale era stata molto più rapida e fluida.


Si chiese dove fosse adesso.


Mentre si riprendeva dalle sue distrazioni, guardò Fulmine che era alla scrivania e giocava con i suoi capelli. Roland chiese ridendo: "Devi aver sentito la conversazione che ho appena avuto, giusto?"


"Oh..." disse la bambina disperata, "Vostra Maestà, ho fatto un errore. Per favore, punitemi facendomi fare due esercizi".


Roland rivolse ancora una volta lo sguardo a Maggie che era in cima alla sua testa, e lei lottò per distogliere lo sguardo e assumere un'espressione disinteressata, "Gruu…"


Sebbene i membri del Gruppo di Esplorazione fossero vicini, quando Maggie dovette affrontare questi esercizi misti, scelse di tacere.


Lui tentò di resistere ma scoppiò lo stesso a ridere. "Ahah...Dai, alza la testa, non è colpa tua. Dopo tutto, sono stato io ad aver accettato di farti volare. Dovrei anche assumermi un po' di responsabilità".


"Dav...Davvero?" Fulmine alzò la testa e gli occhi le brillarono.


"Certo, non sapevi che il tuo nuovo potere avrebbe potuto causare danni. Comunque, il danno non è stato troppo grave, quindi non devi preoccuparti degli esercizi di pratica".


Dato che la rotta di volo di Fulmine la sera prima era diretta verso la Catena Montuosa Invalicabile, l'impatto sulla zona residenziale era stato minimo: a parte la rottura di alcune finestre di vetro nel Castello e nell'Edificio Diplomatico, gli altri edifici erano ancora ben intatti. Durante il passaggio attraverso l'Area delle Fornaci, Fulmine era già salita a una certa altezza, quindi il danno era stato ulteriormente ridotto e non era stato fatto alcun danno aggiuntivo.


"Maestà, siete davvero...molto gentile!" Sembrava aver recuperato tutta la sua energia in quell'istante, e Maggie era così sollevata che allargò le ali.


Vedendo che entrambe stavano per affrontarlo, Roland alzò rapidamente la mano e le fermò prima che potessero parlare. "Ma il volo ad alta velocità consuma davvero tanta potenza magica? Non hai volato solo per quindici minuti ieri sera?"


Non appena lo chiese, Fulmine si sentì improvvisamente imbarazzata. "Sono rimasta sorpresa anch’io. Volevo lasciare parte della mia magia per la prova in quel momento. Ho cercato di accelerare per testare fino a dove potesse arrivare il potere magico, ma non mi aspettavo che si consumasse così rapidamente, e sono persino quasi caduta dal cielo".


"Potresti andare ancora più veloce?" Wendy, che stava registrando il suo resoconto, sollevò immediatamente un punto chiave.


"Sì," disse Fulmine con sicurezza, "finché avrò abbastanza magia - all'epoca non c’era nemmeno alcun suono del vento nelle mie orecchie. Sentivo persino che nulla mi avrebbe impedito di volare ancora più velocemente".


"Che mi dici di Maggie? Era sempre accovacciata sopra la tua testa?"


"Grru!" Prima che Fulmine potesse rispondere, Maggie si era già girata e aveva detto: "Troppo veloce, mi ha fatto venire le vertigini, petto Grruu!"


Stava dicendo che era stato troppo veloce e scomodo, quindi era stata tenuta tra le braccia di Fulmine? Roland si rese conto che la sua capacità di comprendere il linguaggio dei piccioni era notevolmente migliorata e che la sua mente poteva riempire automaticamente gli spazi vuoti.


"Hai avuto solo le vertigini?" Agatha, che era anche responsabile del test di abilità, disse: "Non hai sentito il cambiamento nel flusso d'aria?"


"Uhmm..." Fulmine rifletté per un momento e disse: "Anche se stavo indossando gli occhiali protettivi in quel momento, quando ero a metà strada, il vento sembrava essere improvvisamente scomparso".


"Cosa ne pensi?" Roland guardò la Strega di Ghiaccio. "Questo tipo di abilità derivativa è stata registrata nell'Unione?"


Fulmine ha quasi esaurito per sbaglio tutto il suo potere magico e ha interrotto la valutazione. Ma l’Unione delle Streghe aveva già istituito un sistema di procedure di valutazione. Ciò, insieme all'esperienza dell'Unione, sarebbe sufficiente a formare una stima approssimativa usando la Pietra della Misurazione anche se l'abilità non potesse essere mostrata.


Secondo quanto riportato da Fulmine, ha impiegato solo circa tre minuti per attraversare la Catena Montuosa Invalicabile prima di volare nella Terra Barbarica. Di solito per attraversare questa zona si impiega circa mezz'ora. Anche il tuono nel cielo notturno poteva confermarlo: la sua abilità dopo essersi evoluta consisteva nella possibilità di rompere la barriera del suono in volo.


Per quanto riguarda il concetto di barriere sonore, Roland non aveva bisogno di soffermarsi troppo su di esso: la capacità di Agatha di imparare era sempre stata una delle migliori tra le Streghe. Un minimo di spiegazione le bastò per capire il motivo del tuono.


Non c'era carenza di creature in natura che potevano raggiungere la velocità del suono in un breve periodo e persino gli esseri umani erano riusciti a viaggiare alla velocità del suono nella loro carne ed ossa. Tuttavia, ciò non significava che questo obiettivo potesse essere facilmente raggiunto. Non c'era dubbio che il motivo per cui Fulmine non fosse influenzata era legato alla sua abilità derivativa dopo il risveglio.


"Penso che questa sia "sincronizzazione magica". Agatha meditò per un momento, poi disse: "Questo tipo di abilità derivativa di solito appariva in quelle Streghe la cui abilità principale era pericolosa per sé stesse. Quindi, non c'erano troppi documenti a riguardo. Di solito si espandeva in un bozzolo e avvolgeva le Streghe al suo interno, fornendo un ambiente sicuro all'interno del bozzolo. Ma mantenerlo richiede molto potere magico. Maggiore è il divario tra l'ambiente interno ed esterno, maggiore è la velocità del consumo di magia. In altre parole..."


"Quindi Fulmine ha esaurito il suo potere magico in così poco tempo non a causa del volo, ma a causa della sua abilità derivativa?" Rispose Wendy.


"Esatto," Agatha annuì e disse, "la maggior parte delle abilità derivative si formano per aiutare l'abilità principale, come il Libro di Magia di Pergamena, e il mondo colorato di Lucia: senza di loro, l'effetto dell'abilità principale sarebbe notevolmente ridotto e difficile da sfruttare fino al loro potenziale massimo. La sincronizzazione dei suoi poteri magici è stata la stessa. Invece di incorrere in ferite gravi, sarebbe stata una decisione più saggia volare meno.




<em>Arya</em>
                                


                                



