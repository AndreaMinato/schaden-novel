---
weight: 10210
title: Capitolo 1021- Il Settimanale di Graycastle
pubDate: 2025-08-07T11:37:51.053Z
tags:
    - rtw
---


Nel momento in cui sulla panca salì un’altra persona, il sostegno si incurvò e cominciò a cigolare.


<em>“Sembra che io debba ricordare alla taverna di rinforzare questa cosa”</em> pensò Victor. <em>“Anche se il letto è proprio nell’angolo della camera, a volte è più interessante non farlo lì. Un nuovo posto porta a volte delle sensazioni inaspettate. In confronto con la Città del Re nel Regno dell’Alba, le taverne qui mancano di fondi.”</em>


In un attimo, Tinkle ripulì il tavolo dalle bevande e mise aprì la rivista di fronte a lui.


“Questo...” Victor non poté fare a meno di sollevare le sopracciglia. Vide piccole e dense parole sulla carta, proprio come quelle sui libri che la sua famiglia collezionava.


Sin da piccolo era solito pensare di aver visto le cose più preziose del mondo e di averci giocato con le proprie mani. Solitamente, di fronte ad una merce era in grado di determinarne immediatamente il prezzo. Ma questa rivista lo fece esitare per la prima volta.


Queste parole così ordinate e delicate non potevano essere state scritte a mano. Dovevano essere state stampate. Considerando però i prezzi della stampa, essa veniva usata in genere per documenti e classici importanti che raramente richiedevano modifiche. Come ad esempio il Codice Reale.


Ed era proprio qui il problema. Per poter ottenere il miglior effetto, dovevano essere impiegati i materiali migliori per stampare libri di qualità così alta. La pelle di capra non tosata poteva essere considerata come un requisito basilare e non era inusuale che le pagine venissero decorate con linee dorate e gioielli, in modo da enfatizzarne lo straordinario valore e assicurarne un’adeguata durabilità.


Ma questa rivista era diversa. Era chiaramente fatta da papiro grezzo e non omogeneo, che si sarebbe sciolto a contatto con l’acqua. Non aveva una copertina o alcuna protezione ai suoi angoli. Anche se dovesse leggerla prestando massima attenzione, essa avrebbe iniziato a disfarsi dopo poche sfogliate. Ai suoi occhi era come mettere una gemma preziosa in un lingotto di ferro.


Victor si ricordò di quello che aveva detto la cameriera. Il Re intendeva usare questa cosa per sostituire la bacheca pubblica per gli annunci. <em>“Significa che in futuro verrà ristampata con nuovi contenuti?”</em>


Esponendo i suoi dubbi, ottenne da lei una risposta affermativa.


“Esatto, l’annuncio dice che la rivista verrà rilasciata ogni settimana e le quantità saranno incrementate per assicurare che la maggior parte delle persone possa leggerla.”


Ogni copia costava soltanto dieci bronzi reali.


Iniziò a chiedersi quanta ricchezza Re Roland avesse saccheggiato da Hermes. Perché avrebbe continuato a fare questa cosa che portava alla perdita di denaro?


Il mercante di gioielli, che in precedenza pensava che ci sarebbe stata un’opportunità per fare affari, rinunciò immediatamente all’idea.


“Chi se ne importa” sussurrò Victor di nascosto. <em>“Tanto non sono i miei soldi e non sono affari miei se il Re guadagna o ci perde. Mi concentrerò sulla lettura.”</em>


Pensando ciò, spostò lo sguardo sulla prima pagina.


In cima c’era a grandi caratteri e in grassetto il titolo: “Settimanale di Graycastle”.


Sotto di essa, l’intera pagina raccontava dell’incoronazione del Re e della notizia sull’alleanza tra il Regno dell’Alba e Graycastle per contrastare i demoni.


Aveva già sentito parlare di queste cose prima d’ora, ma non conosceva i dettagli.


Dopo aver letto un paio di righe, Victor si ritrovò completamente immerso nella lettura.


I contenuti gli facevano trattenere il respiro.


Per la prima volta, lesse dettagliatamente di questi due eventi dal punto di vista degli ufficiali superiori. Erano diversi dalle voci diffuse tra la popolazione, gli articoli includevano tempi e luoghi accurati, le ragioni, i processi ed i risultati. Illustravano persino le cause, in particolare riguardo l’alleanza con il Regno dell’Alba. Il tradimento della Famiglia Moya, la ribellione dei nobili e la lettera di aiuto proveniente da mille chilometri di distanza. Tutti questi fattori avevano portato all’invio dell’esercito di Graycastle. Poi, naturalmente, c’era la questione per cui il nuovo Re dell’Alba era stato disposto a restaurare l’ordine del Regno con l’aiuto di Roland Wimbledon.


Anche se queste descrizioni potevano non essere autentiche, si rese conto che inconsciamente voleva comunque crederci. Il contenuto era così completo e sembrava così logico che era difficile non crederci.


Il fatto che avevano avuto il coraggio di mettere tutti questi fatti direttamente sul tavolo era già abbastanza convincente.


Per un po’, Victor ignorò la presenza di Tinkle, non poteva fare a meno di continuare a leggere.


La seconda pagina parlava dei demoni. Lo scrittore aveva documentato dettagliatamente il giorno della battaglia e narrava della spedizione del Primo Esercito nelle terre selvagge e del suo attacco sui demoni.


Era la prima volta che ne sentiva parlare.


L’ultima volta che Victor era venuto a Neverwinter, aveva sentito che le Bestie Diaboliche avevano attaccato il confine. Non si sarebbe mai aspettato che il Re avrebbe preso l’iniziativa di vendicarsi. Il Primo Esercito non solo aveva marciato nella terra proibita colma di insidie, aveva persino dato un colpo pesante ai nemici. Non si sarebbero mai più permessi di mostrarsi nella Regione Occidentale. Se quello che c’era scritto fosse vero, poteva essere quasi descritto come un evento leggendario!


<em>“Come ci sono riusciti?”</em> era la prima domanda che spuntò nella mente di Victor.


Che sia un’incursione di mezzo mese a mille chilometri di distanza oppure una battaglia di vita o di morte a soli dieci chilometri, entrambi erano fatti terrificanti.


Quando lesse dell’esercito che si riuniva in formazione e resisteva alle ondate dei nemici che scendevano dal cielo, sentì i brividi corrergli lungo la spina dorsale.


Dato che era stato esposto a “Denaro Sporco” sin da quando era un bambino, era più informato sul fatto che la maggior parte del mondo non era così semplice come le persone si immaginavano. Nell’oscurità dove l’occhio non vedeva, si celavano molti poteri irrequieti. Perciò non era rimasto molto sorpreso dall’emergenza dei demoni quando ne aveva sentito parlare nel Regno dell’Alba. Ipotizzò che fosse stato lo stesso per i vari leader delle Camere di Commercio.


Ma nient’altro oltre a questo.


I nobili ed i commercianti del Regno dell’Alba erano comunque concentrati sui propri interessi. Ai loro occhi la Battaglia della Volontà Divina era soltanto un termine di cui non si preoccupavano.


Victor non si sarebbe mai aspettato che Graycastle avesse già vinto un confronto diretto contro i demoni. Sentì il suo cuore riempirsi di una sensazione inspiegabile.


Non riusciva a spiegarsi cosa fosse, ma lo faceva sentire sicuro e felice.


Questo non avrebbe dovuto avere niente a che fare con lui.


Dopo averci pensato, probabilmente era stato influenzato in gran parte dalla parola “umano”, che compariva in diverse parti della rivista.


Per un momento, Victor si sentì come se si trovasse insieme al Primo Esercito di Graycastle. Di fronte a nemici potenti e terribili, il divario tra famiglie e sangue sembrava essere svanito.


Fece un profondo respiro e si leccò le labbra leggermente secche prima di iniziare a leggere la terza pagina.


Il contenuto di questa pagina era più disinvolto. Parlava di fatti triviali che erano accaduti a Neverwinter con dei titoli piuttosto romanzeschi come “Shock! Cosa c’era dietro all’Esplosione in Città la Notte Scorsa? Il Gruppo di Investigazione Svela il Mistero!”, “Tubi d’Acqua Rotti, le Strade Diventano Piste di Pattinaggio!”, “Ricette con Funghi Becco d’Uccello che Ogni Cittadino di Neverwinter Dovrebbe Conoscere”, ecc....


Victor lanciò uno sguardo fugace lungo la pagina e quando la voltò, rimase di stucco.


Metà pagina era occupata da un immagine bianca e vera. Era così realistica che difficilmente sarebbe riuscito a togliere lo sguardo.


Due ragazze mano nella mano stavano in piedi su una landa coperta di neve. La neve bianca volava in aria, creando un paesaggio magnifico. Sotto all’immagine, in caratteri bellissimi, c’era una riga di parole.


“Un’opera d’arte senza tempo, un regalo per l’incoronazione di Sua Maestà! ‘La Principessa Lupo’, presentata dalla Compagnia del Fiore Stellato insieme alle streghe, scritta da Sua Maestà Roland in persona, verrà inscenata alla fine di questo mese! Prenota ora il tuo biglietto!”




Aris
                                


                                



