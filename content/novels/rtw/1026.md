---
weight: 10260
title: Capitolo 1026- Rappresentazione di un Nuovo Spettacolo
pubDate: 2025-08-07T11:37:51.054Z
tags:
    - rtw
---






Finalmente, la data di uscita de “La Principessa Lupo” era arrivata.


Non appena la luce del sole cominciò a brillare attraverso la finestra, Victor fu svegliato da un fruscio. Aprì gli occhi solo per scoprire che la persona che occupava l'altra metà del cuscino era andata via, lasciando dietro di sé solo alcune lunghe ciocche di capelli e il profumo leggero del corpo di una giovane donna.


"Tinkle?" Chiamò con voce leggermente secca.


"Vostra Eccellenza, siete sveglio?" La persona che aveva risposto sembrava piuttosto allarmata. "Sono stata troppo rumorosa e vi ho disturbato?"


Il mercante di gioielli si mise a sedere e si appoggiò allo schienale della testiera mentre rivelava un lieve sorriso.


La cameriera stava ancora armeggiando con il suo abbigliamento. Era particolarmente adorabile con ancora solo metà del suo vestito indossato, che esponeva completamente la schiena liscia e solo a metà nascondeva il petto.






"Eccellenza...potete smettere di guardarmi così?" Tinkle chiese un po’ imbarazzata.






"Questo è il tipo di sensazione che quelle nobili signorine non potranno mai offrire." Victor cominciò a ridacchiare. "Va bene...Non guarderò più. Ma vorrei farti notare che non sarai in grado di indossarlo correttamente senza aiuto".






"Oh..." la cameriera sembrava un po' perplessa.






"Vieni e ti aiuterò." Allungò una mano. "Ma prima fammi bere una tazza d'acqua, ho molta sete".






...






Dopo averla aiutata ad allacciare i lacci, Victor mise una mano sulla vita della cameriera. "Fatto. Ti sta abbastanza bene. L'abito può sembrare fragile, ma prima che venissero inventate le fasce elastiche, le servitrici che erano stati scelte per vestire le giovani donne dovevano essere grandi e corpulente o non sarebbero state in grado di allacciarli correttamente".






"Capisco." La ragazza tirò fuori la lingua. "Questa è la prima volta che sento..."






"Molti oggetti usati dai nobili sono così. Hanno un bell'aspetto ma sono terribilmente fastidiosi da usare. In breve, appariscenti senza sostanza." Rise. "Mmm, non vedevi l'ora di indossarlo oggi, vero?"






"No no...Mi sono svegliata presto solo per finire i preparativi prima, così da non farvi tardare per il vostro viaggio ..." Tinkle si strinse la mano. "Ora vado a prendere dell'acqua così che possiate lavarvi e anche a preparare la colazione".






"Indossare questo per svolgere tali compiti?" Victor lanciò un'occhiata alla cameriera visibilmente eccitata, ma decise di non dire altro. "Va bene, vai. Ho bisogno solo di un toast con omelette fresca, e non dimenticarti di preparare anche per te".






"Sì. Grazie, Eccellenza." Si inchinò rispettosamente prima di uscire. "Grazie anche per l’abito che mi avete donato...e per la possibilità di assistere allo spettacolo".






Mentre la porta si chiudeva, Victor scese dal letto e si versò un bicchiere di vino rosso.






"Questo è un altro vantaggio di questo tipo di ragazze: mostrano un'immensa gratitudine per il più semplice gesto di benevolenza. Se avessi donato le stesse cose a una signorina nobile, non avrei ricevuto in cambio nemmeno un viso sorridente come segno di apprezzamento".






Dopotutto, 80 ori reali non erano molto per lui. Naturalmente, era molto più divertente guardare uno spettacolo insieme a qualcun altro invece che da soli. Era semplicemente una questione di interesse personale e aveva poco a che fare con la gentilezza o l'adorazione.






Era curioso di sapere solo una cosa: quanto poteva essere eccitante un film magico che costava 40 ori reali per biglietto?






...






"Maestro, ci andate davvero?" Roentgen scrutò preoccupata il ben vestito Kajen Fels. "May potrà anche aver detto che consiglierà il vostro nuovo spettacolo a Sua Altezza, ma potrebbe aver mentito. Se sta semplicemente approfittando della vostra fama, andando cadrete nella sua trappola".






"La penso allo stesso modo...non è più degna di fiducia," borbottò Egrepo. "Dubito che possa persino incontrare facilmente Sua Altezza, figuriamoci raccomandargli uno spettacolo".






"Ma il marito di May è, dopo tutto, il Capo Cavaliere. Anche se non riesce a vederlo, dovrebbe essere in grado di passargli un messaggio, giusto?" Bernis aggiunse con cautela.






"Ti schieri ancora dalla sua parte?" Roentgen la fissò. "Non dimenticare come ci ha trattati!"






"Uh...L’Insegnante non ha detto che non ha interferito con il Comune?"






"Chi può sapere se sta mentendo o no..."






"Basta così!" Scattò Kajen. "La mia decisione di andare non è mai stata influenzata da questa presunta raccomandazione. Potrà essere presuntuosa e tutto il resto, ma non possiamo comportarci così. Devo dare un'occhiata anche se non sono d'accordo con lei." Sbuffò prima di continuare, "Davvero una covata di principianti del teatro può recitare perfettamente la storia? Ci vuole un bel po' di coraggio per dirlo! Se non la vedo con i miei occhi, darò l’impressione di essere stato spaventato dalle sue parole. Solo vedendolo sarò in grado di disilluderla, no?"






Poi sbattè quattro biglietti finemente stampati sul tavolo. "Dunque, ciò che ha inviato non sono biglietti d'ingresso, ma lettere di sfida! Se andare o no sarà ognuno di voi a deciderlo. Ma ricordate, quelli che non guarderanno lo spettacolo non dovranno fare critiche disinformate. Per coloro che accettano la sfida, seguitemi".






...






L'ingresso al nuovo teatro era già pieno di chiacchiere alle 10 del mattino.






Tutti sembravano essere in grande attesa per il dramma che era stato a lungo pubblicizzato. C'erano anche persone che non potevano permettersi i prezzi salati della premiere, ma speravano di intravedere qualcosa in un modo o nell’altro.






Tuttavia, queste persone scoprirono, con loro sorpresa, che il teatro era progettato in modo completamente diverso dagli altri. Non c'era neanche una finestra e tutta la sua architettura assomigliava a una ciotola rovesciata. Era impossibile sentire i suoni dall'interno mettendo la faccia contro i muri, e tanto meno sbirciare. Il volume del teatro era estremamente "piccolo e raffinato", approssimativamente solo un quarto delle dimensioni di una piazza centrale, meno di 15 metri di lunghezza e altezza, e alto solo un piano. Insieme all'esterno non decorato e di cemento grigio, era difficile credere che una commedia d'avanguardia stesse per essere messa in scena lì.






Victor entrò insieme a Tinkle nel teatro mentre nutriva questo tipo di sospetti.






Numerosi punti di controllo erano stati istituiti lungo le passerelle individuali, che a Victor fu permesso di passare solo dopo aver consegnato la Pietra Divina della Vendetta e il pugnale di autodifesa che aveva con sé.






Gli occhi della coppia si illuminarono nel momento in cui aprirono le porte.






"Wow..." esclamò Tinkle in modo automatico.






Anche Victor era sorpreso. Il teatro era in realtà illuminato da pietre magiche!






Prima di allora aveva visto cose così preziose solo in Denaro Sporco.






Ciò diceva molto sulla ricchezza del proprietario che poteva esporre queste pietre in un luogo pubblico.






A differenza dell'austerità dell'esterno, l'interno del teatro era il più stravagante possibile. Quattro grappoli di Pietre della Luce pendevano dalla cupola ad arco, da dove illuminavano la sala senza finestre. Si sentiva l'aria calda sgorgare dal pavimento per mantenere la temperatura della sala a un livello piacevole. File di sedie a sdraio erano disposte intorno al centro a una distanza di un braccio l'una dall'altra. Di conseguenza, la sala sembrava essere molto spaziosa e non ci si sentiva stretti in alcun modo.






Victor stava cominciando a capire che questa era la probabile ragione per cui i biglietti erano costosi. Sebbene la spaziosa sala offrisse un'esperienza visiva gradevole, ciò significava che i posti erano estremamente limitati. A giudicare dal numero di posti, un singolo spettacolo poteva ospitare solo da 50 a 80 persone. Questa cifra era significativamente inferiore a quella di una tipica esibizione altrove. Quindi, se i prezzi dei biglietti non fossero stati aumentati, non sarebbe stato possibile raggiungere il pareggio.






Ma c'era un'altra domanda importante.






Mentre si guardava intorno nella sala, non riusciva a capire dove fosse il palco.






A parte un robusto pilastro di pietra che si trovava al centro della sala ed era collegato direttamente al soffitto, non c'erano nient'altro che sedili. Non c'era spazio riservato all’esibizione.






A meno che la Compagnia Fiore Stellato non dovesse danzare attorno al pilastro?






<em>Arya</em>
                                


                                



