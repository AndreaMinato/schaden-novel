---
weight: 10270
title: Capitolo 1027- Un’Assurda Esperienza Teatrale (Parte I)
pubDate: 2025-08-07T11:37:51.054Z
tags:
    - rtw
---






<strong> </strong>


Mettendo a tacere i suoi dubbi, Victor si diresse verso il numero del posto sul suo biglietto e si sedette alla fila 3 nel decimo sedile.






"Sei quel ragazzo della famiglia Lothar ..." esclamò improvvisamente qualcuno accanto a lui.






Un po' sorpreso, si girò verso la voce e scoprì che era stata una donna elegantemente vestita a parlare. A differenza di Tinkle, quella donna era ovviamente un’esperta in corteggiamento e relazioni e riusciva a mostrare il suo lato attraente in qualsiasi momento. "Victor Lothar. E lei è?”






"Ho già sentito questo nome" La donna si mise una mano sul petto e sorrise. "Sono Denise Payton da Città del Bagliore”.






"Capisco, una giovane donna della famiglia Payton" rispose Victor. "Non avrei mai pensato di vedere un mercante dalla mia città in una terra straniera".






"Nemmeno immaginavo di incontrare un uomo d'affari leggendario in questo posto". A quel punto fece un cenno verso l’uomo accanto a lei. "Lasci che le presenti a Sua Eccellenza Yorko, che in precedenza era stato il messaggero del Regno dell’Alba. È stato lui a invitarmi".






“Piacere di incontrarla”.






Seguirono altri convenevoli.






Mentre chiacchierava con Yorko, Victor ebbe anche modo di fare la conoscenza di alcuni membri dell’élite di Graycastle.






Come si era aspettato, le persone presenti alla prima erano tutte estremamente ricche e nobili. Ad esempio, la prima fila era composta dagli alti funzionari del Municipio. Basandosi sulla spiegazione di Yorko, i biglietti gli erano stati donati da Sua Maestà, e quindi non hanno sborsato un solo reale d’oro. La fila centrale e posteriore era formata invece da ricchi mercanti e loro ospiti. Tra il pubblico, aveva anche visto, membri della compagnia di Città del Re.






Il prezzo di 40 reali d'oro era quindi servito a trasformare il teatro in un piccolo gruppo di gente illustre. Se fosse riuscito a stabilire un legame con queste persone, quel prezzo ne sarebbe sicuramente valso la pena.






Quando tutti i partecipanti furono arrivati, attraverso un differente ingresso, una dozzina di servitori che spingevano un carrello entrarono nella sala e sistemarono dei pacchetti di carta con un aspetto strano in dei supporti accanto a ciascuna sedia.






"Quelli sono per noi?" Tinkle sollevò il pacchetto e lo esaminò con curiosità. "Eh, la parola scritta qui è p ..." popcorn "?"






"Ci sono anche patatine fritte e latte - sono tutte cose da mangiare?" Victor notò che il pacchetto che era stato etichettato con "latte" aveva un aspetto piuttosto strano. Sembrava una pergamena ma sembrava estremamente morbido. Per un momento, non fu sicuro di come avrebbe dovuto aprirlo. Fortunatamente, un'illustrazione dimostrativa era stata disegnata sotto l'etichetta. Che molti ospiti non avessero mai usato un pacchetto simile era stato, ovviamente, preso in considerazione.






Seguendo i passaggi nell'illustrazione, inserì una cannuccia trasparente nel sigillo nella parte superiore della confezione. Mentre succhiava il latte, provò un indescrivibile senso di soddisfazione inondargli il cuore.






<em>“È troppo sorprendente!”</em>






Perfino il latte, che di solito era troppo insipido per i suoi gusti, aveva un sapore estremamente dolce.






Ciò era dovuto in gran parte all'illustrazione premurosa del pacchetto e al design elegante, entrambi non avevano precedenti. Anche se il suo contenuto fosse stato l’acqua naturale, l’avrebbero comunque venduta a buon prezzo!






La persona che lo ha progettato era sicuramente un eccezionale commerciante.






Victor aveva anche notato che il design non era stato studiato semplicemente per dare un senso di novità. A differenza della porcellana tradizionale e della vetreria, che avevano spigoli e angoli, questi due tipi di pacchetti non avrebbero causato delle ferite. Questo vantaggio era ancora più significativo se si considerava lo stato degli ospiti. Inoltre, i pacchetti entravano perfettamente nei supporti anche se non erano sigillati, e quindi non c'era da preoccuparsi se si versavano.






Era difficile immaginare come fosse possibile che calzassero perfettamente a pennello, dato che li involucri erano un'invenzione nuova di zecca.






Proprio mentre Victor stava per assaggiare dei popcorn, si udì una voce eterea nella sala. "Un caloroso benvenuto nel magico cinema di Graycastle. La Principessa Lupo sta per iniziare. Preghiamo tutti di tornare gentilmente ai vostri posti e ascoltare attentamente le regole che dovranno essere osservate. In caso di problemi durante la proiezione, vi preghiamo di comportarvi in conformità con le regole al fine di prevenire il verificarsi di incidenti".






Ci fu un leggero brusio all'interno della sala. Questo perché tutti avevano sentito la voce ma non erano stati in grado capire da dove provenisse.






"Prima di tutto, la durata del film magico è di 2 ore e 15 minuti, durante i quali non ci sarà alcuna pausa. Non vi è permesso lasciare il vostro posto da soli. Se avete bisogno di assistenza, tirate semplicemente la corda della campana situata sotto il sedile e attendete".






"In secondo luogo, questa sarà un'esperienza visiva senza precedenti. Per favore, non fatevi prendere dal panico, qualunque cosa accada.  E ricordate che è solo un tipo di spettacolo molto speciale, e non è reale. Sarete ritenuti responsabili dal Dipartimento di Polizia di Neverwinter per qualsiasi danno o perdita che causerete a terzi ".






Victor non poté fare a meno di ridere piano mentre lo sentiva<em>. "Wow, c'è davvero qualcuno rimasto sulla Terra che può scambiare uno spettacolo per la realtà? È quasi troppo usare la parola ‘panico’</em>". Girò abilmente il suo corpo e si diede una rapida occhiata alle spalle. Come si aspettava, gli ospiti che si occupavano del settore dello spettacolo avevano un’espressone estremamente sarcastica sui loro volti.






Tuttavia, Tinkle non sembrava pensare che quelle parole fossero inopportune. Si aggrappò nervosamente al bracciolo della sedia.






Come per concedere al pubblico un po' di tempo per metabolizzare gli avvertimenti, la voce riprese solo dopo una pausa piuttosto lunga. "Possiate tutti godervi questo istante da sogno nel tempo".






"Lo spettacolo ora dovrebbe iniziare".






Mentre pronunciava le ultime parole, i quattro gruppi di pietre della luce salirono gradualmente e scomparvero nella cupola, facendo temporaneamente diventare la sala più scura.






<em>"Qual è il motivo? Come dimostrato dalla grande popolarità dei teatri all'aperto, un'adeguata illuminazione, o la sua mancanza, sono cruciali per l'effetto complessivo dello spettacolo. Come possiamo apprezzare i dettagli dell'opera se non c'è luce? "</em> Victor aprì un po’ di più la bocca. Era sempre più curioso di sapere come sarebbe andata la rappresentazione visto che la presentazione era già così misteriosa.






Tuttavia, prima che potesse contenere il suo interesse, rimase completamente sbalordito da ciò che accadde nell'istante successivo.






Un fascio di luce bianca si accese in un lampo prima di rendere tutto nero come la pece. Era l’oscurità più nera che avesse mai visto, come se in quel momento fossero in un profondo abisso. Non riusciva nemmeno a vedere la sedia su cui era seduto, figuriamoci nei dintorni. L'unico sollievo era che poteva ancora sentire il suo fondoschiena sulla sedia, o probabilmente sarebbe balzato in piedi per l'orrore.






Tuttavia, a ciò seguirono cose ancora più inconcepibili. Victor notò che anche il suo corpo era completamente scomparso nell'oscurità. Non poteva vedere le sue mani, nemmeno se le metteva proprio di fronte alla sua faccia. Non era in grado di dire se ciò fosse dovuto al fatto che era davvero troppo buio o perché era stato privato della vista.






I rumori nella sala gli fecero capire che non era l'unico a essere sorpreso. Le urla e i pianti intermittenti rendevano tesa l'atmosfera.






Apparentemente il "panico" non erano solo chiacchiere vuote.






Se non fosse stato per quell'avvertimento, probabilmente a quel punto nella sala sarebbe sceso il caos.






Proprio in quel momento, un flebile fascio di luce illuminò la parte superiore e dissipò l'oscurità. La sala fu di nuovo illuminata, ma invece di calmarsi, il pubblico ansimò all'unisono.






“Santo cielo.” Gli occhi di Victor si spalancarono. <em>“Cosa… è successo?”.</em> Il luogo di fronte a lui non era più l'interno del teatro, bensì era il cielo!






Poteva sentire il vento freddo che gli soffiava accanto alle orecchie e poteva vedere chiaramente i fiocchi di neve che si muovevano nel cielo. Non c'era niente sotto i suoi piedi. Si trovava a pochi chilometri dalla terra, da lì le montagne e le giungle sembravano macchie di grigio e bianco, proprio come gli scarabocchi dei bambini piccoli. Quell’esperienza, dissimile da tutto ciò che aveva provato prima, fece tremare il suo corpo. Si aggrappò più forte che poteva al bracciolo e si strinse il suo corpo sulla sedia "invisibile" che ora sopportava il suo peso in modo ‘critico’, come se un piccolo errore lo avrebbe fatto cadere nel cielo facendolo diventare polvere.






"La nostra storia inizia nella capitale di una provincia montuosa nell'estremo nord, dove risiedono due principesse vivaci e adorabili..." Fu solo quando sentì quella voce rassicurante e composta che capì che stava ancora guardando uno spettacolo, e non era stato proiettato nei cieli.


<em>"Wow, c'è davvero qualcuno rimasto sulla Terra che può scambiare uno spettacolo per la realtà?”


Victor pianse senza lacrime. <em>"Chi avrebbe mai immaginato che un film magico fosse così?"</em>


Nelle successive due ore e oltre, il commerciante di gioielli visse il momento più incredibile della sua vita.




<em>Thea </em>




                                


                                



