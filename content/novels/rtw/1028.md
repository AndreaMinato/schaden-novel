---
weight: 10280
title: Capitolo 1028- Un’Insolita Esperienza Teatrale (Parte II)
pubDate: 2025-08-07T11:37:51.054Z
tags:
    - rtw
---


Il pubblico non distolse l’attenzione dalle inquadrature mozzafiato, mentre la telecamera spostava il suo obiettivo dal cielo alla terra.


Effettivamente, l’afflusso improvviso delle immagini rendeva il film persino più suggestivo. Victor era sopraffatto dal frenetico mercato e dallo splendido Palazzo monumentale nella pellicola. Lottava contro il suo impulso di alzarsi e toccare il trono, poiché non voleva causare alcuna perdita indesiderata alla “terza parte”.


Gli spettatori nella sala avevano trattenuto il fiato. Le parole li avevano completamente abbandonati. Di tanto in tanto, esprimevano brevi grida di sorpresa.


Erano impressionati da ogni singolo cambiamento nella scena.


Rilasciarono un’esclamazione involontaria alla prima apparizione della Principessa.


Gridarono appena lei si trasformò in un lupo compiuti i 14 anni.


Urlarono quando il Principe straniero visitò il paese.


Quando videro la Principessa perdere il controllo del proprio potere e distruggere il Palazzo, l’intera sala si agitò.


Completamente diversa dal teatro tradizionale, dove il pubblico doveva restare in silenzio e calmo, la ‘sala cinematografica’ esplose di interiezioni.


Victor sapeva che questo non aveva niente a che fare con il comportamento degli spettatori. Semplicemente non riuscivano a contenersi. Da un lato, si godevano la nuova esperienza teatrale e dall’altro temevano cosa sarebbe successo dopo. Non avevano modo di incanalare le loro emozioni se non producendo vari strani suoni. Solo in questa maniera avrebbero saputo che non stavano sognando e che qualcuno era testimone insieme a loro della meraviglia!


Roland avrebbe probabilmente categorizzato le reazioni del pubblico come un altro tipo di ‘schermi proiettile’.


Mentre il pubblico gridava, la Principessa si trasformò in un lupo gigantesco e partì per la terra innevata. Quando saltò oltre la sua testa, Victor sentì rizzare tutti i suoi capelli. Volle quasi schizzare fuori dalla stanza.


Tuttavia, una bellissima canzone lo calmò.


Tutta la sua inquietudine si dissolse in una moltitudine di emozioni: tristezza, amarezza, sollievo e determinazione. Sentì i suoi occhi riempirsi!


In quel momento, sembrò capire la Principessa. Si sentiva addolorato per il suo essere stata trattata ingiustamente ma era anche fiero del suo coraggio.


La scena cambiò con il flusso della dolce melodia e della trama del film. Victor si commosse profondamente per quel brano. Ripensando alle sue stesse esperienze, trovò riscontro nella canzone.


Chi non aveva mai subito dei torti o non era mai stato frainteso prima?


Ma la maggior parte della gente preferisce rimanere in silenzio!


Non aveva più paura della ragazza lupo. Applaudì la sua decisione di andarsene!


Sembrava rivedersi in lei, perché anche lui aveva lasciato la sua città natale.


Senza ombra di dubbio, la musica era un’idea geniale. Non rubava l’attenzione, ma anzi era in perfetta armonia con il film.


Dall’applauso fragoroso del pubblico, capì che la canzone aveva commosso tutti i presenti in sala. A quel punto, tutta la stanza sfociò improvvisamente in grida assordanti.


In una frazione di secondo, Victor si era già fatto un’idea sul film.


La pubblicità di Roland non era affatto esagerata.


Si trattava sicuramente di un capolavoro in anticipo sui tempi!


...


Aveva perso.


Nel momento in cui risuonò la canzone, Kajen capì di aver perso contro May. Non si trattava di una sua sconfitta personale. Di fatto, ‘La Principessa Lupo’ aveva sconfitto il suo nuovo spettacolo sotto ogni aspetto.


Gli spettacoli erano essenzialmente una forma di intrattenimento.


Inizialmente, Kajen era rimasto esterrefatto dal film e si era domandato come Roland fosse riuscito a raggiungere un tale risultato. Presto, diventò insensibile allo shock costante. La magica pellicola, semplicemente, lo colpì. Tutta la sua conoscenza sulla recitazione, accumulata negli ultimi decenni, pareva essere diventata incredibilmente ridicola.


Il pubblico a teatro, in realtà, aveva delle aspettative abbastanza alte nei confronti dei suoi nuovi spettacoli. Sebbene non fossero esigenti come i nobili, non conoscevano la differenza tra un bello ed un brutto spettacolo. In altre parole, era difficile ingannarli. Eppure, guardando il nuovo film, tutti adesso erano sbalorditi come un ignorante bifolco campagnolo.


Kajen non li biasimava.


In verità, gli ci era voluta una gran quantità di autocontrollo anche per restare in silenzio.


Nel frattempo, aveva capito che il suo nuovo dramma non sarebbe assolutamente riuscito ad accendere il pubblico come aveva fatto il magico film.


Tutti avrebbero pensato che ‘La Principessa Lupo’ fosse indubbiamente migliore della sua opera.


Non avevano notato gli errori recitativi nella pellicola?


Certamente sì.


Ciononostante, il film era così bello da poterli semplicemente ignorare.


Kajen sapeva che la quantità di informazioni che un uomo poteva ricevere in un lasso di tempo era limitata. Dato che il pubblico era stato sopraffatto dalla storia e dalle immagini, qualche piccolo errore avrebbe catturato a mala pena la loro attenzione.


Perciò questa era una competizione sleale?


Kajen non la pensava così.


Conosceva lo sviluppo degli spettacoli teatrali meglio di chiunque altro.


Il motivo per cui gli attori e le attrici famose preferivano sempre grandi teatri era che quei grandi teatri erano finanziariamente più in grado di fornire migliori costumi, equipaggiamenti e ambientazioni.


Questi elementi erano anche la chiave del successo di uno spettacolo.


Effettivamente, il successo dell’insegnante di Kajen era stato largamente attribuito all’uso di ampi sfondi da palcoscenico nelle sue opere. Quest’ultimo aveva raggiunto l’apice della sua carriera quando aveva inventato una casa in legno removibile. Da quel momento in poi, tutte le troupe avevano seguito il suo esempio. La casa in legno removibile era pertanto diventata il punto fermo di ogni spettacolo. Senza una buona attrezzatura o costumi, nessun attore o attrice avrebbe potuto ottenere una performance eccellente.


Più lo scenario fosse stato verosimile e dettagliato, migliore sarebbe stato l’effetto scenico.


La Compagnia Fiore Stellato aveva semplicemente perfezionato il suo scenario teatrale.


Kajen si sentì sollevato dopo essere arrivato a questa conclusione.


Si appoggiò allo schienale della soffice poltrona reclinabile e rilasciò un sospiro profondo.


Finalmente, poté concentrarsi sul brillante film.


...


La storia stava per volgere al termine.


Le candele si riaccesero, la gente poté nuovamente vedere le sedie e le colonne di pietra una volta tornata la luce.


Tuttavia, non se ne andò nemmeno una singola persona. Tutti stavano ancora assaporando il finale della storia, riavvolgendo nelle loro menti l’aspra battaglia tra la Principessa Lupo e il Signore dei Demoni.


Kajen Fels fu il primo ad applaudire.


L’applauso riportò il pubblico alla realtà. Presto si unirono sempre più persone, e le ondate di applausi scroscianti inondarono l’intero teatro.


“Signor Kajen…”


Vedendo Kajen applaudire, Roetgen e Egrepo quasi scoppiarono a piangere. Gli occhi di Bennis luccicavano.


“Non piangete.” Anche gli occhi dell’anziano attore erano arrossati, sebbene non sapesse per che cosa fosse triste. Quegli attori e quelle attrici avevano passato anni a perfezionare le loro abilità recitative, ma adesso tutto il loro duro lavoro non era servito a niente. Nessuno che avesse assistito al nuovo film avrebbe mai più voluto guardare uno spettacolo tradizionale. La completa sconfitta era devastante, ma Kajen sapeva che non poteva arrendersi. “Il vostro lavoro non verrà sprecato!” Disse fermamente.


“Signor Kajen, che cosa volete dire…”


“Qual è il più grande inconveniente di uno spettacolo? La distanza!” Disse Kajen con voce tremula. “La distanza tra il palco e gli spettatori rende impossibile catturare ogni singolo cambiamento nelle espressioni degli attori, ma il magico film ha risolto questo problema. Sono sicuro che in futuro, le abilità recitative diventeranno persino più importanti. Probabilmente, un giorno, un solo sorriso catturerà l’attenzione del vostro pubblico. Perciò, la nostra sconfitta è solo temporanea. Questo non significa che il vostro duro lavoro sia pari a zero!”


Kajen rimase in silenzio per un secondo, poi continuò: “Non preoccupatevi. Vi assicuro che torneremo una volta capito il meccanismo che si cela dietro il magico film. Torneremo presto per competere con la Compagnia Fiore Stellato. A quel punto, le persone vedranno da sé. Adesso, asciugatevi le lacrime e state in piedi. Il film merita un applauso.”


Nel tumultuoso applauso, ‘La Principessa Lupo’ divenne subito il film più rinomato in tutta la Città di Neverwinter.


Haru
                                


                                



