---
weight: 10350
title:  Capitolo 1035- Una notte oscura e meravigliosa
pubDate: 2025-08-07T11:37:51.055Z
tags:
    - rtw
---


Essendo una figura di spicco del Settimanale di Graycastle, Miele aveva letteralmente informatori in ogni angolo. Se si aggiungevano anche i vantaggi che le erano offerti da Lorgar e Maggie, la foresta di ulivi nel cortile del Castello era diventata il suo quartier generale e sfuggire alle sue indagini non era facile.


Eppure quella non era tutta la storia.


Avendo un accesso preferenziale a interessanti aneddoti in città, durante le riunioni riusciva sempre ad attrarre un gran numero di streghe. Ad esempio, in quel momento, il gruppo di streghe che si stava radunando attorno a lei era il più grande nella sala.


A parte Luna Misteriosa e agli altri membri del suo Gruppo Investigativo, Usignolo, Wendy e Pergamena non si fecero facilmente ingannare. Perfino Foglia, che non si mostrava da un po' di tempo, sembrava volesse parlare di qualcosa con Miele.


"Nascondi i segreti che conosci e impedisci agli altri di conoscerli”.


Sylvie diede un'occhiata ad Anna che era dall'altra parte della sala. Ripensando alle parole che Anna le aveva detto, camminò involontariamente verso la ragazza.


"Cosa ne pensi di questi uccelli?" La voce di Foglia si insinuò nelle orecchie di Sylvie. "Sono le nuove specie che ho trovato nella Foresta delle Ombre, non sono grandi, ma volano molto velocemente. Sono così sfrontati da osare persino rubare dal nido di aquila grigia. Ho pensato che un giorno avrebbero potuto esserti utili, quindi ne ho preso qualcuno".


Sylvie vide due Martin pescatore di fiume grandi e uno più piccolo adagiati sulle spalle di Foglia che si strofinavano contro il suo viso con fare intimo, ciò le diede un'impressione completamente diversa da quella di uccelli coraggiosi appena descritti da Miele.


"Certo, grazie" Miele prese gli uccelli deliziata. "Non ci vediamo da un po’. Sento che sei diventata un’addestratrice di uccelli qualificata".


"Probabilmente credono che io sia una parte della foresta" spiegò Foglia sorridendo. "Tuttavia, i cambiamenti avvenuti in città mi hanno davvero sorpresa ... non solo ci sono più case, ma ci sono anche cose nuove come i film magici e i giornali. Se non fosse per il fatto che esplorare le profondità della foresta è altrettanto affascinante, vi avrei invidiate".


"Dovresti tornare più spesso" disse Wendy dolcemente. "Tutti sentono la tua mancanza".


"Mi siete mancati anche voi ..." Le palpebre di Foglia si abbassarono. "Ma anche in questo momento i confini sud-est della Foresta delle Ombre sono sotto il controllo di Cuore della Foresta, devo rimanere al suo interno il più a lungo possibile in modo da adattarmi alla sua coscienza in continua espansione. Per controllare l'intera foresta prima della guerra, non posso fare altro se non usare il tempo a mia disposizione... "


"Hai lavorato sodo" Pergamena le accarezzò dolcemente i capelli. "Chiederò a Fulmine di inviarti ogni settimana i giornali appena pubblicati in modo che tu sappia cosa sta succedendo a Neverwinter in qualsiasi momento.”


"È un'idea meravigliosa" esclamò Luna Misteriosa, "ma quello che è già scritto sul giornale sono cose che tutti conoscono. Piuttosto, preferisco conoscere i segreti che sono noti solo a pochi ". Quindi guardò Miele e disse: "Se trovi qualcosa di sospetto, per favore, informa il gruppo investigativo. Abbiamo i detective migliori in circolazione che si assicureranno che tutti i tuoi dubbi vengano risolti ".


Sentendo la parola "segreto", il cuore di Sylvie iniziò a irrigidirsi.


<em>“Che sciocca.</em> <em>L’ha chiesto troppo direttamente! Come posso deviare l'argomento? No... È un compito troppo difficile per me, non devo attirare l'attenzione di Usignolo e Wendy e dovrei far divertire Luna Misteriosa allo stesso tempo!</em> “


"Ehm, ce ne sono parecchi ..." iniziò Miele, inclinando la testa.


"Oh?" Gli occhi di Luna Misteriosa scintillarono, poi si affrettò ad aggiungere "Per esempio?"


<em> "Questo è un grosso problema!" </em>Sylvie si sentì incredibilmente disperata. <em>"Funzionerà se fingo di svenire o di essere ubriaca? Ma non sono in grado di recitare così bene ... scusa Anna, ho fatto del mio meglio. "</em><em>
</em>
"Oh, anche se sono anche curiosa, non ve lo dirò". Miele le fece una linguaccia. "In particolare, non posso chiederlo a Sua Maestà Roland per via di una richiesta di sorella Wendy. Ha anche detto che, indipendentemente dall'anomalia che trovo, devo riferirla prima a lei".


"Oh?" Luna Misteriosa guardò Wendy sorpresa. "Questo non è giusto!"


Wendy tossì due volte. "Penso che sia la scelta migliore per L’Unione delle Streghe, è più sicuro che non sappiate qualcosa".


Sylvie prese un bel respiro.


In questo modo è stata evitata l'ultima crisi.


<em>“Ho mantenuto con successo il segreto ... no?”</em>


Un'ansiosa Sylvie partecipò alla cena più dura della sua vita.


***************


Dopo il banchetto, Roland tornò in camera da letto con Anna.


Per quell’occasione, la stanza era stata decorata come la loro camera nuziale. Sotto la luce tremolante delle candele, la figura di Anna nell'abito da sposa appariva sfocata, eppure emanava un particolare senso di grazia.


Roland si avvicinò, abbassò delicatamente il velo da sposa, sollevò la sua frangia e la fissò negli occhi.


Negli occhi che erano chiari come un lago, vide un affetto inesauribile.


"Di' il mio nome, va bene?"


"Anna?"


“No”. Sbatté le palpebre. "Dì’ Il mio nome completo".


"Anna Wimbledon".


"Ancora una volta".


"Anna Wimbledon".


"Puoi chiamarmi così altre dieci volte?"


Roland sorrise dolcemente. "Tutte le volte che desideri.”


Dopo aver sentito le parole che Roland le aveva sussurrato all'orecchio, Anna abbassò timidamente la testa. "La mia richiesta ... è un po 'strana?"


"Solo un po' " Roland le pizzicò il naso. "Ti stancherai di sentire questo nome in futuro. Sei mia moglie, con o senza il mio cognome “.


Nel mondo da cui proveniva, il matrimonio non richiedeva che un membro della coppia cambiasse il cognome, quindi non gli importava molto del cambio di nome dopo il matrimonio.


"Anche così, in questo modo mi sento completa..." Anna si premette una mano sul petto. "Sento di non essere più sola. Questo è probabilmente il punto di qualsiasi cerimonia ... sia grazie all’incoronazione che a un nuovo titolo, le persone acquisiscono semplicemente un'autoidentificazione attraverso i cambiamenti esterni. Anche se le emozioni tra due persone non hanno bisogno di essere provate durante una cerimonia, senza questo legame, una coppia in seguito potrebbe sentirsi in imbarazzo ed essere dispiaciuta ".


"..." Roland riuscì solo a tenerla tra le sue braccia.


In quel momento, qualsiasi risposta sarebbe sembrata ridondante.


Dopo qualche momento di intimità, Anna disse: "Roland, posso chiederti una cosa?"


Se Roland ricordava correttamente, quella era la prima volta che Anna gli chiedeva qualcosa.


"Certo, vai avanti".


"Voglio essere il Ministro del Dipartimento dell'Industria".


Roland restò leggermente sorpreso. "Questo non è un problema, ma perché improvvisamente ..."


"Perché sono solo una ragazza comune nata in una piccola città remota" disse Anna sorridendo. "Ora sono improvvisamente la Regina di Graycastle. Immagino che ci debbano essere molte persone che non ne siano felici".


“Tranquilla… Nessuno osa parlarne " la tranquillizzò Roland.


"Se ogni volta tutto viene calmato da te, aumenterebbe solo il sospetto della gente" Lei scosse la testa. "Non posso continuare a nascondermi dietro di te ed a occuparmi solo delle cose che mi interessano. Voglio fare di più, e non dare alla gente scuse per accusarmi “.


"Sei passata dall'essere una strega sconosciuta a diventare una persona che si occupa di un intero dipartimento da sola?" Roland sorrise inconsciamente. "Non ho mai avuto intenzione di tenerti in una posizione così stretta..."


"Come desideri, mia cara".


"Ti ringrazio per avermi concesso questo favore" Anna si alzò in punta di piedi e baciò delicatamente Roland sulla fronte. "Giusto, non sei sempre stato curioso di quello che ho detto ad Usignolo quella sera?"


"Um ..." Roland si interruppe leggermente. "Mentirò se dico che non lo ero, ma ..."


"Va bene" disse lei sorridendo. "Era un accordo e l'ho rispettato. Ora ... portami a letto".


La candela fu spenta da una serie di fiamme di fuoco nero. Il sipario della notte avvolse le loro sagome come un velo sottile.


Che notte oscura e meravigliosa.


...




<em>Thea </em>
                                


                                



