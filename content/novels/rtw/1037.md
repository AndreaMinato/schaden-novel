---
weight: 10370
title: Capitolo 1037- Massacro sulle Pianure Innevate
pubDate: 2025-08-07T11:37:51.055Z
tags:
    - rtw
---


Dopo aver assegnato i ruoli, pronunciarono tutti il giuramento ad alta voce, come richiesto da Roland.


Era la prima volta che i Funzionari si trovavano a dover affrontare una situazione simile. Tuttavia, per quanto la cosa potesse sorprenderli, seguirono senza indugio gli Ordini del Re, con il petto in fuori.


Il giuramento non era niente di speciale: "Giuro di essere fedele al Re e di rispettare il Suo volere." I Funzionari pronunciarono queste semplici parole, le quali, dette a voce alta, durante un'occasione formale e davanti a tanta gente, ebbero un impatto incisivo. Queste parole sembrarono prender vita e riverberare nella mente di tutti.


Roland si rese conto che si stavano lentamente unendo.


"Ora che avete superato la cerimonia, iniziamo!" Roland si alzò dal trono e indicò la mappa dietro di lui, "Elimineremo ogni minaccia dei Demoni nelle Pianure Fertili e assicureremo che il confine di Nord-Ovest di Neverwinter sia un posto sicuro, in modo tale da riuscire a stabilire le basi per una migrazione di massa dell'umanità nelle Pianure."


Le sconfitte che l'umanità aveva dovuto patire in passato l'avevano spinta contro un muro. L'umanità si era ritrovata bloccata tra l'oceano ed il nulla, senza nessuna possibilità di scappare. La Marcia verso Ovest era l'unica strada percorribile, sia per poter ottenere più risorse e sia come mossa strategica contro i Demoni.


"Se la gente di Graycastle si stabilirà correttamente nelle pianure, il Primo Esercito riuscirà ad impadronirsi delle rovine di Taqila.  Senza una scorta di pietre divine, i Demoni non potranno costruire i loro obelischi e Graycastle riuscirà ad espandere i propri confini in tutta sicurezza. Questo ci permetterà di continuare con lo sviluppo di Graycastle o di preparare un contrattacco per i Demoni.


D'altronde, noi umani non dipendiamo dalla Nebbia Rossa.


Grazie allo sviluppo tecnologico, anche la portata effettiva delle armi del Primo Esercito migliorerebbe. "


"Va bene, Vostra Maestà!" dissero tutti insieme.


Dopo l'incontro, Roland ritornò nel suo ufficio e Usignolo gli servì del tè rosso che aveva già preparato.


"Buon lavoro."


Aveva un'espressione spensierata e dal pesce essiccato che le pendeva dalla bocca si capiva che era di buon umore.


"Ah… Grazie," Rispose Roland prendendo il tè. All'improvviso si ricordò delle parole di Anna della sera precedente e lanciò uno sguardo a Usignolo.


A quale promessa si era riferita Anna? Non aveva spiegato tutto nel dettaglio, ma Usignolo era stata presente sia alla cerimonia di inaugurazione tenutasi la mattina che al matrimonio alla sera. Non sembrava avesse il tempo di soddisfare qualsiasi tipo di "promessa".


Questo lo lasciava ancora più perplesso.


Inoltre, Roland sentiva che se avesse chiesto direttamente a loro, non avrebbe ricevuto nessuna risposta.


"Cosa c'è che non va?" In quel momento Roland sentì la voce di Usignolo sussurrargli nell'orecchio: "Pensi che abbia un bell’aspetto oggi?"


"No … Ehm," Sorseggiò velocemente il tè per nascondere la sua espressione sconcertata, "Voglio dire, non male..."


"Quindi, sto bene o no?" Usignolo si chinò e guardò Roland dritto negli occhi. Roland riuscì a sentire il profumo dei suoi capelli. "Il tuo cuore è in subbuglio." disse Usignolo.


Prima che potesse rispondere, si allontanò e si sedette su una sedia, continuando a mangiare pesce secco. Sembrava compiaciuta di sé stessa.


Rendendosi conto che lo stava solo prendendo in giro, Roland scosse la testa, ma allo stesso tempo le fu grato che avesse deciso di lasciare quel discorso in sospeso.


Comunque, una cosa era certa.


Era ancora l'Usignolo che Roland conosceva.


...


Regione Occidentale, nel cielo sopra la Terra Barbarica innevata.


"A che velocità andiamo?"


Nessuna risposta.


Fulmine riusciva a sentire soltanto il rumore del vento che le martellava nelle orecchie. Non riusciva neanche ad aprire la bocca. Se avesse provato a parlare, molto probabilmente la lingua se ne sarebbe volata via con il vento. Non aveva altra scelta se non sincronizzarsi con il potere magico.


La sensazione di congelamento scomparve all'istante e il rumore del vento diventò più sopportabile.


"Maggie, a che velocità andiamo?" Chiese di nuovo.


"Fammi controllare, Gruu!" Maggie sporse la testa dalla maglietta di Fulmine, "Circa due volte di più di un'aquila grigia, gruu."


Maggie aveva un grande senso della velocità, forse quest'abilità era legata al suo istinto animale. Per questo Fulmine preferiva portarsela con sé: era molto utile e in questo modo poteva risparmiare molto potere magico invece di usarlo per misurare la velocità.


"Trecento chilometri all'ora?" Sospirò Fulmine. Quando un'aquila grigia scende giù in picchiata per catturare una preda, riesce a raggiungere fino a centocinquanta chilometri all'ora, e nessuna preda riesce a schivare l'attacco. Ora che Fulmine aveva superato di gran lunga la velocità media di un'aquila, non si sentiva del tutto soddisfatta.


Trecento chilometri…. Era questo il suo limite senza sincronizzazione.


In seguito all'evoluzione dei suoi poteri magici, aveva trascorso molto tempo ad esercitarsi e a testare le nuove abilità. Aveva anche imparato a controllare il livello di potere magico. In poche parole, se fosse riuscita a gestire quel senso di disagio che avvertiva durante quei voli ad alta velocità, sarebbe stata in grado di ridurre al minimo lo spreco di potere magico.


Per far fronte a questo problema, Roland le aveva fornito un nuovo set di equipaggiamento, tra cui un paio di occhiali antivento, abiti dotati di isolante termico a doppio strato, zaino più piccolo e aveva anche ridotto al minimo il peso degli ingranaggi.


Tutti questi accorgimenti l'avevano aiutata a battere il suo record, eppure sembravano esserci ancora dei limiti imposti dal suo corpo. Sembrava che i trecento chilometri all'ora fossero un limite oltre il quale non sarebbe potuta andare.


Per di più, dopo la sincronizzazione c'era stato un drastico aumento nello spreco di potere magico.


Fulmine non poteva fare a meno di ammirare il corpo robusto della Straordinaria Cenere.


Certo, sapeva che l'abilità di ogni Strega si determina sin dalla nascita. Adesso l'unica cosa che poteva fare era allenarsi duramente per diventare più forte.


Forse avrebbe potuto chiedere a Lorgar di aiutarla con l'allenamento, una volta rientrata a Neverwinter.


"Fai attenzione, Gruu!" Urlò Maggie, che era tra le sue braccia, "Siamo già a cento chilometri dalle rovine di Taqila!"


"Ah ok…" Fulmine chiuse gli occhi, sentì quanto potere magico avesse ancora in corpo, poi sorrise e disse: "Allora facciamo una bella sorpresa ai Demoni."


Dopo essersi finalmente abituato alla sua nuova abilità, Sua Maestà le aveva permesso di soddisfare la sua voglia da esploratrice...Anzi no, la sua richiesta da scout. Se anche avesse volato ad una velocità molto lenta, quegli stupidi Demoni sarebbero stati in grado soltanto di mangiare la polvere. Non avrebbe corso nessun pericolo se fosse riuscita a controllare le sue riserve magiche.


Tuttavia, Fulmine non era soddisfatta. Ricordava ancora quella volta di tre anni fa nella Terra Barbarica, quando era rimasta spaventata dal vedere una scultura di ghiaccio di un Demone sotto le rovine di Taqila. Era qualcosa da cui avrebbe dovuto riscattarsi in qualità di esploratrice.


La paura deriva dall'ignoto e i Demoni non erano più quelle creature terrificanti della mitologia.


"Fulmine, a tutto gas!"


Al suono di quelle parole, il piccione abbassò rapidamente la testa e si nascose sotto i vestiti della ragazza.


Fulmine continuava ad accelerare e, nonostante la protezione dovuta alla sincronizzazione, continuava ancora a sentire il suono del vento che diventava sempre più forte, da un acuto stridio iniziale ad un rombo profondo. La visuale si offuscò ancora di più quando Fulmine aumentò la velocità e, alla fine, le bianche pianure sotto di loro sembrarono come un formaggio che si scioglieva.


Subito dopo, arrivò il momento atteso.


Ci fu un boato seguito da un silenzio assoluto.


Era come se si fosse scrollata di dosso i problemi che il mondo le aveva riversato addosso, mentre il vento e la neve restavano indietro, e tutto il cielo diventava un parcogiochi.


Come aveva detto il Re, adesso toccava a lei lasciarsi indietro il suono.


Non importava quante volte l'aveva ripetuto, Fulmine non si sarebbe annoiata.


A volte pensava di essere nata proprio per vivere quel momento.


Dopo alcuni minuti, le rovine di Taqila si levarono sopra l'orizzonte.


Ciò che la sorprese era che tutta la terra attorno alle rovine aveva improvvisamente cambiato colore. Sembrava terreno fangoso dopo che la neve si era sciolta. Tuttavia, ad uno sguardo più attento, si rese conto che quello sfondo confuso era un misto di carne e sangue! Le bestie demoniache, nere come la pece, marciavano verso le rovine schiantandosi contro le linee di difesa dei Demoni, come onde che si infrangono su una riva.


Prima che i loro corpi si frantumassero in mille pezzi.




Framan
                                


                                



