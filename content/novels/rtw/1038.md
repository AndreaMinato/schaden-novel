---
weight: 1038
title: Capitolo 1038- Nemici dagli Abissi
pubDate: 2025-08-07T11:37:51.055Z
tags:
    - rtw
---


Fulmine rallentò il passo: “Questo...” I suoi occhi erano spalancati.


Migliaia di bestie demoniache pullulavano sul campo innevato. Sembravano formare un tappeto nero steso sulla neve bianca. Questo “tappeto” in movimento le ricordava l’immagine di tante formiche che rosicchiavano dei cadaveri.


Però non stavano affrontando dei cadaveri, ma altri demoni brutali come loro.


Dei mostri scheletrici simili a grattacieli si muovevano lentamente tra le bestie demoniache, mentre spintonavano qua e là gli altri nemici. Ad ogni passo, le bestie demoniache che non facevano in tempo a scappare venivano schiacciate sotto i loro piedi. In confronto all’enorme stazza, i loro quattro arti sbilenchi parevano sottili come ramoscelli, ma Fulmine sapeva che in realtà, da vicino erano persino più spessi della Torre Incantatrice di Agatha.


C’erano numerosi Demoni Folli aggrappati all’addome del mostro, che dall’alto, rispetto alle bestie, scagliavano le loro lance verso il basso. Le bestie quindi non avevano altra scelta se non continuare a spingere in avanti, senza aver modo di lanciare un contrattacco efficace.


“Parassiti del Potere Magico.”


Queste parole attraversarono la mente di Fulmine.


Era un tipo di demone deforme, a metà tra l’essere vivo e l’essere morto. Non aveva una forma definita e parassitava come un cancro gli scheletri e le pietre nere. Si affidava al potere magico per muoversi e lanciare attacchi. Molto probabilmente, i Demoni Ragno comparsi da poco sulla Montagna del Versante Settentrionale e l’enorme creatura che aveva davanti agli occhi appartenevano alla stessa specie.


Non importava quanto le zanne delle bestie demoniache fossero affilate, non facevano alcun danno ai mostri di pietra. Perciò non ebbero altra scelta se non girare intorno ai mostri scheletrici e attaccare il corpo principale dei nemici che si trovava dietro ad essi.


Senza un muro dietro al quale pararsi, questa battaglia sarebbe stata ardua.


Le bestie frenetiche potrebbero avere dei vantaggi contro gli umani disarmati, ma la situazione stavolta non era a loro favore: i Demoni Folli erano straordinariamente forti e veloci. Anche se c’erano molte specie ibride, i demoni avevano dalla loro parte i Signori dell’Inferno, le Bestie d’Assedio e i Demoni Ragno per contrattaccare in prima linea. Stavano massacrando le bestie demoniache ibride con la stessa velocità del Primo Esercito, queste non riuscivano a guadagnare alcun vantaggio sui demoni, nonostante l’enorme differenza numerica.


Forse, percependo che la velocità era diminuita, Maggie fece sbucare fuori la testa. Ansimò alla vista di uno spettacolo così orrendo.


“Le bestie demoniache e i demoni stanno combattendo gruu?”


“Quindi era per questo che quest’anno i Mesi dei Demoni a Neverwinter erano così tranquilli” disse Fulmine con aria professionale. “Ma è strano, le antiche streghe di Taqila non dicevano che le bestie demoniache sarebbero sempre andate verso la Reliquia degli Dei? Sono sicura che il Re dei demoni non porterebbe mai la reliquia in questo pezzo di landa desolata... questo significa che le bestie demoniache devono essersi riunite per qualche altra ragione. Ma è un vero peccato che Sylvie non sia venuta con noi, altrimenti saremo riuscite a raccogliere più informazioni.”


Maggie piegò la testa di lato e chiese: “Vuoi ancora fare loro una sorpresa?”


“Certo!” disse Fulmine decisa. “Siamo così vicine alle rovine di Taqila eppure le Bestie Diaboliche non sono ancora venute a fermarci, devono essere distratte per via della battaglia. Per noi è un’occasione d’oro.”


Sia i demoni che le bestie demoniache erano senza dubbio dei nemici di Sua Maestà. Più violenta sarebbe diventata la battaglia tra loro e meno preoccupazioni avrebbe avuto la spedizione in programma per la primavera successiva.


Fulmine calcolò che il potere magico nel suo corpo era sufficiente per permetterle di mantenere una velocità supersonica per tre o quattro minuti. Decise di risparmiare metà di quel potere magico per i casi di emergenza, sarebbe stato più che sufficiente per scappare. Con i due minuti restanti per seminare panico sulla linea difensiva dei demoni, doveva scegliere con attenzione la sua traiettoria di volo.


Il suo sguardo si fermò sugli enormi mostri scheletrici.


Da lontano, le loro strutture corporee deformi sembravano panchine piegate. Erano composte da pietra nera piatta e allungata e somigliavano vagamente alla pista dell’aliante costruita da Sua Maestà sulla costa est. Era il luogo ideale da sorvolare.


Secondo i risultati dei suoi test sull’abilità, più in basso volava e più grandi sarebbero stati i danni che avrebbe causato. Perciò se fosse riuscita a volare vicino al mostro, i Demoni Folli nel suo addome soffrirebbero sicuramente molto.


Sua Maestà le aveva infuso i principi del volo ad alta velocità sin da quando si era risvegliata al livello superiore. Sapeva che anche la dimensione del corpo influenzava l’energia rilasciata alla rottura della barriera del suono. Se in quella notte fosse stata Maggie a volare a velocità supersonica sopra a Neverwinter, l’intera città sarebbe stata distrutta.


Non aveva intenzione di distruggere i demoni in un colpo solo.


Voleva soltanto fare in modo che i Demoni Folli arrestassero l’attacco.


Le zone sotto ai mostri scheletrici erano come zone di morte e le bestie demoniache cercavano di evitarle ad ogni costo. A causa di questo, la loro velocità di movimento si era ridotta significativamente. Se non ci fossero stati quei mostri scheletrici senza paura, la linea difensiva dei demoni si sarebbe trovata sotto una pressione più grande.


In ogni caso, anche se il piano non dovesse andare in porto, lei stessa non sarebbe stata influenzata in alcun modo.


Non appena ebbe preso la sua decisione, Fulmine premette la testa di Maggie sul suo petto e piombò verso il mostro scheletrico più vicino!


In quel momento, si era completamente dimenticata degli avvertimenti di Roland.


Nessuno poteva afferrare il suono per la coda. Era giunto il momento di mostrare loro le vere abilità di volo!


In una frazione di secondo, i chilometri tra lei ed il campo di battaglia si azzerarono. Quando comparve sul campo di battaglia, c’era un silenzio mortale.


Ma questa era solo la sua impressione.


Agli occhi dei demoni, era come se all’improvviso un tuono fosse sceso dal cielo, piombando su di loro distruggendoli. Il risultato della collisione tra le onde di impatto frontali e posteriori fu travolgente. Fulmine scese di quota e volò per cinque metri versi il mostro. L’esplosione dell’impatto sollevò la neve in nuvole di nebbia bianca che lo ricoprirono quasi interamente. I demoni gridarono di dolore a causa dell’esplosione assordante.


Ma non aveva il tempo per ammirare il danno che aveva causato poiché c’erano altri cinque obiettivi simili da sistemare.


Proprio quando stava per volare verso il terzo mostro scheletrico, accadde qualcosa di inaspettato!


Dal nulla comparve una figura sulla piattaforma vuota verso cui si stava dirigendo in volo. Nel momento in cui era apparso, aveva attirato tutta la sua attenzione. C’erano ancora diversi chilometri tra loro, ma Fulmine sentì un brivido improvviso. Le sue dita non smettevano di tremare.


Era un demone, eppure sembrava un essere umano, fatta eccezione per la pelle blu. Era di bell’aspetto ed i suoi occhi dorati erano più profondi dell’abisso dell’inferno. Si scambiarono solo uno sguardo, eppure Fulmine si sentì come una rana presa di mira da un serpente. Una paura istintiva si sollevò dal fondo del suo cuore.


<em>“Che genere di mostro è quello?”</em>


Poteva percepire nel corpo del demone un grande potere magico, che arrivava persino a distorcere l’aria circostante. Anche se stava volando ad alta velocità, quel potere la stava opprimendo in modo tangibile. Era come se fosse bloccata nel fango vistoso e impotente veniva trascinata verso il demone.


<em>Scappa!</em>


<em>Subito!</em>


Una voce nella sua testa la stava avvertendo di fermarsi e scappare.


Ma non riusciva a muovere neanche un muscolo. Aveva perso il controllo sul suo stesso corpo.


Vide il demone alzare lentamente il braccio destro verso di lei.


In quel momento, qualcosa di affilato la punse sul petto.


Era come se qualcuno gli avesse infilato un chiodo nel corpo.


Era Maggie!


Il dolore si diffuse in tutto il corpo e immediatamente riprese il controllo dei suoi arti. Anche il tempo riprese a scorrere normalmente.


Fulmine sollevò subito il suo corpo, volò verso l’alto e fuggì verso Neverwinter il più veloce possibile e senza mai voltarsi indietro.




Aris
                                


                                



