---
weight: 1041
title: Capitolo 1041- Una Strana Ferita
pubDate: 2025-08-07T11:37:51.055Z
tags:
    - rtw
---


"Un conglomerato integrato in linea verticale..." Sussurrò Roland.


"Cosa?" Victor rimase sbalordito. "Se ha dubbi riguardo al mio piano, posso spiegarglielo di nuovo—"


"No, grazie." Roland agitò la mano. "Penso che il piano sia molto interessante, e sembra anche fattibile. Mi serve soltanto sapere quanto tempo ti servirà per raccogliere i fondi."


Gli occhi di Victor brillavano di gioia. "Sapevo che l'avrebbe capito. La prego, perdoni la mia schiettezza, Vostra Maestà. Se lei fosse stato un mercante, avrebbe sicuramente avuto una grande Camera di Commercio!"


Sembrava che Victor stesse degradando il Re paragonandolo ad un umile mercante, ma Roland sapeva che, per un uomo d'affari del Regno dell'Alba, lodare le doti aziendali di qualcuno era la più sincera forma di adulazione.


Il piano commerciale proposto da Victor aveva fatto ricordare a Roland le aziende moderne, le quali avevano un sistema integrato di produzione, fornitura e marketing nel mondo in cui aveva vissuto la sua precedente vita.


Non si sarebbe mai aspettato che un uomo di quell'epoca gli avrebbe proposto un piano di sviluppo commerciale così dettagliato. Rispetto alle convenzionali Camere di Commercio, Victor riusciva a sviluppare dei concetti più avanzati. Il suo piano prevedeva di mettere insieme produzione e vendita. Era disposto ad utilizzare più tecnologia, impiegare più personale e prendersi la responsabilità dei profitti e delle perdite.


Roland pensava che avrebbe anche potuto essere un'ottima opportunità per sé.


Negli ultimi anni, il suo dominio si era rapidamente ampliato, ma erano emersi anche molti problemi di gestione. La maggior parte delle industrie e dei progetti di Graycastle erano direttamente gestiti dall'Ufficio Amministrativo. I funzionari avevano dovuto dedicare molto tempo nella gestione di persone e fondi, il che aveva portato i dipartimenti governativi ad essere colmi di personale e aveva anche influenzato notevolmente l'efficienza amministrativa del governo.


Poichè gli interessi personali degli ufficiali non avevano niente a che fare con la situazione dei profitti e delle perdite di queste "imprese statali", lavoravano soltanto seguendo gli Ordine del Re e facevano del loro meglio per mantenere la stabilità di queste imprese. Nella fase iniziale di sviluppo, queste imprese, sotto il totale controllo del governo, avevano potuto soddisfare rapidamente le richieste del Regno e completare alcuni progetti ad alto rischio, ma non potevano sostenere tutto il rischio economico.


Per questo, Roland si era concentrato soltanto sulle industrie pesanti. Neverwinter non disponeva di molti operai e l'Ufficio Amministrativo non aveva abbastanza Funzionari qualificati per sviluppare l'industria leggera.


Dare degli ordini era semplice, ma non sempre era facile eseguirli. Se anche si fosse trattato di un semplice progetto di espansione, come per esempio la costruzione di un altro impianto di assemblaggio di macchine a vapore, avrebbe comunque avuto bisogno di molti soldi e di molti operai.


Ma c'era anche un'altra opzione.


Avrebbe potuto incoraggiare gli investitori privati e lasciare che si occupassero loro di tutto. Non aveva motivo di mandar via Victor, il quale si era presentato prima ancora che lui avesse adottato tali politiche.


Sebbene si trattasse di una "società straniera", i cui profitti sarebbero inevitabilmente rientrati nel Regno dell'Alba, non se ne preoccupava più di tanto perché la produzione sarebbe rimasta a Graycastle.


Dopo un accordo preliminare, Roland accompagnò Victor ai cancelli del Castello. "Quando sarete pronto, potrò fornirvi i semi per il nuovo cotone. Ma devo avvisarvi in anticipo. Se mai un giorno qualcuno venisse dall'Ufficio Amministrativo chiedendo per i semi perché vuole imitarti, glieli venderemo allo stesso prezzo. Voglio sul mercato quanti più prodotti possibili in modo tale da rendere i prezzi più abbordabili per il mio popolo. Spero che capisca."


"Capisco, Vostra Maestà," Rispose Victor con uno sguardo sicuro di sé. "I mercanti di Regno dell'Alba non temono la concorrenza. Mio padre mi ha sempre detto che la concorrenza inizia dal momento in cui nasciamo."


Mentre stava per andare via, Roland lo fermò. "Un attimo, ho un'altra domanda. Il mio Ministro mi ha riferito che circa 6 anni fa hai pagato delle tasse per la Fortezza Longsong. Come mai? In quel periodo sarebbe stato facile per te non pagarle, giusto?"


Victor annuì. "Sì, è vero. Ma il Signore aveva promesso che avrebbe offerto vantaggi e protezione per i mercanti che avessero pagato le tasse. Ha onorato il suo impegno e ci ha protetti durante i nostri viaggi tra Città di Confine e Fortezza Longsong. Mi fa piacere spendere soldi per avere in cambio più stabilità. Per i mercanti è una cosa molto positiva, ma sfortunatamente, la maggior parte dei miei colleghi spenderebbe ingenti somme di denaro per le loro merci piuttosto che per stabilità e sicurezza."


Vedendo il mercante andar via, Roland pensò: “<em>Che persona interessante e serio uomo d'affari. Sarà un buon esempio per gli imprenditori privati ​​di Graycastle e guiderà la tendenza nello sviluppo delle industrie leggere.”</em>


Si voltò indietro, per ritornare nel suo ufficio. Usignolo sussurrò ansimando nel suo orecchio. "Vostra Maestà, Fulmine è tornata, e sembra che abbia avuto seri problemi—"


"Cosa è successo?" Chiese Roland.


"Non lo so... Mi ha appena chiamata Sylvie. Maggie l'ha portata indietro, direttamente in ospedale!"


Il cuore di Roland fece un tuffo. "È ferita? Portami subito in ospedale!"


"Sì." Usignolo allungò le mani e lo trascinò nella Nebbia.


...


Arrivarono subito in ospedale e trovarono la ragazza stesa su un letto.


Si sentì molto sollevato quando aprì la porta. Fulmine era sdraiata senza lividi o ferite. Respirava normalmente. Sembrava che fosse fuori pericolo.


Tuttavia, si rese subito conto che c'era qualcosa che non andava.


Nana non sembrava rilassata come al suo solito dopo aver completato un trattamento. Piuttosto sembrava confusa. Inarcava sempre le sopracciglia e teneva gli occhi fissi sulle mani.


Accanto al letto c'era Maggie che si stava prendendo cura di Fulmine asciugandole il sudore dalla fronte. Sembrava nervosa e sussultò quando vide Roland, come se avesse fatto qualcosa di sbagliato. Fulmine sudava freddo e gemeva piano, come se stesse avendo un incubo.


"Come sta?" Roland guardò Nana. "Dov'è ferita?"


Nana sollevò la testa e indicò lentamente il suo petto.


"Usignolo."


"Sì." Usignolo fece un passo avanti, raccolse con cura Fulmine e le tolse la giacca a vento. Le sbottonò la camicetta. Una volta aver scoperto le clavicole, si fermò. "Vostra Maestà, è—"


Roland si avvicinò al letto e vide una ferita grande quanto un pollice a pochi centimetri sotto il collo. Emergeva molto sulla sua pelle bianca, ma sembrava solo un graffio. Di solito, le ferite così piccole guarivano velocemente sul corpo di una Strega.


E guarire una tale ferita avrebbe dovuto essere un gioco da ragazzi per Nana.


Tuttavia, rimase sorpreso dalle parole di Nana.


"Non posso guarirla..." Nana sussurrò. "Qualsiasi cosa io prova a fare, la ferita non guarisce, come se le mie abilità di guaritrice avessero smesso di funzionare all'improvviso."






Framan
                                


                                



