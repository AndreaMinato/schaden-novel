---
weight: 1048
title: Capitolo 1048- Il Sorprendente Sovraintendente
pubDate: 2025-08-07T11:37:51.056Z
tags:
    - rtw
---


È caduto a terra per la paura o è stato buttato giù dallo sgabello da qualcun altro?


Mentre si è disorientati e in preda al panico, potrebbe capitare di colpire qualcuno, facendolo cadere dallo sgabello. Dopotutto, non erano molto lontani gli uni dagli altri. Stare fermi sullo sgabello fino alla fine richiedeva anche un po' di fortuna.


Good non sapeva se festeggiare o essere deluso. Ovviamente, meno avversari avesse avuto, maggiori sarebbero state le possibilità di vincere, ma avrebbe dovuto fare i test seguenti senza Sanko. Prima che potesse pensarci ulteriormente, fu portato in un compartimento adiacente.


Anche lo spazio per il secondo test era piccolo. Ancora una volta, 10 sedie vennero messe al centro della stanza, in una disposizione diversa.


Furono disposte in cerchio e legate insieme con un anello di ferro. Sotto l'anello di ferro, c'era un supporto che consentiva all'anello di ruotare liberamente.


"Sedetevi secondo la vostra disposizione." Disse freddamente il reclutatore. "Le regole per il secondo test sono le stesse del primo. Rimanere seduti fino alla fine."


Nessuno osò definirlo "semplice" questa volta.


Tutti si arrampicarono con cura sull'anello di ferro e si sedettero sulla loro sedia secondo la disposizione.


Quando l'Ufficiale ordinò di iniziare, le due guardie si fecero avanti, afferrarono le maniglie dietro le sedie e spinsero per ruotare l'anello di ferro: come Good si era aspettato, le sedie iniziarono a ruotare.


All'inizio, i partecipanti non reagirono molto. Con l'accelerazione della rotazione, iniziarono a sentirsi male.


Tuttavia, i soldati non intendevano fermarsi. Sotto l'ordine dell'Ufficiale che presiedeva, misero ancora più forza nello spingere l'anello. Immediatamente, la tenda si riempì dei suoni scricchiolanti delle sedie. La visione di Good divenne sempre più sfocata.


Il cielo e la terra ruotavano attorno!


Era l'unica sensazione rimasta nella sua testa.


Good non si era ancora completamente ripreso dagli effetti dalla prima prova, e l'intenso stordimento causato dalla seconda gli fece venire un forte voltastomaco, facendogli risalire l’acido in bocca.


<em>“Che tipo di test è questo? L'Esercito sta reclutando mostri?”</em>


Good strinse i denti e cercò di guardare i soldati come diversivo, ma scoprì che i soldati stavano guardando il tetto della tenda per evitare di guardare direttamente l'anello di ferro mentre con le loro mani spingevano e basta, non venendo così influenzati in alcun modo dalla rotazione.


<em>“Questo non è giusto!”</em>


Good pianse silenziosamente. L'Ufficiale aveva detto loro solo di stare seduti fino alla fine, ma non quando fosse la fine. <em>"E se la rotazione durasse un'ora? Probabilmente morirei su questa sedia!"</em>


Il suo tentativo di focalizzare la vista peggiorò le vertigini. Non riuscendo più a trattenere l’acido nello stomaco, Good vomitò!


"Ou….!"


La puzza di acido si insinuò improvvisamente nelle sue narici.


Come una reazione a catena, il suo vomito portò anche gli altri a vomitare. Immediatamente, l'odore nella tenda divenne insopportabile. Alcuni fluidi volanti e cibo mezzo digerito rimasero persino incollati sul viso di Good.


"Io… io non ce la faccio più!"


"Basta, basta! Ou… non resisto più!"


Alla fine, Good capì perché avevano sentito i versi del vomito fuori dalla tenda.


<em>“Questo è troppo. Ma soprattutto, qual è lo scopo di questo test? È davvero un reclutamento per l'Esercito, oltre che un imbroglio per torturarci di proposito?”</em>


Ogni secondo era una tortura. Good per tutto il tempo pensò di rinunciare, ma alla fine non allentò la presa sul retro della sedia finché l'anello di ferro non smise di ruotare.


Erano rimasti tre partecipanti.


L'Ufficiale mostrò una rara espressione di elogio. "Ben fatto. Adesso siete un passo avanti verso la qualifica. Riposate per cinque minuti. Dal secondo test in poi, la difficoltà diminuirà. Affrontateli seriamente e andrà bene."


Tuttavia, in quel momento, i partecipanti non si fidavano più di quell’uomo. Erano preparati a ogni evenienza. Asciugandosi con noncuranza il viso con le maniche, entrarono solennemente nello scompartimento successivo.


Con sua sorpresa, Good scoprì che l'Ufficiale non aveva mentito.


Il terzo test richiedeva ai partecipanti di entrare in un anello cavo e rotolare a quattro zampe verso l'altra estremità della tenda.


Nessuno fu eliminato.


Il quarto test richiedeva loro di sfogliare una serie di immagini strane piene di grumi di colori simili e indicare le forme degli animali nascosti.


Ancora una volta, tutti passarono.


Eppure, il dubbio nel cuore di Good divenne sempre più forte.


Il quinto test si basava su un check-up da nudi. Il sesto test richiedeva loro di indicare le direzioni delle frecce su un vetro luminoso.


Anche se ognuno eseguì i test in modo diverso, il risultato fu buono.


Mentre Good e altri due partecipanti stavano aspettando il test seguente, l'Ufficiale li portò fuori dalla tenda. Good vide un'altra tenda più piccola sulla porta posteriore della tenda grande. Guardie in uniforme nera circondavano da vicino quella zona. Sembrava che dentro ci fosse qualcuno di importante.


"Signore, siamo...?" qualcuno non potè fare a meno di chiedere.


L'Ufficiale sorrise. "Ho dimenticato di congratularmi con voi. I test sono finiti. Avete passato tutti il ​​filtro preliminare. Aspettate qui. Verrete ricevuti più tardi."


"Era solo il filtro preliminare? A proposito della menzione sulla paga presente nell’avviso..." Improvvisamente Good si interruppe nel bel mezzo della sua domanda. <em>"Dannazione. L'Esercito certamente non accoglierà coloro in quali sono venuti solo per i soldi, proprio come quei cavalieri che continuano a parlare dei privilegi. Dato che ho chiesto della paga così in fretta, l'Ufficiale molto probabilmente penserà che sia una persona avida."</em>


Nonostante ciò, l'Ufficiale non mostrò alcun segno di insoddisfazione. Invece, guardò attentamente Good e chiese: "Hai un forte bisogno di soldi?"


"Io..."


"Non è niente. Dopotutto, l'elevata paga del Primo Esercito è ben nota a Neverwinter. In realtà, questo fu anche il motivo originale per il quale mi arruolai." L'Ufficiale si strinse nelle spalle e disse: "La risposta è sì. I sussidi all'istruzione, gli assegni di soggiorno e il pagamento menzionati nell'avviso saranno tutti interamente realizzati. I seguenti test servono a decidere fino a dove potete spingervi, oltre a offrire scuse per tagliare i vostri sussidi pubblici. Come ho detto, per diventare dei veri soldati, avete ancora molto da imparare."


Good fu immediatamente sopraffatto da un enorme senso di felicità. <em>"Sono… sono stato scelto, con una paga superiore a quella di zio Bucky, sussidi sufficienti per sostenere me e Rachel? Tutto ciò è diventato realtà?"</em> Immediatamente, sentì che ciò che aveva sofferto nella tenda non era niente. Ripensandoci, assaggiò persino un pizzico di dolcezza.


"Grazie, grazie Signore..." Good si inchinò in fretta per l'eccitazione. "Farò del mio meglio per unirmi al Primo Esercito il prima possibile."


Anche le altre due reclute erano molto eccitate e si inchinarono seguendo l'esempio di Good.


"Ma c'è una cosa che voglio dirvi. In effetti, molte persone si arruolano nell'Esercito per la paga alta, ma ciò che li fa rimanere non è quella." L'Ufficiale sorrise distrattamente. "Nell'Esercito, ci sono cose molto più degne di essere perseguite. Un giorno scoprirete che ciò che avete perseguito all'inizio non varrà nemmeno la pena menzionarlo in confronto." Si fermò dolcemente come se stesse pensando a qualcosa importante da ricordare. "Va bene, ci sono ancora molti in attesa di essere testati. Ci vediamo un'altra volta."


Si scoprì che l’Ufficiale non era una persona indifferente, silenziosa e spietata.


Good era un po' sorpreso. "Signore, visto che abbiamo superato i test, possiamo sapere il suo nome adesso?"


"Sono Van'er."


Quindi l'Ufficiale tornò nella tenda grande.


...


Successivamente, altri partecipanti qualificati uscirono gradualmente dalla grande tenda e si unirono a Good in coda.


L'assunzione non terminò fino al tardo pomeriggio.


Dopo aver fatto un conteggio, Good scoprì che 16 "soldati preliminari" erano stati filtrati il ​​primo giorno.


Le guardie si avvicinarono, si misero ai loro lati e li scortarono fino all'ultima tenda.


L'arredamento interno era piuttosto semplice: non c'era altro che una lunga scrivania. Good scoprì che le guardie sembravano molto nervose e che le altre reclute accanto a lui respiravano affannosamente.


"Oh? Sono quelli i candidati cavalieri che hanno selezionato?" Un uomo alto in piedi accanto alla scrivania li guardava dalla testa ai piedi con vivo interesse, mentre i suoi occhi mostravano che intendeva esaminare i partecipanti.


Good era sorpreso. <em>“Cosa ha detto? Cavalieri?”</em>


<em>“Poteva essere che ciò che il Primo Esercito reclutava erano Cavalieri?”</em>


<em>“Come può essere possibile?”</em>


<em>“Questo è un titolo che solo i discendenti dei nobili potevano avere.”</em>


<em>“Con il mio status, non posso essere scelto nemmeno come scudiero!”</em>


"I Cavalieri dell’Aeronautica? Sono sicuro che sia un titolo che mio fratello maggiore ha inventato." Una voce femminile eufonica risuonò. "Sono lontani dal raggiungere questo status. Andiamoci piano. Bene, andate tutti ai lati e lasciate vuoto lo spazio centrale per loro."


"Ma ..." disse la guardia principale con esitazione.


“È tutto a posto. Qualcuno dietro di me mi sta proteggendo."


"Sì, Vostra Altezza."


Vostra… Altezza?


Prima che potesse capire cosa stesse succedendo, Good vide le persone di fronte a lui allontanarsi e apparire una ragazza dall'aspetto sorprendentemente bello. I suoi occhi erano luminosi come pietre preziose e il suo viso era ancora più innocente della neve bianca. Chiunque le avesse posato gli occhi addosso non l'avrebbe dimenticata. Se fosse stato possibile, Good avrebbe voluto passare tutto il tempo a guardarla da quel momento in poi.


Tuttavia, si costrinse a distogliere lo sguardo e inchinarsi rispettosamente.


I suoi bei lunghi capelli grigi indicavano la sua identità.


Anche da nuovo immigrato, Good sapeva cosa rappresentava quel colore di capelli.


Era il simbolo della famiglia reale di Graycastle.


A Neverwinter, c'era solo una ragazza che era di questa discendenza.


Era la sorella di Sua Maestà Roland, Tilly Wimbledon.


"Omaggi a Vostra Altezza!"


Tutti si inginocchiarono con ordine.




Arya
                                


                                

