---
weight: 1053
title: Capitolo 1053- La Sorgente della Luce
pubDate: 2025-08-07T11:37:51.056Z
tags:
    - rtw
---


&nbsp;


<strong> </strong>


La guida ed il collegamento rifiutarono l’offerta seduta stante, specialmente la guida che, di soppiatto si era già spostata lontana dall’ingresso. Sarebbe già fuggita se non ci fossero stati i soldati a tenerla sotto controllo.


Rother non si mise addosso lo strano cappotto. “Non ne ho bisogno. Tenetelo per scorta.”


“Siete sicura?” Sean si accigliò.


“I Guerrieri della Punizione Divina sono molto più resistenti e guariscono più velocemente delle persone normali, inoltre sono immuni alle epidemie e ai veleni. Non penso che una malattia che permetta alle persone normali di sopravvivere per dieci anni sia una minaccia per i nostri corpi, è normale trovare una cosa del genere nelle rovine.” Scrollò le spalle. “Quel cappotto monopezzo, al contrario, mi rallenterebbe e basta, inibendo la mia acutezza, specialmente in un luogo incerto come questo. Inoltre, se dovessimo trovarci in una situazione rischiosa, i soldati fuori avrebbero un cappotto in più per venire a salvarci, anche se una cosa del genere è piuttosto improbabile.”


Era una scusa convincente. Le Streghe della Punizione Divina potevano percepire il mondo esterno soltanto tramite la vista e l’udito. Dopo centinaia di anni di allenamenti, riuscivano persino a dare una stima dell’umidità e della flessibilità del suolo partendo dal suono prodotto dai loro passi. Azima aveva già assistito a questa abilità durante il viaggio.


Per questa ragione, il cappotto di protezione aveva un’influenza maggiore sulle Streghe della Punizione Divina, a differenza delle persone comuni che potevano semplicemente considerarlo come un cappotto che copriva anche gli occhi e le orecchie.


“Ma se... fosse veramente una maledizione delle Divinità?” Azima mostrava la sua preoccupazione.


Rother scatenò nuovamente la sua orribile risata. “Mettiamo da parte il dubbio che un cappotto di pelle possa resistere alla maledizione delle Divinità. Che venga pure, non ho timore nell’affrontarla. Vorrei proprio vedere se questa maledizione degli Dei possa portare una sorte peggiore della morte delle milioni di persone nelle Pianure Fertili.”


“Capisco.” Sean annuì dopo un momento di silenzio. “Muoviamoci.”


Azima fece un profondo respiro e seguì la guardia che oltrepassava il portone di pietra.


Inaspettatamente, all’interno delle rovine non era umido. La sabbia all’entrata aveva quasi bloccato il passaggio per cui dovettero chinarsi per procedere. Tuttavia, andando sempre più in profondità, il passaggio diventava meno stretto e ripido.


Grazie alla luce delle torce, potevano vedere che le mura su entrambi i lati del passaggio erano stati danneggiati pesantemente dalle radici degli alberi, strisciavano ovunque e avevano anche spostato i mattoni del pavimento. Alla guida, Rother usò un’ascia per sgombrare il percorso. Era inclinato verso il basso e ci avrebbero impiegato mezza giornata per attraversarlo se non ci fossero state le Streghe della Punizione Divina a fare strada.


“Questo posto è rimasto abbandonato per lungo tempo, ma quello che ha detto Knaff non è del tutto preciso. Non è stato sigillato per via della maledizione” disse Sean all’improvviso. “Ci devono essere state persone che andavano e venivano, almeno un per un periodo di tempo.”


“Che cosa hai scoperto?” Disse Rother incuriosita.


“Ci sono fessure per le torce sulle mura” disse indicando il muro. “Le linee cesellate sono molto più pulite rispetto a quelle delle mura, perciò devono essersi formate in periodi differenti. Se questo fosse solo un luogo utilizzato per ripararsi dalla pioggia, non avrebbero avuto la necessità di piazzare delle torce a intervalli di circa dieci passi.”


Non c’era alcun dubbio che le fessure per le torce venivano fatte solo quando le persone dovevano attraversare un luogo di frequente e per lungo tempo.


“Ah, come potrebbe il Signore locale non essere interessato nei tesori che si celano in queste rovine?” Sogghignò Rother. “Non è la guida a mentire, ma sono le voci stesse che sono state storpiate.”


“Mi preoccupa il fatto se i tesori siano realmente la cosa che stiamo cercando...” disse Sean. “Se ci sono più fonti, quante di esse sono state portate via nel secolo scorso? E dove? Sua Maestà ha detto che questa cosa è di vitale importanza per la creazione della Gloria del Sole e che dobbiamo impedire ad ogni costo che cada nelle mani degli altri.”


“Questi problemi non potranno essere risolti finché la Signorina Azima non ci guiderà fino alla prima fonte.” Rother si irrigidì di colpo. “Penso che siamo vicini.”


Finalmente non c’era più la terra a ricoprire le scale e si potevano vedere gli scalini di pietra.


Da lì in poi poterono spostarsi più rapidamente.


Trenta minuti più tardi, misero piede in un mare di oscurità. La luce emanata dalle loro torce non riusciva più ad illuminare il percorso di fronte a loro. Era come se la loro luce venisse assorbita dall’oscurità. Pareva quasi che si trovassero di fronte ad un muro scuro che separava i due mondi.


“Questo...” Azima sbottò stupefatta.


“Un grosso buco.” Rother sollevò la torcia, entrò nell’oscurità e scomparve completamente.


Sean la seguì.


“Attenzione a dove mettete i piedi.” Avvisarono i soldati sul retro.


“Lo farò.” Azima fece un profondo respiro e mise piede nell’oscurità. Prima della sua promessa nell’accettare la missione di Re Roland, aveva sempre pensato di essere una ragazza coraggiosa. Ma ora scoprì che in termini di coraggio, si trovava molto più indietro rispetto a Sean e a Rother. Forse questa era la ragione per cui non era riuscita a prendere la decisione finale di lasciare l’Isola Dormiente.


“Ad essere sinceri, sei una codarda.”


La voce di Usignolo risuonò nuovamente nelle sue orecchie.


Ma questa volta non era più sarcasmo, ma portava con sé un significato differente.


L’oscurità la avvolse.


Ci vollero un paio di secondi affinché i suoi occhi si abituassero al buio fitto. Riusciva a distinguere le torce di Sean e Rother. Le loro luci sembravano essersi ridotte notevolmente e parevano piccole e fioche.


“Siamo arrivati fino al fondo delle rovine?” disse Rother guardandosi intorno. La sua voce riecheggiava sull’invisibile soffitto. “Mi sembra più piccolo di quanto immaginavo. Non più di duecento passi in ogni direzione.”


“Puoi vedere i bordi della stanza?” Chiese Sean.


“Non è così incredibile. Non hai molte scelte quando devi vivere sottoterra per centinaia di anni. O ti adatti o rimani cieco.”


Soltanto allora Azima si rese conto di cosa Rother intendeva dicendo che era “un grande buco”. Appena entrò, lo spazio si estese di colpo, tanto che la luce delle fiamme non poteva riflettersi sulle mura, per questo le torce sembravano molto più fioche. Il buco non era allo stesso livello con il passaggio che avevano appena attraversato, per questo quelli che entravano prima sembravano scomparire.


“Per quanto lontano dobbiamo ancora andare?” Rother guardò indietro verso Azima.


Tirò fuori di fretta e furia la moneta. Di colpo la luce verde le riempì il campo visivo. Cerano innumerevoli puntini verdi luminosi che danzavano in aria, dal soffitto ai suoi piedi, delineando tutto il luogo. Era come se si trovasse in un mondo fittizio, dove l’infinita oscurità aveva ora dei limiti ben definiti. Grazie ai puntini luminosi, poteva vedere la forma di ogni singola mattonella del pavimento.


Le mura attorno a loro erano state scolpite con indescrivibili raffigurazioni psichedeliche. Quello che mostravano era tutto folle e caotico. Nessun essere umano sarebbe riuscito a creare una cosa simile. Sotto alle rappresentazioni, c’erano fila di gabbie di ferro nelle quali erano ammucchiate numerose ossa. Non riusciva ad immaginarsi quante persone erano state imprigionate qui e lasciate morire.


A circa cento passi da loro, il suolo sprofondava, formando un’enorme fossa da cui si innalzava uno splendido raggio di luce. Era simile alla luce della moneta, ma quel raggio era molto più luminoso.


Era la prima volta che assisteva ad una scena simile!


“Azima?” Chiese Sean. Non ricevendo alcuna risposta, si voltò verso di lei: “Stai bene?”


Azima sentì la gola seccarsi. Si leccò le labbra e lentamente disse: “Penso... che siamo arrivati.”


“Eh? Intendi dire che abbiamo trovato la fonte?” Rother allargò le braccia e chiese: “E dove si trova?”


“Noi siamo... proprio dentro di essa.”


La strega rispose mormorando.


&nbsp;


<em>Aris</em>
                                


                                



