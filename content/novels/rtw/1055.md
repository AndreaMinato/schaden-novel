---
weight: 10550
title: Capitolo 1055- Una Scena Sconvolgente
pubDate: 2025-08-07T11:37:51.057Z
tags:
    - rtw
---


&nbsp;


Oltre a richiamare Azima e Rother, Roland trascrisse anche i provvedimenti da prendere.


L’estrazione sicura dell’uranio era un processo laborioso che avrebbe richiesto molto tempo. Non bastava formulare una procedura operativa dettagliata e predisporre dei punti di sorveglianza, gli operai dovevano anche possedere una certa conoscenza della pericolosità del lavoro che svolgevano. E soprattutto dovevano attenersi strettamente alle regole.


Ma di fronte alle imminenti minacce di guerra, non aveva intenzione di seguire i protocolli normali.


La Miniera del Versante Settentrionale era un buon esempio.


Avrebbe acquistato dei prigionieri condannati a morte direttamente dal Duca Quinn, poi li avrebbe gettati nelle rovine senza stipendio e senza ferie. Non ci sarebbe stato neanche bisogno di procurare loro delle misure di protezione. Dopo un decennio di lavoro, li avrebbe liberati. Era certo che queste persone avrebbero fatto la scelta giusta tra il patibolo o una speranza di sopravvivenza.


Inoltre, i vari Signori locali sarebbero stati ben lieti di usare le vite di queste fecce in cambio di denaro.


In questo modo, i cento soldati del team di esplorazione avrebbero dovuto solamente pensare alla supervisione e alla sicurezza, diminuendo il carico di lavoro per la difesa.


Sean era senza dubbio il miglior candidato per la carica di amministratore.


Infine, alla fine della lettera confidenziale, Roland si assicurò di ordinare alle guardie di localizzare i “tesori” che sono stati portati via dalle rovine nel secolo passato.


Dopotutto, c’erano ancora parecchi dubbi sulle voci che lo lasciavano perplesso.


Questa specie non registrata nella storia pareva avesse un’inspiegabile venerazione per gli elementi radioattivi. Aveva utilizzato mattoni minerali per costruire un tempio sacrificale e persino per torturare i nemici. Alcuni di essi erano anche stati costretti ad ingerire i minerali. Quei corpi contenenti fluorescenza verde, come visto attraverso gli occhi di Azima, erano la prova di tutti questo. Anche se non era chiaro se i loro decessi fossero direttamente connessi a questo genere di venerazione, era appropriato definirli una specie radioattiva.


Dato che il mondo era così vasto, non era affatto sorprendente che potesse esistere ogni genere di civiltà. Ma ciò che veramente era strano, era il fatto che indipendentemente da quanto in profondità si andasse nella zona di estrazione o si utilizzasse i minerali per produrre mattoni, non era possibile causare gli effetti di “putrefazione della carne”. Anche se una persona dovesse vivere nella miniera, l’esposizione prolungata interna ed esterna ai vari tipi di radiazioni di decadimento risulterebbe in un mero incremento delle probabilità dello sviluppo del cancro. Se una persona dovesse vivere fino ad ottanta anni, probabilmente riuscirebbe a vivere soltanto fino a sessantasei anni.


Dopotutto, l’efficienza del rilascio dei nuclidi naturali era veramente bassa.


Delle diverse sfortunate persone decedute menzionate nelle dicerie, nessuna era morta di cancro o complicazioni derivate da mutazioni. Pareva fossero stati affetti da una potente radiazione.


Soltanto materiale nucleare di elevata purezza poteva raggiungere la criticità per ottenere questo risultato e un gran numero di flussi di neutroni e raggi gamma concentrati dovevano essere generati in un istante. Tuttavia, questo non sembrava qualcosa alla portata della specie radioattiva.


Roland non escludeva la possibilità che le voci stesse avessero distorto i fatti, ma la miseria del villaggio in quel periodo doveva essere una cosa nota a più persone. Se così fosse stato, molto probabilmente il problema risiedeva in quei “tesori”.


Soltanto in questo modo le rovine avrebbero potuto avere la funzione di altare esecutivo. Altrimenti, qualunque detenuto avrebbe potuto vivere per una dozzina di anni prima di morire. Se questo altare non fosse avesse avuto la struttura di un grattacielo, non sarebbe stato sufficiente per contenere tutte quelle persone.


Era un vero peccato che i poteri retrospettivi di Estate non riuscissero ad arrivare secoli nel passato. Era quasi impossibile capire completamente che cosa fosse accaduto in quel periodo. Non c’era altra scelta se non lasciare che Sean tentasse il suo meglio.


Percepì che la verità dietro alle voci poteva non essere così banale.


***


Dopo che Miele portò via la lettera, Roland si avvicinò alla scrivania ed iniziò ad esaminare i dipinti che erano stati dispiegati.


Anche se le distorte immagini in inchiostro erano piene di cose strane ed assurde, riusciva comunque a riconoscere un generale soggetto e un oggetto. Il soggetto si trovava principalmente al centro delle raffigurazioni. La sagoma grande e raffinata rappresentava il governatore delle rovine, mentre l’oggetto era più piccolo. Erano in ogni angolo e dalle loro orrende espressioni si potevano percepire le loro paure e dolori.


Questa era probabilmente la natura universale di tutte le forme di vita intelligenti: raffigurare sempre se stessi come i protagonisti della storia.


Proprio come aveva detto Sean, né il soggetto né l’oggetto riguardavano le civiltà conosciute, come i demoni, le bestie demoniache o la civiltà sottomarina. Le loro forme erano piuttosto strane, alcuni sembravano dei fiammiferi, con arti indistinguibili da testa e coda, altri somigliavano a protozoi striscianti, con tutti i loro organi situati nel cervello.


Il contenuto dei murali non riguardava solamente le esecuzioni. Alcuni raffiguravano scene in cui il soggetto e l’oggetto combattevano. Pareva che gonfiando il corpo e seguendo la direzione del vento fossero in grado di volare. Avevano approfittato dell’altitudine per muoversi ed atterrare alle spalle del nemico, in modo da attaccare su entrambi i lati. L’imponente linea difensiva era stata completamente inutile, la città era un mare di fiamme e l’oggetto era stato sconfitto.


Fintanto che i ruoli fossero identificati chiaramente, sarebbe stato anche possibile capire a grandi linee gli eventi descritti in queste testimonianze quasi folli.


“Uh?” Lo sguardo di Roland si fermò su una immagine.


“Cosa c’è?” Usignolo notò subito la sua espressione strana.


“Non ti sembra di aver già visto i paesaggi dipinti in questi murali prima d’ora?” Si avvicinò al rotolo e si chinò ad osservare il murale, esso raffigurava esattamente l’ultima parte della guerra: numerosi fiammiferi si erano riuniti, come se stessero combattendo fino all’ultimo respiro, ma erano stati comunque distrutti dal soggetto. Il sangue scorreva fino a formare enormi laghi. I superstiti fuggirono verso il mare. Vennero inseguiti dal soggetto e uccisi. I loro corpi formavano addirittura una montagnola in mezzo al mare.


“Oh...” Usignolo osservò per un bel po’ e disse: “Oltre al fatto che è stato usato più inchiostro, non mi sembra diverso dagli altri dipinti.”


<em>“Le abilità di combattimento e l’apprezzamento artistico sono intrinsecamente opposti.” </em>Roland si mise una mano sulla fronte e disse: “Prendimi una mappa della Regione dell’Estremo Meridione.”


“Sì.” E rapidamente mise una folta pila di mappe di fronte a Roland. Nel frattempo gli passò anche un po’ di pesce essiccato.


Roland morse il pesce mentre le sue mani continuavano a muoversi. Poco dopo trovò una vista parziale del Promontorio Infinito.


In quel periodo, per determinare la posizione del Porto Festoso, aveva chiesto a Fulmine e Maggie di tracciare una mappa accurata, perciò gliene era rimasta memoria. Quando le due vennero messe assieme, sentì un brivido corrergli lungo la schiena. Sentì come se una corrente avesse attraversato tutto il suo corpo, persino le dita erano paralizzate.


I contorni delle due mappe si erano sovrapposte!


Anche se i dettagli erano diversi, i contorni tra la terraferma ed il Mare Vorticoso erano praticamente gli stessi e la somiglianza superava l’ottanta percento!


“Che questa sia... una coincidenza?”


“Ehi, questa sulla mappa non è la Regione dell’Estremo Meridione?” Anche Usignolo si accorse che c’era qualcosa che non tornava e chiese: “Non è forse dove vive il popolo della Nazione della Sabbia?”


Roland non rispose. Guardò rapidamente i dipinti rimanenti.


Quando vide il penultimo, tutto il sangue nel suo corpo gli parve congelarsi.


Vide una dozzina di soggetti riuniti a formare un grande cerchio su una piattaforma sopraelevata. Un poliedro irregolare fluttuava nel cerchio. C’erano innumerevoli strani tentacoli sulla sua superficie, parevano i capelli della gorgona Medusa.


Sean non aveva visto questa scena con i suoi stessi occhi, quindi era naturale che non sapesse che cosa era raffigurato nel dipinto.


Ma Roland lo sapeva bene.


Era chiaramente la “Reliquia degli Dei”.


&nbsp;


<em>Aris</em>
                                


                                



