---
weight: 10590
title: Capitolo 1059-  Enigmi e battaglie
pubDate: 2025-08-07T11:37:51.057Z
tags:
    - rtw
---


<strong>


</strong>


Due settimane dopo aver ricevuto il rapporto di emergenza da Sean, il sole sorse di nuovo sulla Regione Occidentale di Graycastle.


I Mesi dei Demoni si erano conclusi senza problemi.


Probabilmente quello era stato il Mese dei Demoni più pacifico mai trascorso in centinaia di anni. Non c'erano stati attacchi o ruggiti di bestie malvagie. Le pianure innevate fuori dalle mura erano vuote e piatte. La fitta neve rifletteva la luce abbagliante e dorata del sole, sembrando un frammento di specchio perfetto.


Quindi, il Giorno della Vittoria di quell'anno fu incredibilmente vivace.


Molti abitanti iniziarono a camminare nelle terre selvagge senza aspettare che la neve si sciogliesse. Raccoglievano un po’ di neve che arrivava ancora fino al ginocchio e la portavano a casa per bollirla e berla. Era sia una festa che una commemorazione.


Solo una manciata di persone conosceva la tensione nascosta sotto quella calma.


Terza Città di Confine, Biblioteca della Grotta.


Roland ricevette una risposta che si aspettava.


"Nessuno dei documenti fa accenno a questo fatto. Nemmeno la letteratura lasciata dalla civiltà sotterranea" esausta Celine si appoggiò contro la parete, i libri antichi che aveva aperto erano accatastati intorno a lei. "La prima testimonianza dalla Regione dell'Estremo Meridione, risale a circa 860 anni fa. Era un documento di viaggio, probabilmente scritto da una certa strega. Il testo conteneva solo di poche parole, ma confermava che il Promontorio Infinito era un deserto".


Era la prima volta che vedeva "una massa" così stanca, le tre streghe superiori si sedevano raramente e di solito si affidavano ai loro tentacoli principali che erano appesi sulla cupola, i sottili tentacoli simili a baffi sui loro corpi erano in continuo movimento. Tuttavia, in quel momento, tutti i suoi tentacoli erano abbassati e sembrarono all’apparenza una pelliccia. A prima vista, ricordava leggermene un ravanello che era stato appena estratto dalla terra.


"Probabilmente dovreste fare una pausa".


"Mi piacerebbe molto farlo, ma non riesco proprio a fermare il mio corpo " spiegò Celine con un’amara risata. "La tua scoperta è troppo scioccante. La si può definire come uno sconvolgimento delle nozioni dell'Unione, e non va bene. Ha sconvolto l'intera storia conosciuta dell'umanità! "


Questo era anche il motivo per cui Roland aveva già da tempo anticipato quella risposta, se ci fossero state scoperte simili nell'era dell’Unione, queste sarebbero state sicuramente registrate da qualche parte. Dopotutto, si parlava della Battaglia della Volontà Divina. Anche se avesse dovuto rimanere un segreto, almeno l'intero consiglio delle streghe superiori ne sarebbe stato a conoscenza.


I gruppi etnici nei graffiti potrebbero essere persino più vecchi di quanto avesse immaginato. Negli ultimi 860 anni, soltanto una sola testimonianza era stata ben documentata e non significava che la Regione dell'Estremo Meridione fosse piena di vita prima di allora. Da questo punto di vista, i miti dell '"Emissario dei tre Dei" e della "Guerra del Millennio" raccontati dai Mojin erano diventati più affidabili.


A quel tempo, la prima Battaglia della Volontà Divina non era ancora iniziata.


"Vostra Maestà, devo ammetterlo" disse con un lungo sospiro, "abbiamo senza dubbio fatto un grande passo avanti nella nostra ricerca, ma perché mi sento ancora così confusa? È come se avessi perso qualcosa".


"È tutto normale" la confortò Roland e disse: "Più conosci e più ti sentirai come se non conoscessi davvero nulla. Alla fine, tutti i dubbi possono essere riconducibili a tre problemi".


"Oh? Quali sono questi tre problemi?" chiese incuriosita Pasha.


"Dove sono, chi sto attaccando, chi mi sta attaccando?"


"..." rimase silenziosamente nei suoi pensieri.


"Oh, beh, volevo solo che ti rilassassi un po'" Roland tossì due volte. "La vera risposta dovrebbe essere chi sono io, da dove vengo e dove sto andando".


"Da dove vengo ... dove sto andando?" mormorò di nuovo Pasha "All’apparenza queste tre domande sembrano molto semplici, ma se ci pensa, la risposta non è così semplice. Basta solo cambiare leggermente la prospettiva e troverai risposte diverse”.


"Oh, ti sei confusa dopo aver letto troppi libri?" El non poté trattenersi dall'interrompere. “Cosa c’è che non va? Sono El di Taquila e torno a Taqila. Non andrà bene così? Penso che tu sia stata ingannata da lui".


"Questo è il motivo per cui ti invidio di tanto in tanto" disse Celine, incapace di mettere i tentacoli principali sulla sua testa. " A volte essere talmente semplici può essere una forma di felicità".


Pasha scosse la testa mentre rideva. “Grazie infinite. Ci ha rilassato un po'. Tuttavia la sua risposta mi ha davvero sorpresa. Non solo era calmo, ma ha anche preso in considerazione i nostri pensieri. Era come se non fosse rimasto minimamente sorpreso "


"Perché secondo me, il mondo stesso è pieno di incertezza ..." Roland si esibì in un sorriso di circostanza e cambiò argomento. "Dal momento che abbiamo confermato la Battaglia sconosciuta della Volontà Divina e l'esistenza di nuovi gruppi etnici, dovremmo fare una riunione, delle notizie così importanti dovrebbero essere comunicate a tutti, il prima possibile".


"Come desidera, Maestà" rispose Pasha piegando i suoi tentacoli principali.


...


La riunione interna fu convocata in poco tempo nella sala principale del Castello. Il grado di segretezza era stato classificato come “top secret”. I partecipanti erano tutti i rappresentanti delle forze del fronte unito. Anche i Ministri del Dipartimento Amministrativo erano stati invitati.


Quando Roland annunciò quella scoperta accidentale, tutti rimasero increduli. Diede anche un raro momento di pausa di dieci minuti per consentire a tutti di mormorare tra loro.


La battaglia della Volontà Divina non era legata al destino dell'umanità. Molto probabilmente era un avvenimento normale ma "speciale". Quel fatto era semplicemente troppo da credere per tutti. Se Roland stesso non fosse stato il messaggero, poche persone ci avrebbero creduto.


Pian piano la sala iniziò a farsi silenziosa, quindi Tilly si alzò e disse: "Se questa era davvero una battaglia della Volontà Divina, dove sono i vincitori? Non sono né i demoni, né i mostri marini, né la civiltà sotterranea né gli umani ... Dove sono adesso? "


Quella era la stessa domanda che la maggior parte delle persone si poneva.


Roland guardò Pasha attraverso la barriera fotoelettrica. Quest'ultima annuì. "Mi chiedo se ricordate ancora che abbiamo due frasi in particolare nei registri della civiltà sotterranea. Esse dicevano che la magia ci ha rese straordinarie e che la sua padronanza è stata un passo per avvicinarci al significato divino. Potremmo anche supporre che tutte le parti nella Battaglia della Volontà Divina possano usare la magia, ciò significa che al vincitore sia possibile portare il potere della magia a un nuovo livello, e vada in un posto che non possiamo vedere? Ad esempio ... il mondo celeste".


Quella era anche un’ipotesi che le tre streghe superiori avevano formulato dopo essersi arrovellate il cervello. Sebbene Roland sentisse che c'erano molte falle, era comunque meglio di un semplice "Non lo so".


Seguendo i dettami del senso comune, il fatto di non sapere qualcosa vuol dire che quella cosa è poco importante, del resto la potenza di una civiltà era direttamente proporzionale ai segni che lasciava nel tempo. Gli antenati costruivano case realizzate in fieno e fango ed era sufficiente solo un millennio per trasformarle in polvere. Al contrario, Neverwinter aveva edifici in cemento, che anche dopo un millennio, avrebbero mantenuto la loro struttura. Invece, una civiltà che forse aveva vinto la battaglia della Volontà Divina, era scomparsa senza lasciare traccia dopo la guerra ed era possibile identificarla solo da qualche reliquia sparsa, senza dubbio era abbastanza facile immaginare il peggio.


Se la vittoria non avesse cambiato il destino dell'estinzione, ciò avrebbe compromesso considerevolmente la determinazione di tutti verso la guerra.


Quell’ipotesi di Taqila li aiutava almeno a fissare un obiettivo.


"Quindi cosa è stato scritto sui graffiti è stato scritto almeno mille e quattrocento anni fa?" chiese Edith quindi continuò: "E ciò che gli umani hanno vissuto non può essere chiamato la prima battaglia della Volontà Divina ".


"Anche se è così, cambiare il nome sarebbe confusionario" rispose Roland. "Quindi l'ho chiamato provvisoriamente la "battaglia persa", che sia stata la prima, non era importante".


"Vostra Maestà" disse Barov con esitazione: "per quanto riguarda la spedizione che doveva essere messa in atto dopo l'inizio della primavera".


"Seguiamo il piano che abbiamo già stabilito" rispose senza esitazione. "Anche se ci sono molti misteri irrisolti nella battaglia della Volontà Divina, dobbiamo andare avanti! Forse la guerra stessa era un modo per avvicinarci al mistero. Se veniamo sconfitti dai demoni, non ci sarà più speranza."


Roland fece una pausa, guardò tutta la sala e scandì chiaramente: "Questa volta, dobbiamo eliminare completamente i demoni dalle Pianure Fertili. Non servirà solo per garantire lo spazio necessario per lo sviluppo di Neverwinter, ma anche per gettare le basi per la vittoria finale! "


&nbsp;


&nbsp;


<em>Thea</em>


&nbsp;
                                


                                



