---
weight: 1060
title: Capitolo 106- Per lui non è lo stesso
pubDate: 2025-08-07T11:37:50.887Z
tags:
    - rtw
---






Quando Pergamena bussò alla porta, sentì subito una risposta dall’altra parte: “Prego, entra”.


Aprì la porta, entrò nella stanza ed al suo interno vide Anna, seduta al suo tavolo di fronte alla finestra, impegnata nella lettura di un grosso libro.


La luce del Sole stava inondando la camera attraverso la finestra, allungando il profilo della donna sino a renderlo insolitamente lungo. Al sole, il suo collo e le sue soffici guance erano di un bianco abbagliante ed i suoi capelli dorati, che le ricoprivano le spalle, sembravano fatti d’oro bianco.


Dopo appena una settimana di convivenza, Pergamena aveva sostanzialmente compreso il temperamento di Anna. Per esempio, se avesse avuto qualcosa da dire, avrebbe parlato schiettamente senza mai equivocare. Era pacata e silenziosa, particolarmente studiosa… In breve, era difficile trovare un’altra persona nata borghese che fosse totalmente in pace con se stessa come Anna.


“Com’è che non stai giocando a quel… gioco di carte?” Pergamena prese una sedia e si mise al fianco di Anna. Durante gli ultimi due giorni, ogni volta che le sue sorelle finivano il loro allenamento quotidiano, si precipitavano immediatamente al castello, affollando la camera di Soraya, per giocare al così detto gioco di carte Gwent e per competere l’una contro l’altra per collezionare più carte. Sembrava che non ne avessero mai avuto abbastanza. Aveva anche visto Anna e Nana giocare a questo gioco, ogni giorno, dopo averne imparato le regole. Solamente in rare occasioni non ci giocavano. A differenza dei giorni precedenti, aveva potuto vedere spesso la ragazzina, dotata di poteri curativi, giungere al castello per giocare.


“Volevo solo leggere qualche libro”, Anna girò alla pagina successiva: “Dato che non possiedo la tua abilità, devo passare molto tempo sui libri”.


Anna leggeva quasi di tutto, dalle biografie storiche ai lunghi poemi, incluso ogni libro visto per le strade. Anche fosse stato solo un insieme di racconti popolari, purché fossero stati raccolti in un libro, li avrebbe letti con piacere.


Pergamena le toccò comprensivamente il capo: “Non preoccuparti. Mi hai fatto ricordare che volevo darti un nuovo libro da leggere”.


“Ѐ solo grazie a lei che il destino di noi sopravvissute dell’Associazione delle Streghe Alleate è cambiato così profondamente” pensò Pergamena. “Se non fosse stato per lei, Usignolo non se ne sarebbe mai andata a metà strada per Città di Confine. Così non avremmo mai incontrato il quarto Principe del Regno di Graycastle e dunque non saremmo mai venute a conoscenza del metodo per rimanere in salute. In un certo senso è stata la salvatrice di tutte le streghe”.


Quella era anche la ragione per cui Pergamena sin dall’inizio si era mostrata gentile nei confronti di Anna, mentre Anna aveva allo stesso modo accettato le altre streghe che erano dotate di così tanta conoscenza ed esperienza. Ma era anche chiaro che Anna fosse profondamente invidiosa di Pergamena, a causa della sua abilità, cosa che secondo Pergamena era po’ ridicola. Nell’Associazione delle Streghe Alleate, le sorelle non mostravano mai alcuna invidia per le abilità delle altre streghe. Era ancora più ridicolo perchè Anna possedeva la più grande capacità magica che Usignolo avesse mai visto prima d’ora, inoltre l’abilità della sua fiamma verde era anche una delle più forti.


“I tuoi capelli sono diventati un po’ lunghi”, la frangetta riccioluta di Anna le copriva praticamente gli occhi: “Non c’è nessuno che possa aiutarti a tagliarli?”.


Anna scosse il capo: “No, sono tutta sola”.


Pergamena si animò all’improvviso: “I tuoi capelli aggrovigliati non sono un bel vedere, lascia che li tagli per te”.


“Lo faresti per me?”.


“Ho tagliato i capelli della maggior parte delle sorelle, durante il nostro periodo trascorso nel campo”, rispose felicemente Pergamena. “Aspetta un minuto, vado a prendere gli strumenti”.


Tornò presto con in mano un sacchetto di stoffa. Quando ne tirò fuori il contenuto, Anna vide diversi frammenti di abiti bianchi e delle forbici di bronzo. Le forbici, che avevano già perso il loro lustro, erano a forma di V e ad entrambe le estremità presentavano dei graffi, mostrando chiaramente di essere state ben utilizzate.


Prima che Pergamena si unisse all’Associazione delle Streghe Alleate, le forbici erano solite essere utilizzate per aiutarla a tagliare i capelli dei clienti nella Regione del Vento Marino. Tutti i rame reali, che non le servivano per comprare il pane, venivano consegnati ad un vecchio capitano con una gamba rotta. Questo capitano era stato l’unico ad averle insegnato a leggere e scrivere, sino alla sua morte dovuta alla vecchiaia.


Pergamena pose abilmente uno degli abiti bianchi sul collo di Anna e iniziò a tagliarle i capelli.


“Avrei delle domande da farti”, annunciò Anna.


“Che cosa vuoi sapere?”. Sotto le sue abili dita, le forbici volavano attraverso i capelli di Anna, sempre producendo un suono netto. Presto il primo ammasso di capelli venne tagliato e cadde a terra.


“Molte delle storie descritte nel libro che ho ricevuto da te ieri, quasi sempre finiscono allo stesso modo. Il Principe prenderà in moglie sempre una principessa?”.


Sentendo quella domanda, la mano di Pergamena si fermò per un momento. Le storie di quel libro non riguardavano le persone reali, bensì erano una collezione di storie che aveva sentito dire durante i dieci anni che aveva trascorso nella Regione della Brezza Marina. Erano storie che le erano state raccontate dai marinai. Ma Pergamena aveva appositamente messo insieme questo tipo di storie ed ogni racconto in cui il Principe non sposava la Principessa non aveva un lieto fine. Questo tipo di storie erano state raggruppate in un libro che poi lei aveva donato ad Anna.


Aveva sempre saputo che, dopo averlo letto, Anna le avrebbe posto esattamente quella domanda, ma adesso che doveva realmente rispondere esitò.


“La maggior parte delle volte, questo è il caso, ovviamente alcuni principi sposano anche la figlia di un Gran Duca o di un Duca. Per esempio, la moglie del Re di Graycastle, Re Wimbledon III, era la figlia del Duca di Città d’Argento”.


Rispondere ad una domanda come quella, fece sentire Pergamena improvvisamente triste. Wendy e la stessa Pergamena avevano già discusso della situazione di Usignolo, ma in confronto alla matura e pacata Ombra Assassina, lei era molto preoccupata per la possibilità che il Principe ed Anna avrebbero potuto sviluppare dei sentimenti profondi e diventare più intimi.


Anna era una donna molto importante per Sua Altezza Reale e tutti potevano notarlo chiaramente. Quando Anna e Roland si trovavano nella stessa stanza, i suoi occhi cadevano sempre su di lei. La vita di Anna era molto più impegnata di quella di ogni altra sorella. Ma cosa ancora più importante era che persino Usignolo aveva dovuto condividere la propria camera con Wendy, ma Sua Altezza Reale non aveva modificato quella di Anna in una doppia, rendendola l’unica a cui era permesso possedere una camera tutta per sé. Il motivo di questa scelta era che, quando Nana veniva a dormire al castello, poteva condividere la stanza con Anna – egli sembrava non realizzare di essere il proprietario di questo luogo e che non c’era nessuna ragione per il quale doversi giustificare.


Anche per Anna la situazione era la stessa. Quando si trovava insieme alle altre streghe era una persona di poche parole, per la maggior parte del tempo era solamente un’ascoltatrice silenziosa. Ma quando Roland era al suo fianco diventava immediatamente attiva. Pergamena pensava che l’unica cosa capace di farle dimenticare dei suoi libri, fosse il Principe.


Sfortunatamente, Roland era il quarto figlio del precedente Re di Graycastle, il futuro Re che supporterà le streghe ed Anna era solo una strega.


Dato che Roland era un Principe, Pergamena non poteva dargli degli ordini, così non aveva altra scelta se non quella di guidare Anna nella direzione che lei riteneva corretta. Non voleva che quei due si allontanassero l’uno dall’altra, ma non voleva nemmeno veder finire tutto nell’unico modo possibile, una tragedia.


“Perché?” chiese Anna scuotendo il capo, come se stesse cercando di mandar via dalla sua testa, i ricordi dei suoi sogni infranti. “Deve farlo anche se non gli piace la principessa o qualsiasi altra donna della nobiltà?”.


“Uh…”. Pergamena non aveva pensato che potesse continuare a fare domande. “Anche in quel caso, deve comunque sposare una di loro”.


Perché, con ogni probabilità, diventerà il nuovo Re e chi dovrà sposare non dipenderà da una sua decisione personale. Ella cercava di rievocare qualche informazione del libro che potesse aiutarla.


“Al fine di stabilizzare i poteri all’interno del suo paese. Al fine di accontentare i paesi vicini. Al fine di giungere ad un buon accordo. Queste sono tutte ottime ragioni per sposare una principessa, ma la ragione più importante è che il Re deve avere degli eredi”.


Sentendo ciò, Anna non fece ulteriori domande, facendo sentire Pergamena leggermente sollevata. Questo tipo di cose si potevano ottenere lentamente, senza forzarle. Ma ella credeva che, un giorno, Anna avrebbe potuto capire i suoi pensieri.


Quando il taglio di capelli fu completato, Pergamena spazzò via i residui dalle spalle di Anna. “Adesso sei fantastica”.


“Grazie” disse Anna, inchinandosi con riconoscenza.


“Bene, per il libro di oggi…”. Pergamena pensò per un momento, poi decise di raccontarle la storia del Regno di Wolfsheart, tentando di rinforzare l’impressione che aveva insidiato oggi. “La sua selezione della biografia della famiglia reale”.


Quando Pergamena fu finalmente pronta ad andarsene, Anna iniziò improvvisamente a parlare, continuando a stringere tra le braccia il libro illusorio: “Penso che Roland non sia come uno di quei Principi delle tue storie”. La sua voce era molto ferma e vigorosa, come se stesse parlando per convincere sé stessa: “Farà qualsiasi cosa lui voglia fare. La sua decisione non verrà influenzata da nient’altro”.


“…”. Pergamena rimase sbigottita per lungo tempo e alla fine poté semplicemente chiedere: “Perché?”.


“Se fosse uno di quei principi, non mi avrebbe mai salvata”.










Haru
                                


                                



