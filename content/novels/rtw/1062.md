---
weight: 1062
title: Capitolo 1062- L’Informazione dei Fuoco Selvaggio
pubDate: 2025-08-07T11:37:51.057Z
tags:
    - rtw
---


&nbsp;


<strong> </strong>


Mettendo piede in città, il numero delle persone aumentò.


Anche se comunque c’erano delle persone che guardavano verso di loro, era soltanto dovuto alla curiosità. Pareva che tutti andassero di fretta, non c’era nessuno che gironzolava per le strade senza uno scopo.


“Padre, questo...” Rohan si guardò intorno sorpreso.


“Sì.” Annuì leggermente.


Era la prima volta che Guelz vedeva un ambiente così movimentato.


In precedenza aveva attraversato varie città del Regno settentrionale e la più grande impressione che esse gli avevano lasciato era la loro prosperità. Era una delle caratteristiche del Regno settentrionale: l’avere più terre fertili e più risorse rispetto alla Regione dell’Estremo Meridione aveva permesso la creazione di straordinarie città. Inoltre, l’unica differenza tra queste città era che ognuna era migliore della precedente. Per questo aveva inizialmente pensato che la Città del Re del Grande Capo sarebbe stata superiore alle altre in questo aspetto ma, con sua grande sorpresa, ciò che attirò subito la sua attenzione non furono né la lunga e pianeggiante strada nera sotto ai suoi piedi, né la disposizione uniforme delle case, ma le persone.


Non importava quanto grande fosse la città interna, o quanto fosse magnifico il Castello, ci sarebbero sempre stati dei vagabondi, dei mendicanti o dei Ratti sul ciglio delle strade. Erano come una parte integrante della città.


Ciononostante, camminando per le strade di Neverwinter, scenari del genere non si vedevano da nessuna parte. Anche le espressioni sui volti delle persone erano completamente diverse. Un simile buonumore era raro persino tra i nuovi clan emergenti.


Guelz aveva sempre pensato che il popolo del Regno settentrionale non fosse meglio rispetto a quello della Nazione della Sabbia che lui stesso considerava più intraprendente per via dell’ambiente meno vantaggioso. Il Regno settentrionale, con la sua abbondanza di risorse, concedeva una vita oltremodo confortevole, perciò il coraggio e la volontà delle persone era inferiore. Se l’unificazione dei poteri dei clan non fosse stato così difficile, avrebbero potuto espandere le loro terre.


Ma adesso non ne era più così sicuro.


Questo loro orgoglio e la fiducia in se stessi provenivano dal cuore, non era possibile falsificarli.


Una città con cittadini così era meglio non farsela nemica, anche nel caso in cui non dovessero possedere le armi da fuoco.


“Padre, andiamo prima a cercare Lorgar o al Castello per consegnare i documenti?” Rohan non era stato impressionato tanto profondamente. Era più curioso che sorpreso.


“Non avere fretta, se il Grande Capo ci sistema nel Distretto del Castello come potremo verificare la sua promessa?” Guelz lo guardò. “Dobbiamo assolutamente aspettare un paio di giorni e scoprire di più su questa città.”


“Ma...”


“Ormai ho deciso.” Lo interruppe. “Mmh.? Che cosa stanno facendo quelle persone?”


C’era un’enorme folla ad un lato della piazza, le voci si alzavano rendendo l’atmosfera vivace.


Rohan seguì il suo sguardo verso quella direzione. “Forse stanno accorrendo ad acquistare dei prodotti scontati dai mercanti?”


“Vai a dare un’occhiata” disse Guelz.


“Sì.”


Si mise il cappuccio e sfruttando la sua alta statura, si fece subito spazio tra la folla.


Osservando la grande schiena del suo figlio maggiore, Guelz non riuscì a trattenere un sospiro. Con un fisico del genere, sarebbe dovuto diventare il più coraggioso guerriero del clan, ma non aveva un naturale interesse per il combattimento. Alla fine, a diventare il pilastro del Clan del Fuoco Selvaggio era stata Lorgar, che alla nascita era tutto fuorché forte. Per questa ragione tutti i membri del clan consideravano la Principessa Lorgar come erede, mentre Rohan non poteva alzare la testa per via di tutta la pressione creatasi. Anche se erano fratello e sorella, raramente parlavano tra di loro. Erano due persone completamente opposte.


Il Capoclan non poteva fare a meno di sentirsi un po’ deluso.


Specialmente quando Lorgar riceveva le lodi di tutti, Rohan non mostrava il minimo segno di protesta.


I Mojin avevano una preferenza per i più forti.


Anche senza un’abilità eccezionale, una volontà di ferro poteva comunque conquistare la stima delle persone. Ed era molto meglio dell’arrendersi senza neppure combattere.


Per questa ragione, anche dopo che Lorgar era partita, era esitante nel lasciare che lui diventasse il nuovo Capoclan.


Anche se Rohan era bravo in tutti gli altri aspetti, un leader che temeva la competizione avrebbe lentamente perso la propria posizione per via della costante esitazione.


Era il motivo per cui Guelz aveva portato suo figlio con lui.


Sperava che vedendo il mondo sarebbe cambiato.


Quindici minuti dopo, Rohan uscì velocemente dalla folla con una strana espressione sul volto. “Padre, queste sono persone che vogliono partecipare all’Evento Sportivo.”


“Evento Sportivo?” Mormorò Guelz. “Che cos’è?”


“A quanto pare si tratta di una competizione che il Grande Capo ha organizzato per vedere chi è il più veloce.” Spiegò Rohan. “E chi arriva al primo posto riceverà cento ori reali come premio. Per questo ci sono così tante persone che vogliono partecipare.”


“Ha! Non è come un Duello Sacro? Soltanto senza il sangue.” Guelz sorrise. “Sembra che il Grande Capo abbia imparato qualcosa di buono dalla Nazione della Sabbia. Che requisiti ci sono per partecipare? Se è per determinare chi è il più veloce, allora anche noi dovremmo avere il diritto di partecipare.”


“Noi?” Rohan trasalì. “Padre, anche voi volete partecipare?”


“Naturalmente, in passato ero uno di quei guerrieri d’élite che potevano attraversare metà deserto, lasciando indietro persino i cammelli. Quando si tratta di resistenza delle gambe, non ho mai perso contro nessuno!” Disse Guelz accarezzandosi la barba. “Cosa, pensi che adesso io sia vecchio? Veloce, portami ad iscrivermi!”


Rohan si accorse che non sarebbe riuscito a fermarlo. “Ci sono troppe persone lì, ci andrò solo io.”


“Nessun problema.”


“Padre...”


“Uh?” Guelz lo guardò. “C’è qualcos’altro che non mi hai detto?”


“Uhm...” Rohan fece una pausa prima di dire a bassa voce: “Ho visto la terza sorellina.”


“Nella folla?”


“No.” Il figlio maggiore scosse la testa. “Lei... era in una immagine e indossava vestiti che non la coprivano interamente e le persone intorno la indicavano...”


“Cosa!?” Guelz si accigliò all’istante. Il Grande Capo la stava forse umiliando? L’ultima volta che aveva scritto a Lorgar, Neverwinter aveva risposto rapidamente, perciò aveva assunto che Sua Maestà la trattasse molto bene. Se invece Lorgar stava sostenendo il peso dell’umiliazione solo per il bene del Clan del Fuoco Selvaggio, allora non avrebbe più voluto quelle montagne e quei fiumi.


Pensando a ciò, si incamminò verso la folla con un’espressione seria.


Il dipinto di cui Rohan aveva parlato era appeso su un lato della piazza e non era molto appariscente, ma ce n’era più d’uno. Quando Guelz lo vide, si arrestò immediatamente, incapace di muovere un muscolo.


Quella era... Lorgar?


Era la prima volta che vedeva sua figlia così bella: stava in piedi al centro di un paesaggio innevato, indossava un velo bianco e un broccato che svolazzava nel vento. Era un abito da cerimonia che Lorgar non aveva mai indossato. Quando era in Città delle Sabbie Ferrose, indossava sempre maglie corte e pantaloni adatti al combattimento. Sul petto e sulle braccia portava delle bende ed era sempre ricoperta di terra o di sangue. Se non doveva combattere, si copriva sempre per bene, in modo da nascondere le sue caratteristiche disumane sotto ai vestiti.


Rohan intendeva questo dicendo che non era coperta.


Lorgar stava chiaramente mostrando le sue soffici orecchie e la coda, come se volesse deliberatamente attrarre attenzioni. Su una delle sue lunghe orecchie indossava un orecchino di cristallo rosso il cui vivace colore rendeva l’intera immagine più vivida.


E riguardo alle persone intorno, i loro commenti non erano di disgusto o repellenti, ma complimenti. Questo sorprese Guelz. Attraverso le loro chiacchiere, udì un nuovo termine: film magico.


Quindi era questo il caso.


<em>“Nel Regno di Graycastle, siamo tutti uguali” </em>era questo il modo di fare del Grande Capo?


Si voltò e diede uno schiaffo a Rohan: “Non essere così spaventato la prossima volta. Tua sorella non è un qualche genere di mostro, ha solo mostrato la sua forma semi-lupo.”


“Non ho detto questo...” disse coprendosi la testa, come se avesse subito un torto.


“In ogni caso, prima vai a fare l’iscrizione per quel Duello Sacro... Evento Sportivo” gli disse Guelz. “Dopodiché trova il luogo dove possiamo comprare i biglietti per il film magico. Non importa quanto costino, li devi comprare. Hai capito?”


&nbsp;


<em>Aris</em>
                                


                                



