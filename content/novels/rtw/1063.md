---
weight: 1063
title: Capitolo 1063- Che la Gara Abbia Inizio!
pubDate: 2025-08-07T11:37:51.057Z
tags:
    - rtw
---


&nbsp;


Il primo Evento Sportivo Nazionale si tenne nel Giorno della Vittoria.


Roland aveva semplificato l’evento perciò non c’erano né una cerimonia di apertura, né un commentatore sull’andamento della gara. Ma questo non gli impedì di diventare un grande evento in città.


La mattina presto, tutti accorsero alla Strada Principale del Regno con uno sgabello od un cuscino imbottito sotto al braccio. Volevano tutti accaparrarsi una buona posizione per assistere alla gara. La maggior parte delle persone era arrivata con tutti i componenti della famiglia. Un flusso così grande di persone attirò un sacco di venditori ambulanti. Trasportavano snack e bibite in spalla e vendevano lungo la via.


Considerando il fatto che la maggior parte delle persone doveva camminare come minimo ventotto chilometri fino alla sezione centrale della Strada Principale del Regno, dove era il traguardo, Roland decise di iniziare la gara alle due in punto del pomeriggio. In questo modo, gli spettatori avevano più tempo per prepararsi. Eppure, superando le sue aspettative, scoprì che aveva sottovalutato l’entusiasmo del popolo per questo gioco. A mezzogiorno, il luogo era già affollato da circa diecimila spettatori entusiasti, e altre persone stavano ancora arrivando.


Come Re di Graycastle, non aveva il bisogno di accalcarsi con le persone comuni. Il Ministero dell’Edilizia aveva costruito il giorno prima un padiglione vicino alla strada. C’erano circa cento posti sulla piattaforma, ed erano riservati agli alti funzionari di Neverwinter. Per sicurezza, erano stati piazzati attorno al padiglione anche alcuni soldati del Primo Esercito.


“Vostra Maestà, ecco la lista dei 1.462 partecipanti.” Pergamena arrivò con una spessa pila di fogli in mano. “Ma per via del tempo limitato, ho soltanto categorizzato le informazioni e analizzato i dati in modo rudimentale. Se avessi avuto altri due giorni...”


“Va bene così.” Roland fece un cenno. “Abbiamo organizzato questo incontro sportivo per migliorare il morale delle persone per la spedizione. Non possiamo permetterci alcun ritardo.”


Quando guardò la lista, scoprì che Pergamena era solo modesta. In un tempo così breve aveva raccolto e messo in ordine gli indirizzi e i curriculum di tutti i partecipanti. Roland era certo che nessun altro avrebbe potuto fare un lavoro migliore.


Nella lista, vide alcuni nomi familiari.


Uno era il suo vecchio amico, Yorko.


Poi c’era la sorellina di Lucia, Campanellino.


Vide anche i nomi di tre alchimisti del Laboratorio Alchemico della vecchia capitale.


Era contento di vedere che approvavano il detto dell’Incontro Sportivo: “L’importante è partecipare”. Nessuno di loro aveva chance di vittoria, anche se nessuna strega era stata coinvolta in questa gara.


I nomi dei partecipanti che avevano più probabilità di vincere la gara erano sulla prima pagina.


Roland vide che i primi due nomi erano Ferlin Eltek e Carter Lannis. Chiese a Pergamena: “Pensi che il campione sarà tra la Luce dell’Alba e il mio Cavaliere Comandante?”


Pergamena si lisciò i capelli e rispose con un sorriso.


“Vostra Maestà, è quasi giunto il momento” gli ricordò Barov che era seduto un posto più in basso.


“E allora cominciamo.” Roland posò la lista e prese il telefono che aveva accanto.


***


&nbsp;


Guelz indossava una maglia da combattimento in stile del deserto e si stava riscaldando prima della gara. Chiese a Rohan: “Che cosa farà il Grande Capo per fare in modo che tutti i partecipanti su entrambi i lati inizieranno a correre nello stesso istante? Le due partenze sono una opposta all’altra e tutti noi dovremo correre verso il centro della strada. La correttezza è la cosa più importante il un Duello Sacro. Se questa gara sarà anche solo un po’ scorretta, danneggerà la reputazione del Grande Capo.”


<em>“E chi lo sa. Non è questo il punto.”</em> Si lamentò Rohan in silenzio prima di rispondere un po’ imbarazzato: “Padre... potreste per favore togliervi quella bandana? E la pelliccia intorno alla vita...”


Non si sarebbe mai aspettato che il film magico, La Principessa Lupo, avrebbe influenzato suo padre così profondamente. Avevano speso una ingente somma di denaro per guardarlo e sin da quel momento, suo padre si era ossessionato con la Principessa Lupo. Di recente, continuava ripetutamente ad elogiare la bellezza di Lorgar e a rimproverare se stesso per averle chiesto di nascondere le sue parti di lupo per evitare critiche. Il film gli aveva fatto realizzare quanto stupido e codardo fosse stato e si era pentito per non aver svolto il suo dovere di padre, ovvero accettare e proteggere sua figlia.


Rohan comprendeva i sentimenti di suo padre, ma si sentiva molto a disagio nel vederlo vestito in quel modo. Guelz indossava una bandana con un paio di orecchie finte attaccate sopra e si era avvolto attorno alla vita una striscia di pelliccia come coda.


<em>“Voi siete il Capoclan del Fuoco Selvaggio! Se qualcuno di Porto delle Acque Chiare dovesse vedervi vestito in modo così ridicolo e dovesse riferirlo ai Mojin, come affronterete gli altri Capoclan in futuro?”</em> Rohan gridò in cuor suo.


“Questo è il mio risarcimento verso di lei. Non chiedermi più di toglierli” disse Guelz serio. “Il coraggio che ha mostrato nel film magico mi ha fatto vergognare. Segui la strada che hai scelto e non permettere alle opinioni di nessuno di far vacillare la tua decisione. Questo è quello che le ho insegnato, ma io stesso non ci sono riuscito. Il miglior modo per gestire le critiche è affrontarle. Se sempre più persone saranno disposte ad accettare questo aspetto, non vedranno più Lorgar come un mostro.”


“...” Rohan aprì bocca ma scoprì di essere a corto di parole.


“Ho sentito che avete dei dubbi sulla correttezza di questa gara.” Improvvisamente, da dietro arrivò una voce. “Non siete di qui, giusto? Non sapete quanto sia talentuoso Sua Maestà. Ha inventato una cosa chiamata telefono per scambiare messaggi istantanei con persone lontane. Avete notato quelle cose là sopra?”


Rohan volse lo sguardo dove l’uomo puntava e vide due grandi cilindri neri. Non riusciva a pensare a come essi avrebbero potuto passare dei messaggi ai partecipanti della gara.


“Si chiamano altoparlanti! Possono ampliare il suono di diverse dozzine di volte. Ce ne sono anche vicino alla linea di partenza nel Distretto Longsong. Entrambi sono connessi al telefono di Sua Maestà, in questo modo può dare il via a tutti i partecipanti nello stesso momento” spiegò l’uomo con fare orgoglioso.


“Oh! Magnifico!” Esclamò Guelz applaudendo. “Fintanto che sia una gara corretta, farò del mio meglio per vincere!”


“A proposito zio, il tuo corpo è veramente forte... l’inverno è appena finito e fa ancora un po’ freddo. Non hai freddo con quella maglia corta?” L’uomo squadrò Guelz con interesse. “E questa bandana con le orecchie da lupo...”


<em>“Oh no, eccoci...” </em>Rohan chiuse gli occhi imbarazzato. Si aspettava che l’uomo avrebbe ridicolizzato il modo di vestire di suo padre e che quest’ultimo si sarebbe vergognato oppure avrebbe picchiato furiosamente quell’uomo. Se fosse accaduto, avrebbero fatto una cattiva impressione al Grande Capo.


“Ti sei travestito da Principessa Lupo, giusto? Mi piace il tuo modo di vestire...” disse l’uomo. “Mi diresti dove li hai comprati?”


<em>“Cosa?!”</em>


Rohan non poteva credere alle sue orecchie.


“Ahahah, questi vestiti...”


Proprio quando Guelz stava per rispondere all’uomo, un improvviso e forte sfrigolio uscì dagli altoparlanti...


“Buon pomeriggio... tutti... zzz... sono Roland Wimbledon.”


Tutte le persone sulla strada fecero silenzio.


“Sono certo che già conoscete bene le regole del gioco. Voglio solo ricordarvi che il risultato della gara non è la cosa più importante. Siete qui per sfidare voi stessi. Fintanto che farete del vostro meglio, sarete i vostri stessi eroi, sia che arriviate o meno fino alla fine. Ricordatevi di non disturbare i vostri avversari e di non giocare trucchi in questa gara. Concentratevi sul vostro percorso e provate a vincere il premio con le vostre sole forze.”


“Vi aspetterò al traguardo. Vi auguro di dare il meglio in questo gioco.”


“E ora, preparatevi per favore.”


“Pronti, via!”


&nbsp;


<em>Aris</em>
                                


                                



