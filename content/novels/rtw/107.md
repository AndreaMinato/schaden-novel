---
weight: 107
title: Capitolo 107- In cerca delle sue intenzioni
pubDate: 2025-08-07T11:37:50.888Z
tags:
    - rtw
---






Dopo cena, Roland tornò al suo ufficio per continuare a copiare su carta tutto il principale sapere matematico racchiuso nella sua mente.






Non era dotato di una memoria infallibile inoltre sarebbe peggiorata col tempo. A causa del suo vecchio mestiere, aveva utilizzato spesso le scienze matematiche e fisiche per finire il lavoro. Ma la sua conoscenza delle altre materie come Storia, Geografia, Biologia, Chimica e le altre categorie, con gli anni erano regredite a livello base. Pertanto, anche se era un po’ presto, voleva continuare ugualmente ad annotare tutte le informazioni in suo possesso, in modo tale che altre persone potessero imparare da esse.






Ogni volta che riempiva un pezzo di carta, consegnava la lettera a Pergamena affinché la leggesse. Visto che per lei, leggerla, equivaleva a preservare permanentemente il lavoro di Roland. Sfortunatamente, l’abilità di Pergamena, riguardava solo la memoria delle informazioni che vedeva, ma non la loro comprensione, non poteva auto-apprendere la matematica del liceo. Quindi Roland gliela spiegava nel tempo libero.






Ovviamente, a Roland piaceva dover dare lezioni agli altri e pensava che fosse un’occupazione interessante. Specialmente quando vedeva l’iniziale espressione confusa, nel volto di Pergamena, trasformarsi prima in un’espressione concentrata ed infine, improvvisamente, in una colma di comprensione. Ogni volta che vedeva quello sguardo poteva sentirsi realizzato. Tuttavia, Roland chiaramente sapeva che ciò aveva a che fare con il destinatario delle sue lezioni.






Sebbene Pergamena andasse già per la quarantina, l’invecchiamento del suo viso era stato sorprendentemente rallentato dalla sua magia. La pelle delle guance era ancora tesa e possedeva un salutare tocco di rosso, i suoi capelli erano legati dietro la testa dandole un aspetto maturo e capace. Le piccole zampe di gallina agli angoli degli occhi non rovinavano il suo generale aspetto estetico, al contrario, la facevano sembrare una persona dal temperamento equilibrato. Se avesse avuto un ruolo in un film, avrebbe senza dubbio avuto quello di un’insegnante elegante e versatile. Ora, mentre lui era capace di sbalordire questa “insegnante” con le sue conoscenze, la sensazione di contrasto lo faceva sentire abbastanza bene.






Roland si chiese silenziosamente, tra sé e sé: “Alla fine, che cos’è la magia in questo mondo?






La magia è ovunque, e non aveva importanza se la sua fonte risiedeva  nelle profondità della miniera del versante Settentrionale o nella Catena Montuosa Invalicabile. Nelle barbare Terre Selvagge ad ovest da qui o ad est all’interno della Regione del Vento Marino. Una strega potrebbe sempre essere capace di sprigionare la sua incredibile magia. Se considerassi la magia come se fosse energia, allora le streghe sarebbero come un apparecchio elettrico. Ma il potere magico, ovviamente, ha molte più potenzialità da offrire rispetto all’elettricità. Ѐ più come se fosse “l’origine” di tutte le energie. 


  


Per esempio, Wendy aveva detto che Cara era capace di evocare quattro diversi tipi di serpenti magici, ossia: morte, dolore, pietrificazione e vuoto. Ognuno di loro aveva un diverso tipo di veleno. Un altro esempio era Usignolo, la sua abilità di entrare nella nebbia potrebbe anche distorcere lo spazio”.






Le abilità magiche delle streghe variavano così tanto da poter essere collegate all’origine del mondo. Roland non riusciva a pensare ad una descrizione più appropriata.






“Per dare una definizione dell’origine, qualcuno deve osservare l’universo e le sue leggi. Nel mio mondo precedente, Einstein determinò le quattro forze fondamentali dell’universo e le mise in un quadro teoretico, la così detta teoria della grande unificazione. In altre parole, quello che fece fu trovare l’origine dell’universo. Nel caso qualcuno trovasse la legge dell’universo, essa potrà quindi essere applicata in ogni universo?”.


 


Arrivando al quel punto, Roland non poté evitare di domandarsi: se fosse ritornato nel suo vecchio mondo, magari anche lì ci sarebbe stato lo stesso potere. Ed ancora: il potere sarebbe stato solamente ignorato dalle persone, dato che non possedevano nessuna strega che potesse accedervi?






A prescindere da tutto, al momento, quello era il suo unico pensiero. Dopo tutto, con l’attuale livello di tecnologia, non avrebbe potuto analizzare questo potere più da vicino.






Così, promuovere la rivoluzione industriale ed i criteri di civilizzazione, per lui, era il lavoro più importante da portare a termine.






Forse un giorno, il potere potrebbe non essere utilizzato solamente dalle streghe con il loro accesso diretto all’origine – convertendolo in una sottospecie di energia che potrebbe essere utilizzata per ogni sorta di effetti allo stesso tempo. Anche solo pensarci lo faceva sentire totalmente eccitato.






“Vostra Altezza Reale?”. Quando Pergamena vide il Principe perso nei propri pensieri, con un’espressione inebriata sul volto, non poté trattenersi dal far sentire la propria voce.






“Bene” disse Roland, ritornando lentamente dalle sue riflessioni, dopo aver tossito due volte in maniera imbarazzante, lanciò un’occhiata alla candela accesa e le disse: “Ѐ tutto per oggi, torna domani”.






“Sì, Vostra Altezza”. Pergamena si inchinò una volta, ma quando stette per lasciare la stanza, inconsapevolmente rallentò il passo.






Quando Roland, persino dopo mezzo minuto, non sentì la porta chiudersi, alzò la testa confuso. Vedendo che l’altra stava ancora all’ingresso, chiese: “C’è qualcos’altro?”.






“Vostra Altezza…”. Pergamena esitò per un momento, ma poi disse: “Vorrei farle una domanda”.






“Chiedi liberamente”. Roland annuì, posò la penna e sollevò il bicchiere d’acqua e prenderne una sorsata. Le streghe non avevano molti lati negativi tranne uno erano tutte molto ansiose e insicure. Erano come conigli che facevano spuntare le loro teste fuori dalle tane solo per ritirarle dentro immediatamente al primo segno di problemi, senza uscire mai più. Si aspettava che la sua domanda sarebbe stata qualcosa del tipo “Come mai c’hai voluto con te?” oppure “Ma non hai paura della Chiesa?






Usignolo e Wendy glielo avevano chiesto tante volte. Ma dato che Pergamena aveva un aspetto così serio, doveva naturalmente darle una risposta altrettanto seria, approfondendo così la loro amicizia e il loro cameratismo.






“Ѐ… possibile sposare una strega?”.






“Pfft” per poco non sputò il tè. “Uh, perché me lo chiedi?”.






“Io…” Pergamena aprì la bocca, ma alla fine fu comunque incapace di rispondere.






“Sposare una strega?”. La prima persona che gli veniva in mente era Anna. Dal primo momento in cui l’aveva incontrata nella cella i suoi occhi blu avevano lasciato un profondo segno sul suo cuore. All’inizio le streghe erano normali ragazze umane, ma quando i loro poteri si svegliavano sviluppavano dei poteri straordinari. Inoltre il loro aspetto e i loro copri erano migliori rispetto a quelli delle persone comuni. Nella società moderna sarebbe state al centro dell’attenzione. Quindi cosa c’era da esitare? In questo caso…






Guardò Pergamena e replicò con un sorriso: “Perché non dovrei?”.


*


Nel cammino verso la sua stanza, Wendy massaggiava le sue spalle doloranti.


“Il mio petto è solo troppo grande, non sta causando altro che guai. Specialmente quando doveva richiamare il suo vento in cima alla rimessa di legno della  Cittadella. Devo sollevare le mani mentre evoco il vento, ma quando lo faccio devo anche piegarmi all’indietro, se non lo facessi perderei l’equilibrio”.


In confronto al primo collaudo, Cittadella aveva fatto numerosi progressi. Per esempio, aveva ottenuto una rimessa sul luogo di lavoro, per bloccare il vento e la pioggia, ma anche per evitare l’esposizione al sole. Un altro miglioramento era la corteccia d’albero che ora ricopriva lo scafo. Essa veniva utilizzata per ridurre la forza di collisione che si sprigionava quando si sbarcava nel porto. Inoltre, ora, entrambi i lati della nave disponevano di due blocchi di cemento, per rendere più semplice il fissaggio della nave con la fune di canapa.


E dopo circa un mese di allenamento, la sua abilità di controllare il vento aveva fatto dei notevoli miglioramenti. Adesso, senza tener conto se la nave fosse stabile o no, lei poteva sempre controllare il livello del vento, lasciandolo soffiare veloce o lento. Aveva anche imparato ad utilizzare quello già presente per aggiustare il proprio consumo di magia, in modo tale che, alla fine, potesse essere in grado di evocare il proprio vento per un periodo di tempo più prolungato.


Usignolo, che tornò a casa prima di Wendy, aveva già finito di lavarsi ed ora sedeva in pigiama al lato del letto, aspettando il ritorno di Wendy.


Ma quando quest’ultima la vide sembrò esserci qualcosa di strano, Usignolo aveva un irrefrenabile sorriso sul volto.


“Che cosa ti è successo di bello?” chiese Wendy. Ma ella scosse il capo senza dire una parola, solamente il suo sorriso cresceva diventando persino più profondo.


Wendy arricciò le labbra, dopo la loro chiacchierata, avvenuta qualche nottata fa, l’umore di Usignolo non era dei migliori, ma dopo la creazione del nuovo gioco di carte era leggermente migliorato.  Ma oggi, come mai era così piena di sorrisi? Dove era andata a finire l’inespressiva Ombra Assassina proveniente da Città d’Argento?


Senza ricevere alcuna risposta, Wendy si tolse i vestiti e mise piede nel secchio colmo d’acqua calda. Molto probabilmente, aveva vinto una buona carta oggi.




Haru


Questa nota è del traduttore inglese e abbiamo deciso di tradurla:


TN: Oggi abbiamo imparato tre cose:


Il gioco di carte è la scusa per tutto.
Usignolo è la più grande stalker.
Ѐ arrivata l’ora che Roland introduca della biancheria intima moderna come ogni altro buon MC.                                 


                                



