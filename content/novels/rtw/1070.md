---
weight: 10700
title: Capitolo 1070- Aliante (Parte I)
pubDate: 2025-08-07T11:37:51.058Z
tags:
    - rtw
---


&nbsp;


<strong> </strong>


Uscirono in fila dall’aula di addestramento e marciarono sul marciapiede diretti a sud.


Lungo la via c’erano case di mattoni rossi nuove di zecca, alcune erano state appena completate mentre altre erano ancora a metà. Stando a quello che diceva Finkin, un anno fa questa era una landa costiera desolata dove c’era solamente qualche tronco d’albero qua e là. Ma oggi il team di edilizia aveva trasformato questo posto in una “città dentro ad una città”.


Questa città era circondata da mura. Anche se come barriera non era alta, era sufficiente per segnare il confine tra questo luogo ed il resto del mondo. Un segnale di avvertimento che diceva “Non scavalcare. I trasgressori verranno puniti” era appeso sulle mura per tenere lontani quelli che tentavano di scavalcare la barriera.


In quest’area c’erano diversi dormitori, mense, parchi giochi, sale di addestramento e classi. A Good gli ci era voluto un giorno intero per capire per bene che cosa significassero quelle strane parole. In breve, loro abitavano e studiavano lì, tagliando i contatti con il mondo esterno e conducendo uno stile di vita che i loro istruttori definivano “sistema chiuso”.


Il campo era piuttosto grande. Good era qui ormai da parecchie settimane, eppure non sapeva ancora dove fosse l’altro confine del campo. Una delle ragioni era il fatto che gli apprendisti erano confinati tra i loro dormitori ed il parco giochi. Non potevano andare da altre parti senza aver ottenuto il permesso.


C’era da notare che la costruzione della scuola era stata completata in un anno soltanto.


Già da tempo Good sapeva che Neverwinter era rinomata per la sua mostruosa velocità nel costruire edifici, ma non aveva idea di quanto fosse davvero veloce prima di trasferirsi nella “città dentro alla città” nella Regione Occidentale avvenuto questo inverno.


In soltanto una settimana erano riusciti a completare una casetta rossa sul lato sud del campetto.


A differenza delle altre città, l’efficienza del lavoro qui era fenomenale.


Dopo che attraversarono il campetto, nel gruppo si alzò il mormorio.


Questa era una zona limitata che normalmente era vietata agli studenti.


Per la prima volta, poterono vedere com’era. La loro visuale venne riempita da nient’altro che un enorme campo aperto. Tutto quello che potevano vedere era il cielo azzurro decorato da batuffoli di nuvole bianche. Un po’ più in là c’era l’infinito Mare Vorticoso. La fredda brezza marina accarezzò le guance di Good, ravvivando il suo spirito.


Era ormai abituato alla familiare vista di dense casine rosse; Good vide davanti a lui il mondo intero espandersi in quell’istante.


“Strano... pensavo che ci sarebbe stato qualcosa di magnifico qui” mormorò Hinds. “Non è soltanto uno spazio aperto.”


Aveva ragione. Era uno spazio aperto senza niente, fatta eccezione per alcune piste di pietra nera che erano più larghe della strada principale di Neverwinter. Esse si allungavano da est fino ad ovest.


Non c’era da stupirsi se Hinds non riusciva a capire la ragione per cui era una zona vietata.


“Forse hanno paura che restiamo così assorbiti in questo panorama che ci dimentichiamo della strada sotto ai piedi e cadiamo nel mare.” Finkin ridacchiò. “Ma penso che sarei più propenso ad imparare se la nostra classe dovesse trovarsi qui.”


“Ma se sei quello che ha meno voglia di tutti di imparare” ribadì qualcuno.


“Ehi, mi stai forse sfidando?” Finkin gli lanciò uno sguardo. “Vediamo chi sarà il migliore nel prossimo test!”


“Piantatela. Guardate lì!” Good inarcò le sopracciglia. “Qualcuno è già arrivato.”


“Loro sono dell’altra classe...” A queste parole, cadde il silenzio sull’intero gruppo. Anche se non avevano mai parlato con loro, avevano sentito parlare dell’altro gruppo dagli istruttori. Parlavano sempre bene delle loro prestazioni. Non solo portavano a termine tutti i compiti che gli venivano assegnati durante il giorno, di sera andavano persino a richiederne altri. Alcuni di loro insistevano nel voler restare sulla sedia anche dopo essersi vomitati addosso. Erano i cosiddetti studenti migliori, che li battevano in ogni materia e li facevano sembrare un branco di somari.


Perciò consideravano automaticamente gli studenti dell’altra classe come rivali.


“Alzate le teste.”


“Fissateli negli occhi. Non dobbiamo perdere contro di loro!”


Iniziarono ad incoraggiarsi tra di loro.


Nel frattempo, anche l’altro gruppo di studenti avevano un’espressione intensa come la loro.


Vedendoli arrivare, i loro visi si imbronciarono e lanciarono loro degli sguardi freddi. Non sembravano per nulla a degli studenti modello.


La tensione tra i due gruppi non diminuì fino a che non si separarono.


“Bene, voi aspettate qui” mugghiò Volto d’Aquila fermandosi nei pressi della pista di pietra nera. “Ricordate, non importa cosa vedrete, non dovete spostarvi di un passo. Entrambi Sua Maestà e Sua Altezza saranno presenti. Ogni azione inopportuna verrà vista come potenziale pericolo e sapete bene quali saranno le conseguenze.”


“Il Re... ci sarà anche lui?”


<em>“No, dovrebbe essere già qui”</em> pensò Good notando che il capannone sull’altro lato dello spiazzo era circondato da soldati del Primo Esercito e la polizia. Soltanto la presenza del Re di Graycastle avrebbe richiesto una sicurezza così elevata.


A quanto pare, i Cavalieri dell’Aeronautica erano davvero qualcosa di speciale.


Good si riempì di aspettative per quello che sarebbe accaduto di lì a poco.


E per il momento si era tolto dalla testa quell’ultimo ghignò freddo di Volto d’Aquila.


***


&nbsp;


All’interno dell’hangar era tutta un’altra scena.


Il primo grande aliante, il “Gabbiano” era pronto per il suo primo volo.


Questo era anche il primo velivolo con passeggeri costruito dopo che Tilly aveva imparato a manovrare l’aliante di prova. Rispetto a quello di prova, questo aliante era più largo e le ali erano più spesse. La struttura era ricoperta da pelli ed era equipaggiato con oblò, sedili, una porta ermetica che poteva essere aperta dal retro ed altre attrezzature utili. Il “Gabbiano” era un vero e proprio aereo.


Gli alianti tradizionali nella società moderna venivano in gran parte usati come mezzi di trasporto supplementari per gli aerei cargo. Venivano comunemente fatti da materiali come strutture in legno, teli e pelli, dopotutto anche se si fosse creato un foro non avrebbe influenzato il volo. Tuttavia, il “Gabbiano” era l’esatto opposto dei suoi predecessori malandati. Era stato costruito con leghe di alluminio e con acciai con alta resistenza alle trazioni. Gran parte dei componenti principali erano stati modellati integramente, con bulloni e saldature minime. Mentre le parti non strutturali presentavano numerosi piccoli fori in modo da minimizzare il peso del velivolo. La copertura magica garantiva che non ci sarebbe stata nessuna perdita di gas perfino con una differenza di pressione enorme. Il fondo del velivolo era corazzato in caso di atterraggi d’emergenza. Fintanto che l’aereo manteneva stabilità, la corazza avrebbe protetto l’equipaggio ed i passeggeri anche in caso di incidente.


L’aliante sarebbe stato usato per trasportare le streghe.


Dato che il “Gabbiano” era l’unico aereo di Neverwinter, Roland aveva dovuto fare in modo che fosse completamente sicuro.


“Allora... salgo a bordo.” Anna baciò gentilmente la guancia di Roland. “Ci vediamo domani.”


“Fai attenzione, non sforzarti troppo” le ricordò Roland serio. “Se incontri i demoni ricordati di proteggerti.”


Anna sorrise. “Lo so, mi stai dicendo in continuazione le stesse cose.”


“Non vi preoccupate, la proteggerò io” disse solennemente Phyllis, la Strega della Punizione Divina.


Roland era riluttante a lasciar andare Anna. Soltanto dopo parecchio tempo lasciò andare la sua mano e annuì. “Vai. Ti aspetterò qui.”


Il Primo Esercito aveva costruito un aeroporto ai confini della foresta, dove le rotaie curvavano. Dato che, fatta eccezione per Maggie, non esistevano mezzi di trasporto che riuscivano a coprire una distanza di cinquecento chilometri in un giorno, Roland aveva dovuto introdurre l’aliante come alternativa.


Il “Gabbiano” poteva trasportare al massimo venti persone. Perciò oltre ai piloti Tilly e Wendy, poteva trasportare altri diciotto passeggeri, oppure un carico da mille chili (rimuovendo i sedili). La sua velocità dipendeva dal potere magico di Wendy. Anche andando ad una “bassa” velocità di duecento chilometri orari, in un giorno poteva completare almeno due giri tra Neverwinter ed il fronte. Era la massima velocità raggiungibile al momento.


&nbsp;


<em>Aris</em>
                                


                                



