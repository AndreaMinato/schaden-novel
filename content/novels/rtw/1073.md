---
weight: 1073
title: Capitolo 1073- Combustibile Gelificato
pubDate: 2025-08-07T11:37:51.059Z
tags:
    - rtw
---


&nbsp;


<strong> </strong>


Dopo aver lasciato l’allevamento di vermi della gomma, Roland arrivò al laboratorio.


Si sentiva come se fosse entrato nell’antro di un mago. In questa stanza di 30 metri quadri, molti spazi erano cosparsi di liquido gommoso solidificato e bianco latte. Lungo la parete, c’era una serie di secchi pieni di liquido di verme fresco. Alcuni blocchi in gomma sembravano essere stati bruciati in una grande pentola, emettendo un odore forte e pungente. Come un mago, anche Kyle, in laboratorio, usava dei lunghi cucchiai e delle lunghe bacchette per mescolare.


Vedendo ciò, Roland non poté fare a meno di pensare: “<em>Se ci fossero dei rospi e dei pipistrelli in questo laboratorio, somiglierebbe in tutto e per tutto ad un antro di un mago.” </em>


“Vostra Maestà,” Kyle Sichi si limitò ad annuire per salutare Roland. “Penso di aver trovato quello che volevate.”


L’alchimista aveva l’aria molto pallida, e uno delle sue dita era avvolto in una garza. Alla luce di ciò, Roland si preoccupò un po’ e domandò: “Sei ferito?”


“Non preoccupatevi. Si tratta solamente di una ferita superficiale,” disse Kyle facendo un cenno con la mano. Prese un barattolo pieno di liquido gommoso rosso chiaro e continuò: “Vostra Maestà, guardate.”


Il momento dopo, capovolse il barattolo, ma il liquido non fuoriuscì affatto. Al contrario, scivolò semplicemente verso il basso e poi formò un soffice emisfero aggrappato al bordo del contenitore.


Roland ne fu affascinato. Protese la mano con l’intenzione di toccare la sostanza gelatinosa, ma il Capo Alchimista lo fermò subito.


“No, Vostra Maestà!” Si riprese il barattolo e spiegò: “Questo gel è corrosivo.”


“Ricordo che il liquido gommoso dei vermi non è tossico e innocuo,” disse Roland con un sopracciglio inarcato. Aveva già usato il liquido per fabbricare i sacchetti per gli alimenti e le cannucce.


“Ma è cambiato dopo essere stato mischiato al sangue.”


“Sangue?” Roland rimase sorpreso e guardò nuovamente il dito ferito di Kyle. “Ti sei ferito da solo per gli esperimenti…”


“Certo che no, è stato solo un incidente,” disse lui sorridendo, mentre si accarezzava la barba. “Sì, vado pazzo per la chimica, ma non mi ferirei mai deliberatamente per un esperimento. Nel mondo della chimica ci sono ancora un sacco di cose che aspettano di essere esplorate da me. Devo prendermi ben cura di me stesso.”


Dopo questo, spiegò a Roland come aveva trovato quel gel.


Qualcosa secreto dalle ghiandole dei vermi della gomma riusciva a rendere appiccicoso il loro muco. Questo era il modo in cui i vermi producevano il liquido gommoso. A causa delle diverse proporzioni possibili nella secrezione nel liquido, questo poteva solidificarsi in blocchi di gomma biologica di diversa durezza. Una volta solidificatosi, non poteva tornare allo stato liquido.


Detto questo, il Capo Alchimista aveva usato tanti materiali e fatto tanti esperimenti, cercando di trovare un modo per trasformare il liquido gommoso in gel. All’inizio, cercò di aggiungere ad esso vari tipi di sostanze elementari, acidi puri e liquidi alcalini, ma nessuna di queste miscele riuscì ad ottenere l’effetto desiderato.


Successivamente, aveva provato molti sali inorganici e persino sostanze organiche, scoprendo così un bel po’ di gel interessanti durante questo processo. Tuttavia, nessuno di loro era ciò che voleva il Re.


Le cose cominciarono a cambiare quando gli capitò un incidente.


Un giorno, mentre stava tagliando una striscia di gomma, si tagliò il suo stesso dito inavvertitamente. Il suo sangue cadde in un barattolo di liquido gommoso e ciò causò una violenta reazione chimica. Subito, una gran quantità di fumo bianco salì dal contenitore e il Fungo Becco d’uccello nel liquido si sciolse velocemente in acqua gialla.


Alla fine, il contenuto del barattolo si era in qualche modo trasformato in un gel rosso chiaro.


“La caratteristica più importante di questo gel è che riesce a mantenere la struttura chimica delle cose a cui viene aggiunto,” disse Kyle per poi gettare il gel rosso chiaro nel forno. All’improvviso, il fuoco bruciò molto più violentemente. Le fiamme ruggirono alte nell’aria, e il gel fu velocemente ridotto in cenere. “Ho aggiunto solamente una cucchiaiata di petrolio. Bruciare il gel da solo non può raggiungere questo effetto. Posso dire che è persino meglio del gel che avete richiesto!”


L’alchimista sembrava stanco, ma anche su di giri. Vedendo il riflesso del fuoco ardente nei suoi occhi, Roland sentì in qualche modo i suoi sentimenti scoppiettanti e immaginò che avesse pensato a quanto potente sarebbe potuta essere questa cosa nella guerra imminente.


Roland aveva bisogno di questa sostanza gelatinosa per fabbricare le bombe al napalm.


Nel suo vecchio mondo, il napalm si riferiva solitamente ad una miscela di agente gelificante e benzina o un combustibile liquido simile. In confronto ad un combustibile infiammabile liquido, che aveva un basso grado di infiammabilità e un alto grado di volatilità, il combustibile gelificato era molto più pratico e sicuro da utilizzare. Nel frattempo, potevano essere anche molto distruttivi. Una bomba al napalm era in grado di dare fuoco ad una grande area. Nessuno, all’interno di quell’area in fiamme, avrebbe potuto sbarazzarsi velocemente del combustibile denso e appiccicoso, e allo stesso tempo sarebbero morti soffocati, dato che la combustione avrebbe consumato una gran quantità di ossigeno.


Dal momento in cui aveva sentito parlare del liquido gommoso dei vermi, aveva iniziato a pensare di usarlo per sviluppare un agente gelificante, che poteva essere usato per creare le bombe al napalm.


Aveva intenzione di usare queste bombe per distruggere gli avamposti dei demoni, che avevano dato un sacco di mal di testa all’Unione in passato.


Nell’era di Taqila, l’Esercito Beato dell’Unione non era riuscito a muoversi liberamente attorno ad un avamposto senza essere protetti dalle streghe che erano state in grado di bloccare o liberarsi della Nebbia Rossa. Detto ciò, l’esercito formato da gente comune era stato responsabile di demolire le torri di stoccaggio della nebbia dei demoni. Ogni volta che l’Unione avesse lanciato un attacco ad un avamposto, l’Esercito Beato avrebbe sofferto pesanti perdite, e tutti i soldati ordinari sarebbero stati uccisi in battaglia.


L’Unione non avrebbe potuto permettersi tanti attacchi di quel tipo che avrebbero rapidamente consumato la sua forza e le sue risorse. Una volta circondati da tanti avamposti, avrebbero abbandonato la loro terra e cercato di mettersi in salvo.


Con le bombe al napalm, gli avamposti dei demoni non sarebbero più stati una grande minaccia per la città. Il fuoco non solo poteva distruggere i loro mezzi, ma anche dissipare la loro Nebbia Rossa.


Sentendo che i vermi della gomma potevano fornire le materie prime per costruire le bombe al napalm, che potevano facilmente radere al suolo gli avamposti dei demoni e sgomberare la Nebbia Rossa attorno, Pasha aveva subito acconsentito ad allevare quei vermi nella Terza Città di Confine. Alethea, che inizialmente si era lamentata tantissimo di quegli strani vermi, mostrava grande entusiasmo dopo aver saputo il loro utilizzo.


Infatti, Roland aveva già abbastanza armi per gli attacchi a lungo raggio ormai. Anche senza le bombe al napalm, poteva anche lasciare che il suo esercito abbattesse tutte le cose in movimento in un avamposto con quelle armi da fuoco, prima di mandarli lì. Tuttavia, sperava ancora che gli alchimisti potessero produrre con successo delle bombe al napalm. Se lo avessero fatto, non avrebbe dovuto preparare tutta quella polvere da sparo per la battaglia, che poteva ridurre significativamente l’onere degli impianti chimici.


Era davvero lieto di vedere il gel rosso chiaro, ma nutriva ancora delle preoccupazioni a riguardo.


“Dev’essere il sangue di un essere umano?”


“No, Vostra Maestà,” replicò l’alchimista. “Vi prego di stare tranquillo. Anche il sangue animale funziona. L’ho testato. L’unico requisito che il sangue deve avere è l’essere fresco.”


Roland si sentì più sollevato, ma presto gli venne in mente un’altra domanda. “Perché deve essere sangue?”


“Beh…” Kyle era senza parole.


“Penso che la ragione risieda nell’origine dei vermi,” disse Pasha. “Il Demone dai molti occhi li usava per catturare e conservare le sue prede. Il sangue potrebbe essere una delle condizioni di attivazione della reazione. Anche se sono stati abbandonati dal mostro, il loro istinto è ancora presente.”


“<em>Questa è una spiegazione ragionevole</em>,” pensò Roland. “<em>Apparentemente, il mostro non conservava le sue prede come cibo. È più probabile che stesse raccogliendo informazioni sulle altre specie. Detto questo, è possibile che lasciasse che i vermi le conservassero come gelatina</em>.”


“Iniziamo a sviluppare la nuova arma il prima possibile ad ogni costo,” disse Roland. “Adesso che abbiamo l’agente gelificante ideale, il lavoro rimasto sarà facile. Puoi lasciare che se ne occupino gli alchimisti provenienti dalla vecchia Città del Re. Dopo tutto, hai bisogno di riposare adesso per la tua futura esplorazione del mondo della chimica.”


“Sì, Vostra Maestà,” disse Kyle con una mano sul petto.


“Ho un’idea,” disse Pasha all’improvviso.


“Oh, di che si tratta?” Domandò Roland, guardando verso di lei.


“Possiamo portare un ospite speciale al collaudo dell’arma,” replicò, mentre faceva oscillare allegramente il suo tentacolo principale


Roland realizzò immediatamente di chi stesse parlando e chiese: “Quel demone è ancora vivo?”


Avevano trasferito l’anima di Kabradhabi in un corpo menomato per confondere la sua mente, cogliere l’opportunità di interrogarlo e ottenere molte informazioni utili. Sfortunatamente, dato che si era abituato al corpo umano, era rimasto in silenzio. A quanto pare, non avrebbe dato loro nessun’altra informazione. Roland lo aveva lasciato alle streghe di Taqila, pensando che si sarebbe ucciso da solo o che sarebbe stato torturato sino alla morte dalle streghe vendicative. Sorprendentemente, era ancora vivo.


“Sì, è vivo e sta bene. Mangia tutto il cibo che gli portiamo ogni giorno.” Disse Pasha.


<em>“Sembra proprio che non voglia affatto morire. </em>


<em>Si rifiuta di arrendersi o confessare. </em>


<em>Sta fiduciosamente aspettando il completo fallimento dell’umanità, credendo che sarà libero prima o poi. </em>


<em>È così ambizioso e determinato. </em>


<em>Questo perché pensa che essere ucciso da degli insetti sia una grande umiliazione?”</em>


Pensò Roland, sorridendo beffardamente. “Ѐ una buona idea. Portiamolo al collaudo dell’arma.”


<em>Haru</em>
                                


                                



