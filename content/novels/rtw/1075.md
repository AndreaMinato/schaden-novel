---
weight: 1075
title: Capitolo 1075- Un Cuore Giovane
pubDate: 2025-08-07T11:37:51.058Z
tags:
    - rtw
---


&nbsp;


<strong> </strong>


“...”


Dopo aver letto la lettera, caddero tutti in un silenzio imbarazzante.


Successivamente, Bernis mormorò amareggiata: “Lo sapevo che non ci saremmo dovuti aspettare troppo da lui. Ripensate a quello che raccontavano tutti sul Principe Roland in passato, ai suoi luoghi di ritrovo preferiti in città. Pensavo che dopo essere diventato Re fosse cambiato, ma...”


“Shh.” Egrepo le tirò il braccio per fermarla. “Attenta. Tutti i nobili che possono ancora venire a teatro sono suoi sostenitori. E anche se non lo fossero, fingerebbero di essere leali verso di lui. Se qualcuno dovesse sentire quello che hai appena detto, finiresti nei guai.”


“Pare che in questa vita, non riusciremo mai a raggiungere Neverwinter.” Roentgen sospirò.


“Non è un grosso problema. Siamo molto popolari qui.” Egrepo cercò di consolarla. “La Compagnia Kajen è ancora una compagnia di prima classe in tutte le città eccetto Neverwinter. Possiamo sostenerci da soli.”


“Ma prima o poi il film magico arriverà anche qui” intervenne improvvisamente Kajen. “Di recente ho letto i copioni che mi ha dato May e ho scoperto che tutte le storie hanno una cosa in comune. Sono tutte ambientate in un mondo immaginario, un mondo ideale che Sua Maestà ha intenzione di creare. Intende usare questi film per diffondere le sue idee e promuovere le sue politiche nazionali, perciò non lì inscenerà soltanto a Neverwinter. Avrete ancora tutta questa certezza verso le opere teatrali quando i film magici arriveranno qui?”


Egrepo ragionò per un momento, poi suggerì: “Noi... possiamo andare in un altro paese, come il Regno dell’Alba. Maestro, i teatri saranno più che lieti di accettarci, se voi chiedeste...”


“No, non andrò nel Regno dell’Alba.” Rispose Kajen scuotendo la testa.


“E se noi...”


Improvvisamente, Kajen alzò lo sguardo e disse: “Voglio andare di nuovo a Neverwinter.”


“Cosa?”


“Signor Fels, ne siete sicuro?”


Rimasero tutti di stucco.


“Ci metteremo come minimo un mese di tempo per andare e tornare, e in questo intervallo la compagnia non avrà entrate.” Disse Egrepo preoccupato. “Per noi non sarà un problema, ma i nuovi attori e apprendisti non saranno in grado di sbarcare il lunario e probabilmente lasceranno la compagnia.”


Kajen sapeva che sarebbe stato difficile portare l’intera compagnia a Neverwinter. Senza un teatro disposto ad accoglierli, avrebbero dovuto preparare tutti gli oggetti di scena loro stessi, il che non era cosa facile.


Il momento successivo, Kajen disse qualcosa oltre le aspettative di tutti. “Ci andrò da solo.”


Stavolta i suoi studenti rimasero senza parole ancora più a lungo. Esitanti, domandarono: “Che... cosa andrete a fare a Neverwinter?”


“Provare ad essere un attore in un film magico” disse Kajen lentamente. “Sua Maestà dice che un giorno questi film diventeranno una forma d’arte popolare, ma non ha specificato quanto tempo ci vorrà per popolarizzare questa forma d’arte... dieci anni o venti anni? Non posso attendere così a lungo. Anche se dovessero volerci solo cinque anni, sarà tardi per imparare, e allora, la Compagnia del Fiore Stellato sarà più avanti di noi.”


Kajen era convinto che il momento migliore per mettersi al passo con la tendenza fosse ai suoi albori.


“Ma Sua Maestà ha già la Compagnia del Fiore Stellato...” mormorò Bernis.


“La Compagnia del Fiore Stellato ha solo May e Irene.” Kajen lanciò uno sguardo ai suoi studenti: “Qualunque compagnia deve fare pratica in continuazione per presentare un’opera eccezionale. La compagnia di May non ce la farà a far fronte a tutti i film che Sua Maestà ha intenzione di riprendere, perciò c’è la possibilità che Neverwinter ci permetterà di restare per ridurre il lavoro della Compagnia del Fiore Stellato. E se riusciremo a brillare più di loro in qualche genere di dramma in cui loro hanno difficoltà, come ad esempio una farsa, potremo avere l’occasione per recitare in un film magico.”


“Siete disposto a recitare un ruolo in una... farsa?” Egrepo non riusciva a credere a quello che aveva appena sentito.


“La vita è fatta di compromessi. Il più delle volte, se vuoi ottenere qualcosa, devi essere disposto a rinunciare a qualcos’altro.” Kajen annuì. “Anche se potremo recitare solo nelle farse, dovremo comunque fare del nostro meglio.”


Fece una pausa, poi aggiunse: “Naturalmente, Sua Maestà potrebbe anche rifiutarci nuovamente. Se dovesse accadere, mi unirò alla Compagnia del Fiore Stellato. Qualcuno di voi vuole venire con me?”


Nessuno rispose.


Kajen pensò che dovevano essere soltanto troppo esterrefatti per riuscire a dire qualcosa in quel momento, oppure erano riluttanti nel lasciare la Vecchia Città del Re.


Comprendeva i loro sentimenti.


Avevano reagito proprio come si era aspettato. Difatti, persino lui stesso era rimasto stupito da questa idea improvvisa. Come aveva detto Egrepo, essendo ad oggi il drammaturgo più venerato del mondo, avrebbe potuto continuare la sua carriera anche nel Regno dell’Alba. Eppure aveva deciso di abbandonare il teatro per i film magici, e non era stata affatto una scelta facile.


Per via della sua età, non poteva muoversi facilmente e con rapidità sul palcoscenico, e la sua memoria non era più quella di un tempo. Se questo maestro drammaturgo dovesse lavorare come un attore, avrebbe potuto recitare solo la parte della comparsa. Indipendentemente da quanto dovesse recitare bene, sarebbe inevitabilmente diventato uno scherzo agli occhi degli altri.


Diversi anni fa, quando era un famoso attore, aveva abbandonato la sua carriera per iniziare a scrivere opere. Da lì in poi non aveva mai pensato di tornare a recitare sul palcoscenico. Tuttavia ora non aveva altra scelta. Il Re aveva rifiutato la sua compagnia e non sembrava gradire molto le sue storie. D’altra parte, lui non sapeva scrivere opere come “Città Nuova” o “Alba”. Perciò aveva pensato che forse avrebbe potuto entrare nella Compagnia del Fiore Stellato come attore e prendere parte nella produzione di un film magico.


Tutto questo era incredibile. I suoi studenti rimasero a bocca aperta.


A Kajen bastò uno sguardo per capire quando scioccati essi fossero.


Era difatti una decisione coraggiosa, ma dopo averla presa si sentì finalmente sollevato.


Ormai aveva una certa età, ma in quel momento si sentiva giovane dentro. Questa sensazione gli ricordò di quanto si era sentito felice ed ispirato quando per la prima volta aveva visitato un teatro.


Da allora erano passati trent'anni e non si era più sentito così fino a quando non aveva visto il film magico.


Niente avrebbe potuto impedirgli di inseguire i suoi sogni.


“Tra di voi, Egrepo è quello che ha lavorato con me per più tempo, e sa come gestire una compagnia. Quando sarò via, gestirà la compagnia al posto mio.” Disse Kajen con fare calmo. “Di recente, molti giovani talenti si sono uniti alla compagnia, date loro più occasioni per mettersi in mostra. Fino a quando il pubblico verrà a teatro per vedere le opere, riuscirete a mantenervi.”


“Signor Fels...” Gli studenti volevano ancora dire qualcosa, ma vennero subito fermati da Kajen.


Aveva deciso di dare ascolto al suo cuore.


Voleva inseguire i suoi sogni.


Voleva recitare in un film magico.


***


&nbsp;


Neverwinter aveva prodotto la sua prima bomba al napalm.


Come Roland si era aspettato, gli alchimisti non ci misero molto per crearla.


Dopo solo una settimana dalla scoperta dell’addensante ideale, il Ministero dell’Alchimia era finalmente riuscito a produrre la prima bomba al napalm.


Questa consisteva in una dozzina di cilindri di ferro identici, alti un metro e con trenta centimetri di diametro. Gli esplosivi erano contenuti dentro i cilindri e tutte le micce erano connesse assieme.


“Vostra Maestà, questa è la bomba che ho progettato. La chiamo Tuono Brucia-Città” disse Retnin eccitato. “Ci sono tre sostanze diverse all’interno dei cilindri. Alla base, c’è lo strato di polvere di neve. Lo strato comburente è al centro, e in cima c’è lo strato di combustibile. Quando la polvere di neve viene accesa, le fiamme saliranno in alto raggiungendo lo strato comburente e poi il combustibile gelatinizzato. Questo processo assomiglia ad una eruzione vulcanica e...”


L’ex Capo Alchimista del Laboratorio Alchemico della Vecchia Città del Re continuava nella sua spiegazione: pensava di aver finalmente ottenuto l’occasione per sostituire Kyle Sichi. Sembrava che fosse veramente fiero della sua creazione, e diversi dettagli di progetti avevano impressionato Roland. Oltre alla ovvia sistemazione dei tre strati interni ai cilindri, aveva anche usato un detonatore elettrico e adottato la tecnologia di accensione ritardata per aumentare ulteriormente il potere distruttivo della bomba. Quando questa veniva accesa, i cilindri sarebbero esplosi uno ad uno e non avrebbero avuto effetti negativi sugli altri cilindri. Roland dovette ammettere che Retnin era davvero dotato.


Aveva scoperto che Retnin era particolarmente interessato nella creazione di bombe ed esplosivi.


Aveva solo qualche dubbio sulla sua capacità di dare nomi alle sue creazioni.


Ma per Roland non era un grosso problema. Dopotutto, quando questo genere di arma sarebbe diventata operativa, lui era l’unico che avrebbe avuto il diritto di darle un nome.


“Bene allora, testiamo subito il tuo Tuono Brucia-Città.” Disse Roland sorridendo.


&nbsp;


<em>Aris</em>
                                


                                



