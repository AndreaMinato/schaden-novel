---
weight: 1076
title: Capitolo 1076- Il Potere dei “Vermi”
pubDate: 2025-08-07T11:37:51.059Z
tags:
    - rtw
---






Il sito del test era situato in una valle della Catena Montuosa Invalicabile.


Era circondato da montagne e nessun essere umano ci aveva messo piede. Dato che non era accessibile per il trasporto pubblico, per le persone era piuttosto difficile raggiungere l’area senza l’aiuto di un aeroplano o di un tunnel. Perciò quello sarebbe stato il luogo migliore per condurre dei progetti segreti.


Le armi al napalm non erano affatto qualcosa di estremamente segreto e c’erano alcuni rari spettatori.


“Ah... l’aria qui è così rinfrescante. Posso sentire il profumo dei fiori e il terreno fresco” disse Celine emergendo dalle fenditure sulle rocce mentre agitava i suoi tentacoli. “Sono passati più di duecento anni dall’ultima volta che ho visto il cielo azzurro.”


Retnin rabbrividì. Perso ed in preda al panico, guardò verso Roland.


Chiunque sarebbe rimasto inorridito alla vista di un enorme mostro fuoriuscito dal terreno. Se questo fosse stato un film catastrofico, la comparsa di un mostro del genere sarebbe stato sicuramente un punto di svolta per la storia, dove sarebbe partita la musica di sottofondo.


Senza contare che questo mostro gigante poteva anche parlare.


Se qualcuno fosse riuscito a mantenere la compostezza anche di fronte ad una scena simile, Roland l’avrebbe considerato un ufficiale competente.






Quella era anche una delle ragioni per cui Roland aveva scelto questa valle come luogo per il test.






“Non preoccuparti. Anche loro erano umani, ma a causa dei demoni si sono trasformati in mostri.” Roland rassicurò l’alchimista dandogli una pacca sulla spalla. “Comunicano attraverso le loro menti, per questo puoi sentire le loro voci. Se vuoi parlare con loro, basta che parli ad alta voce oppure dentro di te, così ad esempio...”






Roland si rivolse a Celine e disse: “Non è difficile per un portatore originale dare uno sguardo al cielo azzurro e all’acqua cristallina una volta ogni tanto, no?”






“Questo perché Celine se ne sta rinchiusa tutto il giorno nella sala di ricerca” disse Pasha emergendo dal terreno. “Di recente, le Streghe della Punizione Divina stanno parlando delle loro esperienze del Mondo dei Sogni. C’era una parola specifica che descrive il suo stile di vita. Ricordo che definite una persona così come... rinchiusa?”






“Mi sembra che c’erano due aggettivi prima” aggiunse Alethea presentandosi con il Demone Anziano.






“Vuoi davvero che li dica?”






“Oh, anche no...”






Roland inarcò un sopracciglio verso Retnin e disse: “Vedi? Non sono così terrificanti no?”






“S-sì, avete ragione...” Retnin dovette concordare piuttosto riluttante.






“Hanno sacrificato i loro corpi umani in cambio di una vita eterna. I loro nuovi corpi sono altamente resistenti al calore e alla corrosione, questo significa che possono toccare direttamente molti composti chimici. I loro tentacoli sono sensibili a materiali diversi, il che permette loro di condurre molti esperimenti nello stesso momento. In altre parole, i loro corpi sono perfetti per la ricerca chimica. Che cosa ne pensi? Sei interessato a lavorare con loro?” Chiese Roland con una scrollata di spalle.






Retnin deglutì. Dopo un lungo silenzio rispose: “Io... sono apposto, Vostra Maestà.”






Anche se Retnin aveva rifiutato l’offerta di Roland, non evitava più il contatto visivo con le antiche streghe di Taqila. C’era addirittura un pizzico di curiosità nel suo sguardo.






Roland scosse la testa divertito e si incamminò verso il demone legato da delle funi.






Anche se aveva perso le sue gambe, Roland non voleva rischiare.






Dopotutto quel corpo era appartenuto ad un Guerriero della Punizione Divina.






Roland si accovacciò, guardò il demone diritto negli occhi e disse: “Tu sei Carb... radaby, giusto?”






Senza essere connesso ad una persona, il demone non poteva comprendere il linguaggio umano, anche se al momento era in un recipiente umano. Tuttavia, il palese odio e l’animosità negli occhi del demone parevano avessero superato la barriera del linguaggio, erano così evidenti che chiunque avrebbe capito il messaggio che portavano.






Roland continuò indifferente: “Ho preparato uno spettacolo di fuochi d’artificio per te. Hai commesso gravi atrocità verso la popolazione umana sulla Terra dell’Alba e distrutto più della metà dei nostri Regni. Adesso è il momento per noi di contrattaccare. Goditi lo spettacolo.”






Poi annuì verso Retnin e disse: “Procedi.”






L’alchimista lanciò uno sguardo verso il demone. Sapeva che non doveva fare domande sull’ordine del Re, semplicemente gridò: “Sì, Vostra Maestà!”






Dopo che fu tutto pronto, scesero nel tunnel sotterraneo, lasciando il demone da solo sulla rupe.






“Conto alla rovescia: dieci, nove, ... uno, fuoco!”






Un operatore innescò la bomba.






In un istante, fiamme rosse eruttarono dal centro della valle. Diversamente dagli alti esplosivi usati nella loro manovra, la luce era stata oscurata una una fitta nuvola di fumo nero. Il rumore e l’impatto prodotti dall’esplosione non erano impressionanti come quelli degli alti esplosivi.






Ma presto notarono una grande differenza tra questa nuova arma e quella vecchia.






Tramite un portello, potevano vedere chiaramente il fumo fitto che si innalzava lentamente e si diffondeva in cielo, era come se una mano gigante avesse messo un manto nebbioso. L’aria calda spingeva i carburanti in aria che poi ricadevano sul suolo come lava infuocata ed esplodevano come ombrelli aperti.






Dopo che questi “ombrelli” si aprivano, scintille rosse si illuminavano fino a formare un mare di fiamme!






Roland sapeva che questo risultato era stato ottenuto dalla reazione dell’alluminio con gli ossidi di ferro nello strato comburente.






L’energia rilasciata da questa reazione chimica causò una seconda esplosione che si protrasse per diversi secondi.






Per via della pioggia di esplosivi, la valle prese immediatamente fuoco. Nonostante Roland e gli altri si trovassero in una zona relativamente al sicuro, riuscivano comunque a percepire le onde calde provenienti dalle esplosioni.






Grazie alla forza di gravità, il fumo denso e le fiamme infine si separarono. Il fumo si dissipò, mentre le fiamme si diffusero su tutta l’area per il test. C’erano una foresta ed un ruscello al centro della valle, ma ora erano entrambi in fiamme. Roland pensò che a quel punto non era più necessario controllare se gli animali per il test erano ancora vivi o meno.






Dall’altra parte del tunnel, Alethea arricciò il suo tentacolo principale.






<em>“Se solo ci fosse stata un’arma come questa nell’Era di Taqila!”</em> pensò.






Dato che il fuoco era il nemico naturale della Nebbia Rossa, i demoni non lasciavano mai materiali combustibili in vista nei loro avamposti. Era impossibile accendere la legna per disperdere la nebbia. Anche se le streghe fossero riuscite a produrre fiamme ad alte temperature, avrebbero dovuto utilizzare il loro potere magico per farle funzionare. Ciononostante, questa nuova arma offriva loro la possibilità di spazzare via la tana dei demoni in un istante. Se fossero riusciti a trasportare l’arma nell’avamposto, sarebbero stati in grado di aprire un varco per l’esercito.






In quel caso, anche le Streghe della Punizione Divina avrebbero avuto più possibilità di sopravvivenza poiché non avrebbero più dovuto proteggere i soldati comuni dai demoni e dalla Nebbia Rossa.






Alethea poteva quasi prevedere che una torre di deposito di nebbia fiammeggiante si trasformava in un’accecante colonna di fuoco.






Le tre Streghe Superiori si scambiarono rapidamente le idee nei loro portatori originali. Senza una parola, si capirono tra di loro.






Alethea lanciò uno sguardo a quell’uomo mortale e sospirò profondamente... era un peccato che non fosse nato quattrocento anni prima.






Dopo quattro ore, le fiamme si placarono.






L’intera valle era stata rasa al suolo.






Quando Roland uscì dal tunnel, ebbe la sensazione che fosse piena estate piuttosto che inizio primavera. L’aria bollente aveva momentaneamente trasformato la valle in una serra.






Guardò verso il demone sulla rupe. Dato che in precedenza avevano ripulito la zona circostante, il fuoco non aveva raggiunto il loro riparo. Mentre per quanto riguardava le Streghe della Punizione Divina, l’esplosione non aveva causato loro alcun danno poiché non potevano in ogni caso percepire il calore.






Roland notò chiaramente una traccia di incredulità negli occhi del demone.






Probabilmente era quello che Pasha e le altre Streghe della Punizione Divina si aspettavano di vedere.






Le streghe di Taqila sapevano che il demone non avrebbe ceduto.






Volevano soltanto che sapesse...






Che queste creature che avevano sempre guardato dall’alto verso il basso avevano ora la capacità di annientarli.






<em>Aris</em>


                                


                                



