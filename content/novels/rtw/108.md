---
weight: 108
title: Capitolo 108- Eco (parte I)
pubDate: 2025-08-07T11:37:50.888Z
tags:
    - rtw
---






I Mesi dei Demoni erano terminati da due settimane e la neve si era finalmente trasformata in torrenti che si riversavano nel Fiume Acqua Rossa.






Il panorama perfettamente bianco svaniva lentamente e gli alberi, posti su entrambi i lati, cominciavano a germogliare nuovamente.






Il territorio ad est di Città di Confine era quello che Anna aveva ripulito dagli alberi e dalla neve, perciò adesso era stato tramutato da Sua Altezza in un campo d’addestramento temporaneo per il Primo Esercito.






Nel campo d’addestramento, Carter stava impugnando un fucile e verificando se la baionetta fosse installata saldamente.






Questa era la nuova invenzione di Sua Altezza ma, comparata alla macchina a funzionamento automatico e alla polvere nera modificata, questa nuova invenzione sembrava essere un po’ troppo semplice. Dal momento in cui l’aveva presa in mano per la prima volta, Carter aveva quasi immediatamente capito che quella non era un’arma idonea.






In breve era solamente un triangolo in ferro appuntito, con la linea mediana come base, che possedeva due frammenti d’acciaio verso il basso. Sebbene fosse dotata di una lama affilata, era assolutamente impossibile usarla per tagliare – la lama era troppo corta, se avesse dovuto piegarsi si sarebbe potuta rompere immediatamente.  Aveva a malapena la punta mentre l’altra estremità era spessa solo un paio di centimetri. Anche se fosse riuscito ad attaccare un nemico, provando a squarciare orizzontalmente, Carter non poteva assicurare che sarebbe stato in grado di fare a pezzi gli abiti del nemico.






Quest’arma poteva essere utilizzata per un solo scopo: accoltellare. E persino prima di poter essere utilizzata, doveva essere collegata al fucile. Preso singolarmente, persino un pugnale poteva essere considerato un’arma migliore di lei.






Agli occhi del cavaliere, quella era assolutamente inadatta per essere utilizzata come arma, oltre che un ingente spreco di ghisa, considerato il fatto che permetteva un solo tipo di attacco. Se un fabbro all’interno del suo territorio avesse osato creare un tale strumento, lo avrebbe legato e pestato ferocemente.






Ma nonostante fosse così orribile, Carter poteva comunque vederci l’originalità di Sua Altezza e la sua passione per i dettagli. Per esempio, l’elaborazione del collegamento tra il fucile e la baionetta. L’imboccatura della canna possedeva due scanalature con una giusta angolatura all’estremità, in modo tale che i due piccoli frammenti d’acciaio nella baionetta potessero essere installati nelle scanalature. In questo modo, la baionetta sarebbe stata parte della canna e dunque fissata ad essa. Grazie a questo progetto, le scanalature ed i frammenti d’acciaio non avevano bisogno di adattarsi perfettamente. Se fossero state troppo ampie, l’artigliere avrebbe potuto giusto inserire qualche pezzo di carta tra i due frammenti d’acciaio e le scanalature e, nel momento in cui sarebbe stato meglio equipaggiato, solo allora avrebbe ruotato la baionetta. Nel caso non avessero avuto nessun pezzo di carta a disposizione, le foglie d’albero sarebbero state altrettanto adatte.






“Inserire la baionetta nel fucile!”.






Quando udirono la parola chiave, i membri della squadra di tiro tirarono fuori la baionetta dalla loro sacca e la inserirono nella canna del fucile – sino ad ora erano stati capaci di produrre solamente quaranta nuove armi e sacche di supporto. Così, i soldati che non avevano ricevuto la nuova arma dovevano inserire un bastoncino nei loro fucili.






Si esercitarono a compiere quest’azione per quasi l’intera mattinata ed ora, alla maggior parte dei soldati, occorreva aggiustare la baionetta una o tre volte prima di riuscire a fissarla correttamente. Stando alle parole di Sua Altezza, la baionetta doveva essere utilizzata come ultima risorsa. Non voleva che i suoi uomini iniziassero un combattimento corpo a corpo con la baionetta di loro iniziativa. Carter non era d’accordo con questa affermazione, finché un uomo non avesse pugnalato personalmente un nemico, sarebbero stati considerati ancora dei bambini. Solamente quando avrebbero visto il sangue per la prima volta, si sarebbero potuti trasformare da comuni minatori e cacciatori a soldati.






Anche Ascia d’Acciaio era rimasto tra le file delle reclute. Sebbene egli avesse precedentemente sostenuto di essere solamente un cacciatore, Carter poteva dedurre, dalle sue competenze, che aveva ricevuto un addestramento speciale al combattimento prima di allora. Le sue doti non erano peggiori rispetto a quelle di un qualsiasi altro cavaliere.






Sua Altezza Reale aveva chiesto a Carter di insegnare ai soldati come utilizzare correttamente la nuova arma. Avendo ricevuto quest’ordine, Carter si sentì un pochino colpevole. La baionetta era un tipo di arma che non aveva mai visto prima, dunque era impossibile che sapesse come utilizzarla.






Tuttavia, dopo aver visto il prototipo, Carter si sentì, ancora una volta, immediatamente più fiducioso. Dopo tutto, non era altro che l’equivalente di una lancia corta. Inoltre, grazie alla sua speciale lama, era più semplice da usare rispetto alla picca.






A causa del particolare design della lama, il metodo d’addestramento con la baionetta era diventato molto speciale. Non avevano bisogno di imparare a spaccare, sollevare, bloccare o spazzare con essa, dovevano solamente allenarsi a compiere una sola mossa, accoltellare.  Così, il cavaliere lasciò allineare tutti i soldati ed in seguito iniziò ad insegnare loro il miglior metodo per farlo (accoltellare) – porre un piede di fronte all’altro, flettere le ginocchia e poi spingere le braccia in avanti con il massimo della loro forza.






Questo metodo d’addestramento ripetitivo era estremamente noioso, così Carter rimase sorpreso dalla meticolosità impiegata da ognuno di essi per portarlo a termine. Prima dell’inverno erano tutti ancora un branco di civili deboli e sfaticati, ma adesso si comportavano con un gruppo di reclute decenti. Quando Carter gridava un comando, entravano immediatamente in azione. Doveva ammettere che ci mettevano persino più impegno degli scudieri che aveva precedentemente addestrato. Ovviamente, se avesse dato loro una spada o, utilizzando le parole di Sua Altezza, se avesse dato loro “un’arma bianca”, sarebbe stato comunque in grado di sconfiggerli, utilizzando un bastone, con soli tre colpi. Ma per quanto riguardava la loro forza di volontà, i loro progressi già meritavano di essere riconosciuti.


Dopo un’ora di addestramento, Carter permise alla squadra di tiro di sedersi, concedendo loro una pausa. In quel momento anche Sua Altezza Reale, il Principe, si presentò sul campo d’addestramento, seguito da una donna incappucciata. Ciò non colse il Cavaliere di sorpresa. Precedentemente all’inizio dell’addestramento, Sua Altezza Reale lo aveva informato in anticipo sul fatto che, nel corso della pratica odierna, sarebbero stati assistiti da una strega.






Tuttavia, Carter non poteva sapere che la strega sarebbe stata così alta, da quello che i suoi occhi potevano constatare era quasi alta come Sua Altezza. “Ma ciò nonostante è ugualmente deliziosa e di bell’aspetto” pensò Carter. Successivamente tornò al presente e lasciò alzare in piedi i soldati, permettendo loro di accogliere il quarto Principe con un saluto.






“Vostra Altezza!” gridarono i soldati alzando le mani.






“Vi ringrazio per il vostro impegno” ricevendo i loro saluti, Roland annuiva e passeggiava, dato che voleva anche parlare in privato con Carter. Ma in quel momento, un soldato si precipitò improvvisamente in direzione del Principe. Vedendo ciò, Carter gli lanciò un’occhiataccia ponendo il Principe dietro di lui. Usignolo reagì persino più velocemente, la sua mano apparì fuori dalla nebbia e afferrò il braccio di Roland. Se la situazione si fosse fatta leggermente più pericolosa, sarebbe stata capace di trascinare il Principe nella nebbia.






Ma poi si resero conto che la persona che si era avvicinata era in realtà Ascia d’Acciaio.






E ancor più, non stava correndo in direzione del Principe, ma verso la strega sconosciuta, cadendo immediatamente in ginocchio al suo cospetto. Non il normale inchino del Regno, quello su un ginocchio, no, si gettò a terra con l’intero corpo e la testa profondamente nascosta tra le braccia: “Mio Capo Clan!”.






*


“Prima dimmi, che sta succedendo?”.






Rientrati all’ingesso del Castello, Carter, Eco e Ascia d’Acciaio stavano in fila, mentre Roland, che sedeva sul trono, domandava chiaramente insoddisfatto.






“Disciplina, devi sempre mantenere la disciplina! Questa è una delle regole più importanti all’interno della milizia ed ora anche l’esercito avrebbe dovuto avere la stessa ferrea disciplina! Senza parlare dell’aver visto il Capo Clan, anche se avessi visto il Re non avresti dovuto muovere nemmeno un passo fuori dalla linea. Questa è l’unica condizione, ci sarà sempre tempo, dopo, di fare rapporto”.






Sin dall’inizio, Roland aveva avuto una buona impressione di Ascia d’Acciaio, ma con la sua azione odierna, poteva solamente sospirare. Così, la sua ultima analisi fu che sembrava che la sua qualità culturale interiore non fosse capace di tenere il passo delle sue doti pratiche, chiaramente non aveva compreso il significato della parola disciplina.






“Vostra Altezza Reale” Ascia d’Acciaio non riuscì a contenersi oltre. Voleva inginocchiarsi, mostrando il proprio rimorso. Ma quando fu già a metà dell’opera venne fermato da Roland.






“Sta’ dritto e parla!”.






“Sì!” Ascia d’Acciaio deglutì nervosamente per poi iniziare a parlare: “Sono cresciuto nella Città delle sabbie ferrose e ho giurato lealtà e devozione verso il Clan Osha ed il nuovo Capo Clan Luna d’Argento”.






“No, Kabago, non sono il Capo Clan…” dissentì velocemente Eco.






“No, lo sei” ribatté Ascia d’Acciaio: “Tuo padre e tuo fratello erano già morti, secondo l’usanza di Osha, dal momento della loro morte sei diventata il Capo Clan del nostro Clan Osha. Quando ho sentito che eri stata venduta al Porto delle Acque Chiare mi sono recato immediatamente lì, ma non sono riuscito a trovarti, pensavo che tu… fossi morta”.






“Ma io “.






Roland interruppe Eco: “Uno alla volta, prima lascia che Ascia d’Acciaio finisca la sua storia”.






“Le obbedirò sino alla fine dei miei giorni, Vostra Altezza”.






…


La storia non era complicata; Roland riuscì a capire velocemente l’idea generale dietro ciò che era accaduto.






Eco, originariamente, era un membro del Clan Osha nella Città delle sabbie ferrose. Il suo vecchio nome era Luna d’Argento e suo padre era stato il leader del Clan Osha.






Il popolo della Nazione della Sabbia non aveva vita facile. La Città delle sabbie ferrose riusciva ad ospitare una popolazione limitata, così, ogni tre anni, ogni clan doveva prendere parte al sacro duello. I sei clan vincitori ricevevano il diritto di vivere in città, mentre gli altri dovevano vivere all’esterno o recarsi tutti insieme al Mare Verde.  Questi erano luoghi pericolosi in cui vivere, sebbene offrissero dell’acqua, le bestie demoniache e le tempeste di sabbia potevano rappresentare una grande minaccia per i Sabbipodi. Dunque, durante ogni Sacro Duello, i guerrieri dei vari clan non si sarebbero mai risparmiati pur di ottenere la vittoria.










Haru
                                


                                



