---
weight: 1081
title: Capitolo 1081- Una Notte Tranquilla
pubDate: 2025-08-07T11:37:51.059Z
tags:
    - rtw
---












L’intero accampamento cadde in un silenzio di tomba dopo il tramonto.






Tutti sprofondarono in un sonno profondo dopo aver lavorato tutto il giorno, comprese le streghe.






Ma Fulmine era sveglissima.






La sua insonnia era iniziata circa 15 giorni prima o meglio, si sentiva irrequieta fin da quando aveva lasciato la Foresta delle Ombre. I segni del becco di Maggie iniziarono nuovamente a pulsare, ricordandole l’esperienza di quel giorno.






Non sapeva se il dolore fosse reale o no. Aveva provato diversi metodi per distrarsi ma nessuno aveva funzionato. La ferita era ancora lì. Non si aggravava né spariva, ma rimaneva sul suo petto come una macchia scarlatta permanente che si rifiutava di sparire.






Fulmine era turbata. Ogni giorno, restava sveglia sino alle 3 o 4 del mattino prima di cadere in un breve sonno agitato. Perseguitata da costanti incubi, si sarebbe destata con un sussulto al minimo rumore percepito attorno a lei.






Rilasciò un sospiro quasi inudibile. Con la coda dell’occhio, vide Maggie distesa e spaparanzata nel suo letto in un sonno profondo.






Rimboccò la coperta spiegazzata sotto le ascelle di Maggie, scivolò fuori dal letto e uscì silenziosamente dalla camera.






L’accampamento delle streghe si trovava al centro dell’accampamento, sorvegliato dalle Streghe della Punizione Divina. Visto che Fulmine non voleva disturbarle, volò fuori dal posto tenda e atterrò piano sulla ferrovia incompiuta.






Il chiaro di luna calava obliquamente lungo la strada e illuminava d’argento i bordi delle rotaie. Una brezza notturna soffiava attraverso il campo, scompigliando i cespugli e gli alberi. Poteva sentire debolmente il cinguettio degli uccelli e il canto degli insetti. Una volta le piacevano le notti come questa, ma adesso non era semplicemente dell’umore per apprezzare la bellezza della natura.






Non aveva nemmeno il coraggio di guardare in direzione di Taqila. Sapeva che il mostro nascosto nell’oscurità la stava ancora osservando. Ogni volta che avesse percepito il suo sguardo, la sua mano avrebbe automaticamente raggiunto la sua ferita nel petto.






Vedendo le croci estendersi lungo il campo, Fulmine si sentiva amareggiata.






In effetti le ci era voluto un mese per superare finalmente la paura di volare sopra le basse mura cittadine di Neverwinter. Sapeva che non sarebbe più riuscita ad affrontare direttamente i Demoni Anziani a Taqila, ma era convinta che finché avesse continuato il suo programma riabilitativo, un giorno sarebbe potuta tornare alla sua condizione originale risalente a prima dell’incidente.






Ma la realtà era crudele. Non solo aveva perso l’abilità di evocare il suo potere a piacimento, ma aveva anche delle difficoltà nel volo. La cosa peggiore era che aveva iniziato ad avere paura anche dei demoni normali.






In passato, lei e Maggie riuscivano a sconfiggere quattro Demoni Folli senza sforzo.






Ma adesso, riusciva solamente a pedinare il nemico a distanza, aspettando la loro ritirata.






In altre parole, era un ostacolo per l’operazione.






Quel pensiero la portò quasi alle lacrime.






Non importa quanto si sforzasse per nascondere il suo segreto, la gente prima o poi l’avrebbe scoperto.






Persino Maggie, che di solito era lenta di comprendonio, aveva notato qualcosa di diverso in lei.






Forse, un giorno, Maggie avrebbe preso la sua strada, lasciandosi alle spalle la sua parte esitante.






A quel punto, cosa avrebbe dovuto fare?






“Sono così inutile,” farfugliò, mentre si accovacciava e affondava la testa tra le sue ginocchia. “Come può una persona, così spaventata dai demoni, essere il capitano del Gruppo di Esplorazione? Sicuramente mi riderebbero dietro se sapessero quanto sono vigliacca… Mi sono sempre considerata la più grande esploratrice, ma la verità è che sono solamente una codarda.”






“<em>Sì, lo se</em>i,” disse in tono di rimprovero una voce nella sua testa. “<em>Prima o poi sapranno chi sei e ti prenderanno in giro.</em>”






“Ma io non voglio questo…” disse Fulmine prorompendo in singhiozzi.






“<em>Adesso vedi la conseguenza del vantarsi. Se non vuoi che qualcuno si prenda gioco di te, sarebbe meglio che tu te ne vada in un luogo dove nessuno ti conosce. Altrimenti, sarai lo zimbello di tutti di sicuro</em>.”






“Ѐ questo l’unico modo? Andare via?”






“No, non puoi andartene,” disse all’improvviso una voce.






“Chi è là?” Inorridita, Fulmine urlò e sobbalzò sollevando la testa. Vide una figura familiare non lontano da lei, con un paio di orecchie lunghe e una coda scodinzolante allo spettrale chiaro di luna opalino. “… Lorgar?” Pianse Fulmine.






“Ahem…” Rispose la ragazza lupo con un colpo di tosse. “A mia discolpa posso dire che non era mia intenzione origliare.”






In quel momento, Fulmine notò che Lorgar era madida di sudore. La sua pelle olivastra, caratteristica tipica dei Mojin, luccicava come pietre preziose.






“Ti stai… allenando?”






“Sì. Non sono forte come una Straordinaria. Anche se posso trasformarmi in un lupo, ho ancora bisogno di rinforzare il mio corpo. Altrimenti, diventerò debole e non sarò in grado di combattere,” disse Lorgar mentre agitava le mani. “Ultimamente non abbiamo incontrato alcun demone, e ho promesso al capo di non lasciare l’accampamento. Per assicurarmi di ricevere un’adeguata preparazione fisica giornaliera, devo allenarmi di notte.”






“Capisco…” Mormorò Fulmine, ora tornata completamente alla realtà. Fece un respiro profondo, nascose il viso tra le mani e chiese: “Hai sentito tutto?”






Non aveva nemmeno bisogno di una risposta. I lupi di norma hanno un udito acuto.






Fulmine sentì il calore propagarsi sul viso e sul collo.






“Beh…” Lorgar rimase in silenzio per un secondo e disse: “Non ho mai consolato nessuno prima d’ora, perciò non posso offrirti conforto. Tuttavia, voglio raccontarti la storia di mio padre.”






“Ѐ nato nel Clan Fuoco Selvaggio ed è un membro della Famiglia Fiamma Bruciante, ma nessuno si aspettava che sarebbe stato il capo clan ai tempi, perché ha una grande debolezza rispetto ai suoi otto fratelli. A mio padre non piacciono gli eventi sociali. Ha paura di cacciare da solo, e la caccia è un grande evento sociale in cui i Mojin scelgono il loro capo. Dopo tutto, un capo non deve solo gestire gli affari all’interno del suo clan, ma deve anche esercitare la sua influenza sulle altre tribù. Ogni clan avrebbe scelto il migliore fra la loro generazione di giovani per mettere in mostra il loro potere.”






Fulmine era a corto di parole. Non riusciva a credere a quello che aveva sentito. La persona asociale di cui Lorgar stava parlando non solo aveva messo in ombra tutti durante l’Incontro Sportivo di Neverwinter, ma aveva anche attirato l’attenzione del Re Roland Wimbledon. Quell’uomo era davvero il padre di Lorgar?






“A dirla tutta, non ci credevo quando mio padre me lo ha raccontato, così sono andata a verificare da mio nonno,” Lorgar continuò sorridendo mentre si avvicinava lentamente a Fulmine e si accovacciava accanto a lei. “Ma era la verità. Chiesi a mio nonno perché scelse mio padre come capo del nostro clan, e lui disse: ‘Guelz probabilmente non otterrebbe niente da solo, ma è il guerriero più forte del clan con il supporto dei suoi uomini. Allora perché non scegliere lui? Perché i membri del clan dovrebbero sempre supportarsi gli uni con gli altri, è così che un clan sopravvive. Una battuta di caccia non prova niente.’”






Il cuore di Fulmine mancò un battito.






“In realtà sono contenta… di ciò che mio padre e mio fratello maggiore hanno fatto per me a Neverwinter,” disse Lorgar mentre abbassava le orecchie. “Mio padre ha fatto qualcosa che non avrebbe mai fatto se non fosse stato per me… Un qualcosa di abbastanza imbarazzante.”






<em>“Hmm, d-davvero? Te ne sei andata infuriata e sei tornata all’Edificio delle Streghe, lasciandoli soli nella sala del Castello. Hai detto che non volevi vederli mai più, anche se devo ammettere che il loro look era un po’ inappropriato in quella situazione</em>.” Pensò Fulmine.






“Mio nonno probabilmente voleva farmi capire che il coraggio non viene solo dall’interno, ma anche dall’esterno,” disse Lorgar lentamente. “Quindi perché ti interessa così tanto come ti guarda la gente? Se i membri della tua squadra nel Gruppo di Esplorazione dovessero andare incontro ad una crisi, tu li lasceresti da soli?”






Dopo un momento di silenzio, Fulmine replicò con calma: “… Grazie.”






“Ti ho detto che non ti sto consolando. Ti sto solamente raccontando una storia,” disse la ragazza lupo scuotendo la testa. “Perciò, non devi ringraziarmi di niente. In più, trovo che il Gruppo di Esplorazione sia in qualche modo interessante… In quanto membro del gruppo, sono obbligata a tirarti su di morale.”






Fulmine era sul punto di piangere. Si sfregò gli occhi in tutta fretta, facendo finta che fosse colpa del vento. Quando finalmente riuscì a calmarsi e fu pronta a parlare, Lorgar si girò all’improvviso e le tappò la bocca con una mano.






"Shh..."






Dopo che Lorgar tolse la mano, Fulmine chiese con voce sommessa: “Che problema c’è?”






“Hai sentito qualcosa?”






“Huh?” Fulmine alzò la testa e ascoltò con attenzione. A parte il fischio del vento, non sentiva niente.






“Aspetta… Pare che le civette e gli insetti abbiano smesso di cantare.”






“Qualcosa sta venendo da questa parte da lì,” disse Lorgar drizzando le orecchie, il suo sguardo rivolto verso il cielo notturno ad est. “Questo fischio… fai attenzione!”






Afferrò Fulmine per la vita, e insieme rotolarono giù da un pendio fino alla strada!






Proprio in quel momento, sentirono un boato tremendo attraverso l’aria soprastante!






<em>Haru</em>


                                


                                



