---
weight: 10840
title: Capitolo 1084- Nel Fumo della Battaglia
pubDate: 2025-08-07T11:37:51.060Z
tags:
    - rtw
---












I nemici continuavano ad attaccare e la battaglia si faceva sempre più feroce.






Con un suono sibilante, una dozzina di colonne di pietra piovvero dall’alto. Fumi e polveri mischiate alla Nebbia Rossa si diffusero in aria, nascondendo la pallida luna. Frammenti di pietra schizzarono ovunque, costringendo le persone ad abbassare la testa. La situazione sembrava quasi il disastro del giorno del giudizio. Una colonna atterrò precisamente su una delle casse di ferro. L’onda d’urto fece volare Danny attraverso il campo di battaglia. Quando realizzò quello che era accaduto, era già steso per terra.






“Aargh... dannazione” mormorò Danny tra un colpo di tosse ed un altro. Percepì un forte dolore nel petto, mentre in bocca sentiva il sapore del sangue. “Malt, stai... stai bene?”






<em>“Io si”</em> rispose ansioso Malt al suo fianco:<em> “Ma tu sei ferito!”</em>






“Probabilmente ho una costola spezzata” disse Danny stringendo i denti e sussultando per il dolore. “Ma non è niente di grave. Finché riesco a premere il grilletto posso continuare a combattere...”






Brancolò freneticamente nell’oscurità in cerca della sua arma, fino a quando non percepì la sensazione familiare nel suo palmo. Fortunatamente non l’aveva persa.






<em>“No, dovresti fuggire, e il più velocemente possibile!”</em> Implorò Malt.






Danny si sforzò per rimettersi in piedi e si appoggiò alla cassa di ferro deformata che si trovava dietro di lui.






Gli era quasi costata tutta la sua forza.






Vide profilarsi nella nube di Nebbia Rossa un’imponente colonna di pietra nera che si apprestava ad aprirsi.






Danny sollevò lentamente l’arma e la posò sulla spalla, usando il ginocchio per stabilizzarla. Dato che il bersaglio si trovava solamente a dieci metri di distanza, era certo che non l’avrebbe mancato.






<em>“Basta! Hai già fatto abbastanza! Perché non te ne vai?”</em>






Danny riusciva a sentire le grida di Malt. Anche lui stesso voleva farsi la stessa domanda.






<em>“Perché non voglio allontanarmi da questo sapore di fumo e non voglio che tu sparisca...”</em>






Nell’istante in cui sparò, la lastra collassò.






Aveva fatto centro.






Prima che il demone avesse potuto aprire il sacco, il proiettile aveva colpito la sua fronte.






Stavolta però, il demone non si accasciò.






Come se nulla fosse, uscì camminando dalla colonna, mentre scuoteva via i resti della sacca dal suo corpo. Si fermò di fronte a Danny.






Era un demone corazzato, molto più grande di un Demone Folle. Mentre si avvicinava, tutta la sua incredibile altezza proiettò su Danny un’ombra che raggiungeva il cielo. Nella completa oscurità, Danny poteva vedere soltanto i suoi occhi rossi che brillavano maliziosi.






Danny caricò il fucile e premette nuovamente il grilletto.






Con un tintinnio, scoppiarono delle scintille dal petto del demone e delle onde azzurro chiare si incresparono attraverso il suo corpo.






Il demone fissò Danny con uno sguardo freddo e si trascinò verso di lui.






Non aveva sfoderato la sua arma, ma continuava a spostarsi verso di lui con fare altezzoso.






Danny ripeté le stesse azioni in modo meccanico. Caricava e sparava, ma sembrava che i proiettili avessero perso il loro tocco magico.






<em>“No...”</em> Malt scoppiò in un pianto disperato.






Al quarto colpo, fiamme abbaglianti eruttarono dal petto del demone.






<em>Bang!</em>






Con uno schianto assordante, il demone venne mandato in volo verso il campo, diritto su una cassa di ferro.






Danny rimase pietrificato per terra, osservando con stupore un filino di fumo che usciva dalla canna.






Poi vide un uomo di fronte a lui.






“Fuggi, mortale” disse l’uomo voltandosi. “Questo non è qualcosa che puoi gestire. Ci penseremo noi da qui.”






L’uomo portava un fucile di enorme calibro, i proiettili intorno alla sua vita erano spessi quanto il suo polso. A quanto pareva, non era qualcosa che una persona normale potesse trasportare. Inoltre, l’uomo era ricoperto con la stessa armatura che indossava il demone.






“Unità Speciale di Strategie e Tattiche.”






Quelle furono le parole che in quel momento vennero in mente a Danny.






Questa unità era la più misteriosa del Primo Esercito, sin dal loro debutto nella prima spedizione. Non avevano mai partecipato alle sessioni di allenamenti, perciò nessuno sapeva in quanti fossero e dove fossero stanziati. L’unica cosa che sapevano su di loro, era che erano stati tutti scelti da Sua Maestà in persona ed erano considerati le truppe più potenti di Neverwinter.






“Grrr...”






Il demone arrancò fuori dalla cassa di ferro ribaltata e gridò furioso. Finalmente cambiò il suo atteggiamento altezzoso e prese l’enorme spada a doppio taglio che portava sulla schiena.






“Mmh, un Demone Anziano promosso da Signore dell’Inferno? Ecco perché hai una reazione magica così potente” disse l’uomo a sé stesso piuttosto che al demone. Si lanciò senza timore verso il nemico. “Abbiamo atteso questo momento per tanto tempo!”






Diversi soldati equipaggiati alla stessa maniera lo seguirono. Quando il gruppo si uni alla battaglia, la situazione cambiò gradualmente. Nonostante i loro carichi pesanti, si muovevano e camminavano molto più velocemente di un soldato regolare. Lentamente misero i nemici alle strette e i loro attacchi divennero ancora più brutali, addirittura selvaggi. Dopo che esaurirono le munizioni, invece di usare i bunker, passarono alle baionette e iniziarono a trafiggere ferocemente i nemici.






Il demone era più agile di quanto sembrasse. Tuttavia, circondato da quattro guerrieri furiosi e apparentemente fuori di testa, dovette rassegnarsi al suo destino. Le increspature blu iniziarono a svanire.






Non c’era da meravigliarsi che fossero stati scelti dal Re.






Eppure questo era anche il campo di battaglia di Danny.






Non si sarebbe mai ritirato, a meno che non fosse morto.






Si sforzò a sedersi, sostenne l’arma con il suo corpo e mirò verso il campo di battaglia.






Quando abbatté un Demone Folle che stava per lanciare un attacco a sorpresa all’Unità Speciale di Strategie e Tattiche da dietro, il guerriero si voltò e gli lanciò uno sguardo da lontano.






Danny aprì l’otturatore e, prima che il fumo si disperdesse, prese una forte boccata d’aria satura dell’odore di polvere da sparo. Provò una sensazione mista di dolore e soddisfazione.






“È una sensazione meravigliosa, non è vero, Malt?”






***






“Diamine! Che cavolo sta facendo il Battaglione dell’Artiglieria?”






“Non possono fermare questa pioggia di aghi di pietra?”






“Spero che non abbiano mandato dei novizi al fronte.”






Giù nelle trincee della cerchia esterna dell’accampamento, alcuni soldati si lamentavano dietro ai loro scudi. E Pelle di Pesce era uno di questi. Anche se era un membro della squadra delle mitragliatrici antiaeree, pensava che non sarebbe stata una buona idea utilizzare le mitragliatrici quando i nemici erano qualcosa di più macabro delle Bestie Diaboliche volanti.






Dopo che erano stati svegliati, avevano immediatamente occupato la linea difensiva secondo la procedura prestabilita. Poco dopo avevano bombardato lungo la via alcuni demoni con fuochi incrociati e mortai, in modo da mantenere intatta la linea difensiva. I soldati in servizio erano confusi sul prossimo bersaglio. Quando tutti si erano convinti che la loro missione sarebbe stata quella di sterminare gli invasori sparsi, avevano ricevuto un nuovo ordine dai loro superiori. Sotto qualsiasi circostanza non dovevano lasciare le trincee e nel frattempo dovevano prepararsi per la battaglia contro i veri nemici.






Un gruppo di demoni stava per attaccare l’accampamento sia da est che da sud. Rappresentavano la forza principale.






Pelle di Pesce ripensò alla spedizione effettuata pochi mesi prima, dove orde di demoni scattavano verso di loro ad una velocità terrificante. Era stata una scena agghiacciante. Fortunatamente, il Primo Esercito si era preparato per bene. Il loro cannoneggiamento aveva fermato i demoni da qualche parte a duecento metri di distanza dall’accampamento.






Eppure, in quel momento non c’erano fortini intorno alla linea difensiva e i rinforzi di artiglieria non si erano ancora fatti vedere. Ogni tanto, sopra di loro uno scoppio risuonava in aria come una frusta. Non potevano vedere praticamente niente nella completa oscurità. Pelle di Pesce non era certo che sarebbero stati fortunati come l’ultima volta.






All’improvviso, qualcuno gridò: “Stanno arrivando! Sono a mille e cinquecento metri da noi. Tutti sull'attenti!”






<em>“Mille e cinquecento metri? Possiamo a malapena vedere fino a duecento metri!”</em> Pelle di Pesce si lamentò tra sé e sé. Sapeva che l’ordine era stato dato dalla strega che possedeva la Vista Magica, e come soldato, era obbligato a seguire gli ordini. In nessun caso avrebbe potuto disertare la sua posizione. Strinse i denti, pronto a sparare.






Proprio in quel momento, il treno emise un lungo e acuto fischio in lontananza!






<em>Aris</em>


                                


                                



