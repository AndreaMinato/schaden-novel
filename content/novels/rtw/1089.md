---
weight: 10890
title: Capitolo 1089- La Divinità degli Dei
pubDate: 2025-08-07T11:37:51.060Z
tags:
    - rtw
---












Servivano molta forza ed energia per connettere le menti.






Gli venivano in mente solo due parole per descrivere quel genere di sensazione: bruciore e caos.






La sensazione di bruciore derivava dall’Origine della Magia. Nonostante fosse la fonte di ogni genere di potere e dove tutto ritornava, oltre ad essere ciò che aveva generato il Regno delle Menti, l’Origine della Magia avrebbe anche distrutto ogni cosa le si fosse avvicinata prima della promozione.






Mentre la sensazione di caos proveniva dalle menti stesse.






Quando il potere magico raggiungeva un certo livello, lasciava dei segni nella mente dell’individuo.






Numerose menti convergevano come flussi e si univano all’oceano. Alcune di loro affondavano giù, lasciando dietro di sé lievi tracce, mentre altre fluttuavano via con la marea.






La differenza risiedeva nel caso in cui le menti avessero o meno una coscienza.






Era questo che differenziava le menti superiori da quelle inferiori.






Quelle che affondavano erano inutili, mentre quelle che galleggiavano indicavano che erano già entrate nel Regno delle Menti prima d’ora. Anche se erano entrate una volta sola, si differenziavano dalle altre.






Hect Zod era uno di quelli bravi nel controllare le menti.






Non solo era stato riconosciuto dall’Origine della Magia, ma aveva anche ottenuto l’abilità di connettersi con le menti con il proprio volere.






Questo gli aveva permesso di cercare informazioni preziose.






Ma non lo faceva spesso quel genere di cose.






Le menti si intrecciavano e si influenzavano l’un l’altra. Se fosse rimasto lì per troppo tempo, la sua mente sarebbe stata contaminata. Inoltre, era piuttosto facile perdersi in mezzo ai flussi delle menti. Difatti, molti avevano perso l’orientamento dopo essere entrati nel Regno delle Menti ed avevano lasciato i loro corpi vuoti e senza anima nel mondo reale. Hect Zod non voleva diventare uno di loro.






Ma la ragione principale però, era che a Hect Zod non piaceva quel luogo.






Anche se era uno dei migliori controllori di menti, non poteva soffermarsi per troppo tempo.






Senza il supporto di un corpo, la mente sarebbe sprofondata nell’Origine della Magia. Gli individui appena risvegliati lo avrebbero rapidamente rimpiazzato visto che tutto lì era soggetto a cambiamenti. Se non fosse riuscito a migliorarsi, alla fine sarebbe svanito in una nuvola di fumo. Vedere la sua stessa mente danzare su e giù, era come vedere la sua stessa vita andare verso la propria fine. Non era un’esperienza piacevole.






Improvvisamente, Hect Zod percepì qualcosa di familiare.






<em>“Questo è... Kabradhabi?”</em>






Era sorpreso.






<em>“Perché è così debole? Sembra che stia morendo.”</em> Si chiese.






Kabradhabi non avrebbe dovuto essere così debole, neppure se quegli esseri insignificanti gli avessero distrutto il corpo. Anche se la sua mente si trovava ora sul fondale, era stata, dopotutto, la mente di un promosso. E come comandante dell’esercito sul Fronte Occidentale, non avrebbe dovuto perdere la coscienza con la morte.






Eppure, il Kabradhabi di fronte a lui era molto più debole del promosso che aveva conosciuto. Era persino più debole di un insetto femmina. Con un potere magico così debole, Kabradhabi non dovrebbe riuscire ad entrare nel Regno delle Menti.






Hect Zod allungò le sue mani inesistenti e lentamente afferrò quel filo di mente.






“Gran Signore del Cielo” disse una voce che lo risvegliò dal Regno delle Menti. “Il Re vi convoca.”






Si voltò, lanciò uno sguardo alla guardia e disse: “Ho capito. Puoi andare.”






“Sì.”






Hect Zod lasciò la Pietra dell’Eredità che emanava barlumi rossi e si diresse rapidamente verso la cima della Torre della Nascita.






Dopo che avevano ereditato una parte della civiltà, avevano fatto enormi progressi nelle loro ricerche sul potere magico. La scoperta della simbiosi li aveva liberati dalle pietre magiche. Anche la Torre della Nascita aveva sviluppato delle nuove abilità, come l’amplificazione degli effetti del potere magico e la risonanza con le altre Torri della Nascita.






La risonanza tra le diverse Torri della Nascita permetteva ai Signori locali di comunicare direttamente con il Re.






La fitta e umida nebbia che avvolgeva la cima della torre lo faceva sentire bene. Hect Zod mise la mano sulla torre e iniziò a concentrarsi.






<em>“Il Gran Signore del Cielo è al vostro servizio, mio Re.”</em>






<em>“Come procede il piano?”</em> La voce del Re risuonò nella sua mente dalla torre. <em>“Non ci rimane molto tempo.”</em>






<em>“È di nuovo successo qualcosa al Regno Cielo-Mare?”</em> Chiese subito Hect Zod.






<em>“Si, un fatto piuttosto grande. Molti suggeriscono di ignorarlo, dato che la Divinità degli Dei è prossima al completamento. Sono convinti che una volta che potremo usare la Divinità degli Dei, riusciremo a ribaltare la situazione e potremo attaccare i nemici invece che difenderci e basta.”</em>






Divinità degli Dei!






Hect Zod era sbalordito.






<em>“Quindi, alla fine stiamo per ottenerla... la leggendaria arma finale?”</em>






Per anni si erano sforzati di superare i limiti delle Pietre Magiche per poter viaggiare liberamente nel mondo. Adesso finalmente il sogno stava per realizzarsi.






Come suggeriva il nome, questo era un dono degli Dei. Significava anche che si erano avvicinati di un altro passo all’Origine della Magia.






Tramite la mente, il Gran Signore del Cielo espresse la sua ammirazione verso il Re.






<em>“Che cosa ne pensi al riguardo?”</em>






<em>“Qualcosa di inaspettato è successo sul Fronte Occidentale” </em>disse Hect Zod. In realtà avrebbe voluto dire al Re che tutto era sotto controllo, considerando il fatto che doveva anche preoccuparsi del Regno Cielo-Mare. Non voleva appesantire ulteriormente le sue spalle. Tuttavia, doveva anche essere assolutamente leale verso il Re e non prendere decisioni al suo posto. <em>“Il rapporto del comandante mostra che quegli...”</em> Hect Zod si interruppe un momento e decise di indirizzarsi formalmente con il titolo a cui essi si riferivano in passato. “Quegli esseri umani sono cambiati molto nei quattrocento anni passati, specialmente il loro modo di combattere. Le nostre avanguardie hanno subito lievi perdite, ma non avranno impatti sul nostro piano in generale.”






Il Re cadde nel silenzio dopo aver udito il rapporto. Poi chiese: <em>“È il risultato di un’evoluzione?”</em>






<em>“Non ha niente a che vedere con l’evoluzione, ma con l’impiego di congegni ed elementi naturali, ad esempio, un fuoco di cui sappiamo poco.”</em>






<em>“Neanche con il potere magico?”</em>






<em>“Temo di no. Il mio comandante aveva pianificato di catturare alcuni uomini e alcune delle loro armi come facciamo di solito. Sfortunatamente, il tentativo è fallito” </em>disse Hect Zod.<em> “Il mio comandante mi consiglia di inviare dei rinforzi sul Fronte Occidentale, oppure di cercare risposte nel Regno delle Menti.”</em>






<em>“Qualche promosso è caduto nelle mani degli umani?” </em>Chiese il Re un po’ innervosito. <em>“Mi aspettavo che un giorno sarebbe accaduto, dato che abbiamo abbassato i requisiti per la promozione, ma è successo troppo presto. Ricordo che il comandante del Fronte Occidentale è uno di cui hai parlato molto bene, uno di quelli che possiamo definire genio. Sei certo che abbia adempiuto al suo dovere con la dovuta diligenza?”</em>






Hect Zod chinò immediatamente la testa.






<em>“Quindi, hai scoperto qualcosa?”</em>






<em>“Niente. Gli rimane a malapena un po’ di potere magico, perciò non sono riuscito ad ottenere molti dettagli da lui.”</em> Esitò per un momento, poi disse: <em>“Ma...”</em>






<em>“Ma cosa...?”</em>






<em>“Quando la mia mente ha toccato la sua, ho visto delle fiamme incredibilmente luminose... potrebbe essersi trattato di un’illusione.”</em>






<em>“Se sono veramente fiamme, non c’è da preoccuparsi”</em> rispose il Re. <em>“Anche se le usiamo di rado, ne sappiamo a sufficienza. Inoltre, abbiamo smesso di imparare dagli esseri umani tanto tempo fa. Riguardo alla tua prima richiesta, è negata. Dobbiamo concentrarci di più sugli attacchi nel Regno Cielo-Mare. Non posso concederti altre truppe e di certo non possiamo lasciare vuoto il nostro quartier generale. Ma non dimenticarti che la Pietra dell’Eredità che determinerà la promozione della nostra specie è in tua custodia!”</em>






<em>“Ho capito.”</em>






<em>“Molto bene allora. Fai in modo che i nostri piani procedano senza intoppi. Quando avremo la Divinità degli Dei, otterremo la vittoria finale.”</em> La voce del Re svanì lentamente dalla sua mente.






<em>Aris</em>


                                


                                



