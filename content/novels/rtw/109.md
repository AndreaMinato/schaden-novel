---
weight: 109
title: Capitolo 109- Eco (Parte II)
pubDate: 2025-08-07T11:37:50.888Z
tags:
    - rtw
---










Tuttavia, nel duello, il Clan Osha perse contro gli insidiosi mezzi utilizzati dal Clan Tribian, ma non solo, alla fine persino il loro Patriarca venne ucciso, così il Clan si ritrovò esiliato nel Promontorio Infinito. Luna d’Argento, la figlia del vecchio Patriarca, ora conosciuta come Eco, fu venduta, a causa del suo straordinario aspetto, come schiava dagli schiavisti ad un commerciante di Porto delle Acque Chiare.






Ascia d’Acciaio, essendo un mezzosangue, nonostante fosse un membro adottivo dei Sabbipodi, non era un reale membro del Clan Osha. Di conseguenza non era stato condannato all’esilio. Ma considerate le sue forti doti di combattimento, gli altri Clan lo avevano preso in simpatia e avevano cercato di portarlo dalla loro parte. Tuttavia, Ascia d’Acciaio aveva ricevuto, nel corso degli anni, una specie di assistenza familiare da parte del vecchio Patriarca perciò, con la speranza di salvare Eco, non esitò a rifiutare le offerte degli altri Clan. Dopo un lungo e difficile viaggio, riuscì finalmente a raggiungere il proprio obbiettivo, il Porto delle Acque Chiare. Ma a quel tempo non venne mai a sapere che Eco era già stata venduta al Re di Graycastle.






Tuttavia, alla fine, quest’ultima venne salvata da una strega che apparteneva all’Associazione delle Streghe Alleate; mentre l’altro si diresse scoraggiato verso il confine ovest del Regno di Graycastle. Eppure, oggi, queste due persone si erano inaspettatamente incontrate nuovamente a Città di Confine.






“Allora quali sono i tuoi piani per il futuro?” chiese Roland dopo aver riflettuto un attimo su ciò che aveva appena sentito. “Vuoi tornare a Sud, prendere Eco con te e riportare in vita il Clan Osha?”.






“No, Vostra Altezza!” Ascia d’Acciaio si mise in ginocchio: “Ho già giurato sui Tre Dei che avrei sempre lavorato per voi, per il resto della mia vita… Ero solo… ero solo felicissimo di aver rivisto Luna d’Argento. Non sono riuscito a controllare le mie emozioni, la prego mi punisca!”.






“Che mi dici di te?” chiese il Principe ad Eco: “Vuoi vendicare il tuo popolo?”.






Prima che Roland le facesse questa domanda, anche Eco si era inginocchiata: “Quando mi risvegliai con i miei poteri da strega, pensai sinceramente di cercare vendetta. Ma oggi, quei sentimenti non albergano più in me”. Si morse il labbro e chiese debolmente: “Per favore mi permetta di restare qui… Non ho un altro luogo dove andare”.






“Capisco. Per favore, alzati” disse Roland con calma: “Non hai bisogno di comportarti in questo modo, non preoccuparti, non ti esilierò”. Si fermò per un momento, poi disse energicamente: “In realtà, anche lasciarti ottenere la tua vendetta non è impossibile”.






“Cosa?” esclamò Ascia d’Acciaio sotto shock, non riusciva a credere alle sue orecchie. Eco, tuttavia, non mostrò alcuna reazione, dopotutto, aveva già abbandonato la speranza di poter fare ritorno alla Città delle sabbie ferrose.






“Ovviamente, in questo momento non sono in grado di ottenerla” Roland agitò la mano in maniera sprezzante. Non ci aveva pensato per capriccio. Durante le descrizioni dell’Estremo Sud, fatte da Ascia d’Acciaio, aveva ascoltato alcune cose molto interessanti – che quel pezzo di terra era caldo e secco e che l’ambiente aveva molte strane cose da offrire. Specialmente le fiamme arancioni che fuoriuscivano dal terreno, esse ardevano da decenni senza spegnersi. Il fuoco aranciato bruciava spesso sopra un enorme fosso e, alla sommità di quest’ultimo, qualcuno poteva vedere il nero Stige scorrere senza sosta.






Fuoco aranciato, il nero Stige, erano entrambi degni di nota. Quando Roland ascoltò quella descrizione, gli venne immediatamente in mente una domanda: non stava forse parlando del petrolio? O meglio, petrolio che scorre all’aperto! Nessuno poteva immaginare quanto fosse importante questo liquido nero per lo sviluppo dell’industria moderna. Dopo tutto, più della metà dei conflitti moderni erano dovuti al bisogno di petrolio.  Il salire e lo scendere dei prezzi del petrolio potevano persino influenzare l’ascesa e la caduta di moltissime nazioni ed anche cambiare gli scenari politici mondiali. Se in qualche modo avesse ottenuto il controllo sul popolo del sud, forse sarebbe riuscito a procurarsi una  fonte stabile di petrolio.






Tuttavia, per adesso, Roland non aveva il tempo di pensare ai conflitti che erano in corso in un’area lontana, fuori dal suo controllo. Così, senza nessuna migliore opinione, dovette rinviare lo show “sin dai tempi antichi” al futuro.






“Quando metterò le mani sul trono, cercherò di avere giustizia per voi”. Roland andò di fronte ad un’Ascia d’Acciaio inginocchiato: “Ma oggi hai violato la disciplina del Primo Esercito. Da adesso sei condannato a due giorni di reclusione, durante i quali rifletterai sui tuoi sbagli”.






“Sì, Vostra Altezza” rispose Ascia d’Acciaio entusiasta.






“Dunque lasciaci proseguire l’addestramento” disse Roland al Cavaliere: “E tu sarai anche responsabile della prossima marcia”.






*


Bryan pensava che l’addestramento odierno fosse già terminato, ma tutti stavano ancora seduti al loro posto nel campo pratica, nessuno osava disperdersi per conto proprio.


Dopo tutto, prima che Carter se ne andasse con il Principe, diede loro l’ordine di riposare dove stavano, ma non di andar via.






Che cosa avrebbe fatto se avesse dovuto aspettare sino al momento del suo turno di guardia? Non voleva immaginare una tale eventualità.






“Signor Cavaliere, pensa che il Capitano Ascia d’Acciaio sarà presto di ritorno?” chiese Nail che apparteneva al gruppo dello stesso Brian. “La sua azione inaspettata mi ha quasi fatto venire un attacco di cuore”.






“Quante volte ti ho già detto che non devi chiamarmi Signore?” Brian lo corresse nuovamente: “Nel Primo Esercito, devi chiamarmi capo gruppo”. Dopo essere stato nominato cavaliere da Sua Altezza, la sua posizione all’interno dell’esercito era diventata molto più elevata. Era arrivata al punto in cui le altre persone non osavano rivolgergli la parola, eccetto Nail – il ragazzino lavorava come minatore, prima di unirsi all’Arma. Era l’unico che si avvicinava spesso a parlargli. Secondo la storia di Nail, non solo aveva osato parlare con un Cavaliere, aveva anche detto di aver conversato privatamente con Sua Altezza.






“Questo tipo di cose… Sua Altezza Reale non lo biasimerà eccessivamente, giusto?”. Sebbene gli avesse dato una risposta rassicurante, la diffidenza nel suo cuore non voleva placarsi. Una volta aveva visto un civile, che si era accidentalmente scontrato con i passeggeri di una carrozza, essere successivamente pugnalato a morte dalle guardie all’istante, davvero una tragedia.






Ciò nonostante, Ascia d’Acciaio proveniva da un altro paese, era stato davvero un atto audace quello di  inginocchiarsi di fronte ad un’altra donna, mentre Sua Altezza stava proprio accanto a lui. Persino chiamarla “Patriarca”, aggiunto a tutto il resto, era stata una grande violazione dell’etichetta.






“Suppongo che sarà così” annuì Nail. “Ho parlato con Sua Altezza Reale personalmente, non è come gli altri nobili, uh…” si grattò la testa come per cercare le parole giuste: “Nonostante abbiano all’incirca il suo stesso aspetto, essi agiscono in maniera totalmente diversa”.






Neanche Brian voleva che Ascia d’Acciaio fosse punito troppo severamente. Dopo più di un mese di formazione collettiva, aveva già percepito un profondo senso d’ammirazione per quel forestiero. Specialmente quando aveva insegnato loro come costruire una tenda nel caso in cui fossero rimasti intrappolati nella natura selvaggia. Avevano tutti tratto beneficio dalle sue straordinarie doti, aveva insegnato loro pazientemente. Agli occhi del Cavaliere, Ascia d’Acciaio era persino più adatto al ruolo di Comandante del Primo Esercito, rispetto a Carter.






“Sono tornati!” Nail urtò contro il braccio di Brian: “Hey, non riesco ad individuare Ascia d’Acciaio all’interno del loro gruppo”.






No, era arrivato il momento di frenare la sua fervida immaginazione, Carter aveva già ordinato loro di allinearsi, conformemente a ciò che avevano appreso nei precedenti allenamenti. Quando furono pronti, Sua Altezza si fermò di fronte a loro ed iniziò a pronunciare il suo discorso: “La donna accanto a me è un’altra strega, il suo nome è Eco. Lei ed Ascia d’Acciaio sono stati separati per molti anni in passato… Secondo le regole, Ascia d’Acciaio è stato condannato a due giorni di reclusione per aver rotto la formazione ed aver violato la disciplina militare. No, lo ripeterò un’altra volta, tutti voi adesso fate parte dell’esercito regolare e la regola più importante per un membro di questo esercito è di obbedire sempre agli ordini e mantenere la disciplina! Riuscite a capirlo?”.






“Sì! Vostra Altezza!” Brian gridò come gli altri il proprio assenso. Quando sentì che Ascia d’Acciaio era stato condannato alla reclusione, il suo cuore fu finalmente capace di calmarsi e quando rivolse lo sguardo in direzione di Nail, quest’ultimo aveva un’espressione sarcastica in volto.






“Durante il seguente addestramento, utilizzeremo la sua abilità per simulare diversi suoni, inclusi gli strumenti musicali come le trombe e i tamburi. Suonerà diversi tipi di canzoni da marcia, che saranno il vostro ordine d’azione! Tutti si muoveranno seguendo i tamburi, tenendo sempre lo stesso ritmo, mantenendo la squadra nella linea”. Qui, Sua Altezza Reale fece una pausa: “Nel campo di battaglia, Eco starà sempre al vostro fianco. Potete considerarla come il vessillo del Primo Esercito e voi dovete sempre proteggerla con tutti i mezzi in vostro possesso! Ora, dopo aver finito di dire tutto questo… ognuno di voi dovrà familiarizzare con le prossime melodie”.






“Che cos’è una canzone da marcia?” La testa di Brian era piena di confusione: “Ѐ come la musica che occasionalmente ascolto quando mi reco ad una locanda? Quel tipo di musica leggera sarebbe stata in grado di motivarti ad andare avanti?”.






Ma quando sentì la melodia fuoriuscire dalla bocca di Eco, realizzò di non aver mai sentito niente del genere prima d’ora. Aveva quasi compreso istantaneamente il significato celato dietro le parole di Sua Altezza – il ritmo del tamburo si impossessò immediatamente delle sue ossa, facendogli desiderare di muovere i piedi, mentre, allo stesso tempo, la leggera melodia stuzzicava il suo desiderio di combattere.




-Ascoltare questa così detta canzone di marcia avrebbe spinto chiunque nel campo di battaglia, era un “Inno di Battaglia” per incoraggiare tutti ad andare ininterrottamente avanti.


Haru


 
                                


                                



