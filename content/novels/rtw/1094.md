---
weight: 10940
title: Capitolo 1094- Una Delega
pubDate: 2025-08-07T11:37:51.061Z
tags:
    - rtw
---












Neverwinter, Graycastle.






Roland era seduto alla sua scrivania e stava rispondendo ad una telefonata dal fronte delle Pianure Fertili.






La parola "fronte" non era in realtà accurata. In base alla velocità decrescente della ricezione, si trattava più di una telefonata tra Neverwinter e la Fortezza di Longsong che di una tra Neverwinter e il fronte. Senza un estensore, questa era la lontananza maggiore che un telefono a carica manuale potesse raggiungere.






Comunque, potevano ancora andare oltre questo limite.






Il modo più semplice era chiedere a Foglia di "inoltrare" le chiamate. Da quando si era trasformata nel Cuore della Foresta, riusciva a controllare l'intera Foresta delle Ombre con la mente e a trasferire le informazioni persino più velocemente di Fulmine quando volava alla velocità del suono. Il personale del fronte doveva semplicemente chiamare Foglia, che avrebbe quindi trasferito la chiamata a Roland. In questo modo, potevano praticamente ricevere messaggi istantaneamente.






"Per ora sembra tutto a posto," rispose Foglia con un tono inutilmente basso per imitare Ascia d’Acciaio. "Come hai anticipato, i Demoni hanno tentato poi diverse volte di distruggere i binari della ferrovia, ma la loro azione non ha avuto un impatto sulla nostra logistica. Senza i Demoni Ragno, potevano spostare i binari solo manualmente. Inoltre, hanno dovuto sbrigarsi per evitare uno scontro diretto con il "Fiume Nero". Poiché non è stato necessario sostituire l'intera ferrovia, il nostro team di ingegneri non ha impiegato molto a riparare la sezione danneggiata."






"Sembra che i treni blindati abbiano funzionato."






"Sì, Maestà. I ​​treni blindati funzionano davvero come una piccola roccaforte. Hanno un ruolo importante nell'invio di rinforzi e nella riparazione della ferrovia. Vorrei solo che ce ne fossero altri. Se potessimo mettere un "Fiume Nero" in ogni stazione, sarebbe grandioso."






"Lo fai sembrare un lavoro facile." Roland non poté fare a meno di ridere al telefono. "Oltre ai treni blindati, abbiamo anche bisogno delle Streghe per continuare a produrre treni merci. I due che abbiamo ora sono i migliori che possiamo fare al momento. Continuiamo ad espandere la nostra linea difensiva. Speriamo di poterci preparare per l'offensiva generale entro la piena estate."






"Sì, Vostra Maestà." Disse Foglia con voce ovattata.






<em>"Foglia, in realtà puoi... evitare il suono nasale"</em> pensò Roland divertito.






Roland continuò tossendo, "A proposito, lì non c'è ancora traccia di un massiccio attacco da parte dei Demoni?"






Era stato abbastanza irrequieto da quando Usignolo lo aveva svegliato nel cuore di&nbsp; quella notte, dicendogli che il Primo Esercito era stato attaccato con un assalto notturno. Aveva avuto il cuore in gola fino a quando Anna non gli aveva detto che la perdita era stata moderata e che Edith aveva rassicurato che tutto era a posto.






In effetti, la scarsa illuminazione era sempre stato un grosso problema per il Primo Esercito. In un ambiente buio, la cadenza di tiro era significativamente compromessa e Roland non aveva ancora capito come fabbricare i traccianti. I soldati dovevano essenzialmente fare affidamento sulle istruzioni delle Streghe per sparare. Roland non si aspettava che i Demoni avrebbero lanciato il loro primo attacco volontario di notte. Fu sorpreso di apprendere che non solo avevano sviluppato una comprensione approfondita dell'abilità della Vista Magica di Sylvie, ma avevano anche compreso la natura delle armi da fuoco. Era anche abbastanza sorpreso dal fatto che avessero adottato una formazione libera e si fossero intrufolati di soppiatto. Fortunatamente, il nemico non possedeva un'arma potente quanto un cannone e il Primo Esercito aveva eseguito perfettamente il piano di emergenza. Altrimenti, l'esito della battaglia avrebbe potuto essere diverso.






"Finora non ho notato alcun segno che indichi che i Demoni ci attaccheranno di notte come l'ultima volta", disse Foglia. "La signora Sylvie ora impiega una o due ore al giorno a pattugliare l'area ferroviaria che i Demoni dovrebbero passare se intendessero attaccarci. A volte spia il nemico anche sull'Arca Magica o sul "Gabbiano". Perlomeno, è sicuro per ora."






"Cosa dice lo Stato Maggiore al riguardo?"






"Pensano che ci siano due possibili ragioni. Una è che i Demoni hanno notato il nostro cambiamento e non possono più usare il loro vecchio trucco. L'altra è che non possono radunare abbastanza truppe in così poco tempo per attaccare di nuovo.”






"Veramente?" disse Roland pensieroso. Oltre alla straordinaria capacità di apprendimento dei Demoni, era anche molto preoccupato per quel Demone Anziano che agiva come soldato di pattuglia.






In realtà, questa non era la prima volta che incontravano un Demone Anziano.






Ora ricordava che dopo aver incontrato il primo Demone Anziano sulla montagna innevata, si erano poi imbattuti in questo particolare tipo di Demone Anziano quattro volte. Tuttavia, diverse centinaia di anni fa, i Demoni Anziani erano solo comandanti. L'Unione avrebbe avuto la possibilità di ucciderli solo dopo che l'Esercito Beato avesse ucciso tutti gli altri Demoni regolari. Apparentemente avevano perso il loro status superiore negli ultimi centinaia di anni e avevano iniziato a partecipare alle battaglie più spesso di prima. Questa non era sicuramente una buona notizia per loro.






Per affrontare lo spietato Esercito della Punizione Divina, Roland poteva ancora sviluppare alcune tattiche specifiche. Per un gruppo di Demoni Anziani con vari poteri, non poteva letteralmente fare altro che incrociare le dita.






Dal momento che non c'erano metodi particolari per combattere i Demoni Anziani, l'unico modo a cui Roland poteva pensare al momento era una strategia universale, cioè quella di catturare il nemico impreparato e sradicarlo con spari più potenti.






"I Demoni sicuramente non ci permetterebbero di aggirarci nelle Pianure Fertili. Dovremmo stare attenti, assicurandoci di non lasciare loro alcuna possibilità."






"Ricevuto!" Disse Foglia alzando la voce. Dopo che la comunicazione fu terminata, con un brusco ritorno alle sue solite maniere, disse: "Vostra Maestà, Ascia d’Acciaio ha riattaccato."






"Va bene..." Roland emise un sospiro e chiese: "Chi è il prossimo?"






"Il Ministro dell’Edilizia, Karl Van Bate."






Roland fu un po' sorpreso di sentire che al Ministero dell’Edilizia ci fossero problemi, poiché avevano già materiali e personale sufficienti per realizzare i loro progetti. Così disse: "Trasferisci la chiamata."






"Vostra Maestà," disse Foglia stavolta imitando la voce di Karl. Sebbene Roland potesse ancora in qualche modo sentire la differenza, il fruscio dei ramoscelli e delle foglie rendeva la prestazione di Foglia abbastanza impressionante. "Il team di edilizia ha riscontrato alcuni problemi di recente. Spero che gli altri dipartimenti dell'Ufficio Amministrativo possano aiutarci."






<em>"Sembra che Foglia sia diventata dipendente da questa voce al di fuori del lavoro,"</em> pensò Roland.






Il rapporto del Ministro dell’Edilizia era abbastanza semplice. Il raid notturno aveva scioccato molti lavoratori e gli aveva abbassato il morale. Dato che molti caposquadra avevano notato che i loro lavoratori stavano battendo la fiacca, volevano cambiare i loro turni o permettere alle loro famiglie di visitarli per sollevare il morale.






Roland pensava che fosse praticamente impossibile cambiare i turni di tutti poiché non tutti i lavoratori erano disposti a scambiare la propria vita con una paga più alta. Pertanto, guidò la conversazione verso il secondo metodo. "Visite dalla famiglia? Ricordo che oltre il 70% dei lavoratori delle ferrovie sono immigrati che non hanno una famiglia. Se permettessimo le visite dei familiari, coloro che non hanno parenti si sentirebbero amareggiati verso quelli che li hanno, il che aggraverebbe la situazione attuale", rispose Roland.






"Ci ho pensato, Maestà," rispose Foglia fingendosi il Ministro. "Il team di edilizia ferroviaria una volta ha chiesto a tutti i lavoratori di presentare una delega, in cui hanno nominato la persona che avrebbe la piena autorità di prendersi cura delle loro questioni personali nel caso in cui venissero uccisi in battaglia. Questa persona deve essere importante per quel lavoratore e quindi, in un certo senso, può essere considerato come un familiare."






"Sembra un buon piano", disse Roland dopo un momento di riflessione. "Va bene allora. Chiederò a Barov di organizzarlo."






<em>Arya</em>


                                


                                



