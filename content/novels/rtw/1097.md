---
weight: 1097
title: Capitolo 1097- Vecchio Amico e Conoscente
pubDate: 2025-08-07T11:37:51.061Z
tags:
    - rtw
---




















Dopo che Kajen si ritirò, Barov si voltò immediatamente verso Roland e disse con ansia: “Vostra Maestà, per quale motivo avere rifiutato la sua richiesta? Lui è una figura iconica dell’industria del teatro di Graycastle, qualunque compagnia lo vorrebbe! Non sto dicendo che la Compagnia del Fiore Stellato non sia buona, ma dopotutto, la Signora May non è influente come Kajen Fels. Se Kajen fosse entrato nella nostra compagnia, il Fiore Stellato sarebbe davvero diventata la compagnia più insigne dell’intero regno. Con Kajen nella compagnia, un gran numero di attori e attrici si unirebbero a noi, e non dovremmo più preoccuparci di essere a corto di personale.”






Roland gli lanciò uno sguardo storto: “Hai mai sentito il detto che dice che alle persone non importa molto delle cose ottenute con facilità?”






“Uhm...” L’Amministratore fu colto di sorpresa, dopo una frazione di secondo rispose: “Perdonate la mia ignoranza, ma da dove viene questo detto, anzi, in qualche libro lo avete trovato?”






“Lo dico io” disse Roland senza vergogna. “È buonsenso. È stato attratto dal film magico, per cui resterà sicuramente a Neverwinter per un po’. Rispetto ad un ‘sì’ diretto, un compito stimolante lo motiverà a lavorare di meglio. Forse mi ringrazierà pure per avergli dato questa opportunità. Se lo avessi preso subito, lo avrebbe considerato come per scontato, e questa è la differenza tra un sì e un no.”






Roland si fermò per un secondo, poi continuò: “E poi, May è una studentessa di Kajen. Se entrasse nella Compagnia del Fiore Stellato, che compagnia diventerebbe? Non mi importa se volesse partecipare alle riprese, ma non voglio che reciti nelle opere. Tuttavia, la sua presenza spingerebbe i giovani attori a migliorare le loro capacità.”






“Avete ragione” disse Barov esitante. “Ma gli avete permesso di andare nel Regno del Cuore di Lupo...”






“Non è niente” interruppe Roland. “È una sua scelta. Anch’io sono curioso sul genere di opera che Kajen scriverà. Per quanto ne so, ha già raggiunto l’apice della sua carriera. A proposito, come procede il tuo rapporto sulle statistiche? Se hai tempo per impicciarti negli affari degli altri, perché non finisci prima il tuo lavoro?”






“Sì, Vostra Maestà... vogliate scusarmi!” Disse Barov velocemente. Fece un inchino e si ritirò.






“Vi state comportando sempre di più come un Re, Vostra Maestà” disse Usignolo apparendo da dietro e strizzando gli occhi.






“Haha... sono lusingato.” Era da un po’ che Usignolo non si indirizzava in modo così formale, e per qualche ragione, a Roland non piaceva. “Non c’è bisogno che ti rivolgi a me in modo così formale, lo sai?”






“Ma sento che non sia una buona idea essere troppo intimi” rispose subito Usignolo incrociando le braccia. “’Alle persone non importa molto delle cose ottenute con facilità’. Non sapevo che la pensavate in questo modo. Devo essere più cauta in futuro e segnare un confine tra noi due. E poi, mi assicurerò di ricordare ad Anna di impedire a qualcuno di essere troppo pieno di sé.”






Roland poteva percepire la propria fronte madida di sudore. Disse vagamente: “Be’... uhm... uhm... in ogni caso, le persone e il film magico sono due discorsi diversi! E poi, non sono io la prima persona ad averlo detto...”






“Ma lo approvi” grugnì Usignolo. “Il potere magico nel mio petto mi dice che approvi almeno il 55% di questo detto.”






Roland si asciugò la fronte, chiedendosi se Usignolo potesse ora individuare bugie con questa precisione. Poi gli tornò in mente la parola “petto” che aveva appena pronunciato. Agatha gli aveva detto che il potere magico delle streghe aveva la forma di un ciclone, ma non era un’entità fisica. In realtà, esso era diffuso in tutto il corpo e non si raccoglieva in determinate zone.






“Hai davvero usato la tua abilità?” Domandò Roland.






“Haha.” Usignolo non riuscì a trattenere la risata. “Mi hai scoperta, ma l’hai comunque detto. Se le altre streghe scoprissero che cosa pensi realmente, cosa penseranno di te? Inizierebbero a credere che tu le dia ‘per scontate’?”






“Cinque Bevande del Caos.” Roland tentò di corrompere Usignolo.






“Dieci, con gusti diversi” negoziò Usignolo leccandosi le labbra.






“Se te ne do troppe, desterebbe sospetti...”






“Quali sospetti?”






“... qualcuno potrebbe pensare che non sia corretto.”






“Non preoccuparti. Le nasconderò bene e non le troverà nessuno.”






“Che dici di otto? Se le ottieni troppo facilmente, tu...”






“Io cosa?”






“No, niente. Devo pensarci su...”






***






Alla fine, Roland firmò un “trattato ineguale” al costo di dieci Bevande del Caos.






Vedendo Usignolo festeggiare trionfante con il pesce essiccato, Roland scosse la testa divertito.






Verso sera, Barov consegnò la lista dei visitatori di famiglia. Riferì tramite telefono: “La Signora Pergamena ed io abbiamo ricontrollato i documenti delle famiglie e i contratti di trasferimento. Abbiamo selezionato mille e seicento persone per il primo giro di visite familiari alle Pianure Fertili, con priorità ai membri della famiglia. Al momento stiamo redigendo i documenti per le visite. Se tutto andrà bene, potranno partire tra due giorni.”






“Molto bene. Proseguite con il piano” approvò Roland. Era molto soddisfatto dell’alta efficienza dell’Ufficio Amministrativo e fiero del Primo Ministro che lui stesso aveva formato.






“Agli ordini! Ma Vostra Maestà, uno dei membri della famiglia di un operaio è una strega.”






“Una strega?” Ripeté Roland alzando le sopracciglia.






“Si, l’operaio si chiama Dente di Serpente e viene dal Distretto Longsong. Fu uno dei Ratti della Strada Nera e la strega è la Signorina Carta.”






“Carta?” Roland si ricordò improvvisamente che Carta si era coinvolta in una piccola disputa quando Petrov l’aveva portata qua. Che Dente di Serpente fosse un suo amico?






“Volete che la escluda?” Disse Barov dato che Roland era rimasto in silenzio. “Dopotutto, la Signorina Carta ha tagliato le redini con il passato.”






“Certo che no” Disse Roland interrompendo i suoi pensieri. “Ha tagliato le relazioni con il suo passato di Ratto, ma non con i suoi amici. Non dimenticarti che la chiave per l’eliminazione dei Ratti è quella di educarli e trasformarli. Non devono essere trattati diversamente solo per via del loro lavoro passato.”






<em>“Un operaio che era uno dei Ratti della Strada Nera...”</em> Roland arricciò le labbra in un sorriso mentre sprofondava nei suoi pensieri. Se si ricordava bene, Carta e quell’operaio non si vedevano da quasi due anni. Forse si erano anche dimenticati l’uno l’aspetto dell’altra. Eppure Dente di Serpente aveva scritto il suo nome sul contratto di trasferimento. Sembrava una storia interessante.






“Lo farò sapere a Carta” disse infine Roland. “Occupati del resto.”






“Come desiderate, Vostra Maestà.”






***






Su uno spazio aperto a sud-ovest della Torre della Stazione Numero 1, il Primo Esercito stava tenendo un funerale.






Quasi trecento lapidi bianche erano erette in ordine sul prato. Anche se sotto di esse non era stato sepolto nessuno, tutti stavano in piedi con espressione seria, come se i compagni deceduti si trovassero proprio di fronte a loro.






“Qui giacciono i coraggiosi soldati che hanno sacrificato la propria vita per difendere la Torre della Stazione Numero 1.”






“Hanno affrontato feroci e inquietanti nemici senza mai fare un passo indietro.”






“Perché sapevano di avere Graycastle alle spalle.”






“Sono stati affilate spade di Sua Maestà e alte mura per i cittadini del Regno.”






“I loro nomi verranno ricordati per sempre.”






“Le loro volontà saranno portate avanti da noi.”






“Per Sua Maestà il Re, per il Regno di Graycastle.”






“Salute!”






Ascia d’Acciaio eseguì il saluto militare, e tutti lo imitarono.






Fulmine atterrò silenziosamente su una caserma.






Intravide davanti una figura familiare.






Era il conducente del “Fiume Nero”.






<em>Aris</em>


                                


                                



