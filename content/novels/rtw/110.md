---
weight: 110
title: Capitolo 110- La Battaglia di Città dell’Aquila (Parte I)
pubDate: 2025-08-07T11:37:50.889Z
tags:
    - rtw
---






Attraverso la nebbia mattutina, Timothy Wimbledon poteva vagamente scorgere alcune bandiere fluttuare nel vento, in cima alle torri cittadine dinanzi a lui.






Alzò lo sguardo, cercando di identificare l’emblema raffigurato sul vessillo. Il veliero con il motivo di una corona su di uno sfondo verde apparteneva indubbiamente a sua sorella, Garcia Wimbledon. Era il più grande vessillo della città.






Il secondo vessillo aveva lo sfondo bianco e l’immagine di un serpente attorcigliato intorno ad una pagoda. Questo emblema apparteneva alla Famiglia Bayer. Quando Timothy si accorse di quella bandiera, un sentimento di disprezzo si levò dal suo cuore. Persino dopo essere arrivati, cercando rifugio sotto la protezione della Regina di Acque Chiare, hanno avuto comunque abbastanza orgoglio da fissare il loro vessillo sopra la città, erano semplicemente troppo sfacciati. “Aspetta che io ti catturi, ti farò mangiare la tua stessa bandiera Conte Bayer” pensò.






Finalmente, c’era la Torre del Leone Rosso, appartenente all’altrettanto spudorata Famiglia Sheet. Timothy appariva privo di espressione, ma dentro il suo cuore aveva già condannato a morte Elin Sheet. Lo stesso valeva per Toman Bayer. Ovviamente, entrambi avrebbero dovuto mangiare i loro vessilli.






“Sir Neiman, issate il mio vessillo, il vessillo del Regno di Graycastle” ordinò Timothy.






“Come desiderate, Vostra Maestà” acconsentì il cavaliere Linden che successivamente si precipitò in direzione delle truppe dietro di loro. “Lunga vita al Re, issare la bandiera!”.






Il Re appena incoronato si voltò e vide issare il proprio vessillo.  La bandiera grigia stava sventolando al vento. Il motivo nero su di essa aveva un aspetto maestoso e solenne. In esso era raffigurata un’enorme torre con due lance incrociate ad entrambi i lati. Questo era l’emblema del Re di Graycastle.






“Sotto questo vessillo, condannerò tutti i traditori per i loro crimini contro il trono”.






Nel momento in cui Timothy ebbe ricevuto la notizia della dichiarazione d’indipendenza di Garcia, entrò immediatamente in azione per mostrarle la sua risposta – mobilitò tutte le sue truppe, insieme a quelle del Duca Orientale e diede loro l’ordine di attaccare Città dell’Aquila. Anche se la sua autostima era stata chiaramente scossa dall’inaspettato e rapido intervento di Garcia, tuttavia in superficie sembrava rimanere calmo, ciò incrementava sensibilmente la fiducia che, tutti i ministri suoi sostenitori, riponevano in lui. -






Impiegò appena un mese per riunire tutti i suoi vassalli e le loro rispettive truppe. Dopodiché, in una settimana, queste ultime raggiunsero l’Est e da lì impiegarono un mese e mezzo per raggiungere la loro destinazione.






Timothy arrivò finalmente a Città dell’Aquila solamente la sera precedente, quando il sole era già calato. Fortunatamente, i Mesi dei Demoni non avevano influenzato la loro marcia; la via per il Sud non era bloccata dalla neve, la sua situazione era all’incirca l’opposto di quella di Città di Confine. Le strade erano diventate persino più resistenti grazie alle basse temperature, pertanto permettevano alle sue carrozze di trasportare il cibo e ad i suoi soldati di muoversi più velocemente del solito.






La squadra di Timothy era molto numerosa. Le forze armate erano costituite, per la maggior parte, dalle sue guardie personali, i Cavalieri di Città del Re; mentre le forze speciali appartenevano al Duca del Confine Orientale, il Duca Frances. In tutto erano seimila uomini suddivisi in tre battaglioni, di cui mille uomini facevano parte delle fila di cavalieri meglio addestrati e meglio equipaggiati. Secondo le affidabili informazioni  che era riuscito ad ottenere dalle spie, le truppe di Garcia erano composte da meno di tremila uomini e la maggior parte di essi apparteneva alle file del popolo libero del Porto delle Acque Chiare.  In genere, erano vecchi contadini e commercianti che avevano afferrato l’arma a loro più vicina. Non avrebbero mai potuto rappresentare una reale minaccia per i suoi veri cavalieri.






Quando il suo Ministro delle Finanze, Sir Arthur Golddess, era venuto a conoscenza dei suoi piani di battaglia, aveva immediatamente sollevato obiezioni. Così, subito dopo la fine dei Mesi dei Demoni, l’attività agricola sarebbe dovuta diventare la massima priorità. Se i contadini fossero stati reclutati nelle sue truppe, questo, in futuro, avrebbe inciso sul raccolto.






Riconoscendo quest’obiezione, Timothy non impose ai suoi vassalli di schierare la loro servitù della gleba, al contrario, ordinò loro di convocare, nei loro territori, gli schiavi liberati ed inviarli, in modo tale da poterli rendere responsabili della fornitura e della logistica. Di conseguenza, anche se avrebbero dovuto recarsi a combattere al Sud, ciò non avrebbe inciso sul raccolto durante l’autunno.






Dalla prospettiva di Timothy, non importava cosa avrebbe dovuto fare, alla fine Garcia non sarebbe più potuta rimanere nella parte sud del suo regno.






Città dell’Aquila non era una città ben sviluppata. Dopo tutto, in precedenza era solamente un mercato, situato nel mezzo delle cittadine circostanti. Ma più tardi, poco meno di un secolo fa, si era lentamente evoluto in una città. A causa dei suoi piani, che consistevano nel promuovere ulteriormente l’importanza del mercato, il Signore precedente decise di non costruire mura insormontabili.






Quanto poteva essere forte un esercito di tremila civili contro gli uomini di due Conti? Così, al più presto, Timothy iniziò le sue contromisure, il meglio erano le sue possibilità di vincere. Se le avesse dato persino un attimo di tregua, avrebbe potuto conquistare velocemente l’intero territorio Meridionale ed a quel punto sarebbe stato davvero difficile per lui scacciarla via.






Dopo una notte di riposo ed un lauto pasto, le sue truppe erano ora pronte a combattere. Il sole gradualmente si trasformava da un debole arancio ad una palla d’oro scintillante, disperdendo la nebbia mattutina. Presto, Timothy poté vedere le mura color terra di Città dell’Aquila – agli occhi del nuovo Re, quelle non meritavano di essere chiamate mura. Al massimo, potevano essere considerate una pendenza di terra. Dal livello del suolo fino alla cima, erano solamente una rampa. Persino senza una scala d’assedio, le sue truppe sarebbero comunque state capaci di scalarle a piedi. Inoltre, la pendenza era ad altezza d’uomo e sufficientemente spessa per ospitare una sola persona sulla sua sommità. Mentre queste così dette mura erano sufficienti per bloccare profughi e banditi, non sarebbero mai state capaci di fermare i suoi soldati armati sino ai denti.






Sembrava che le mura cittadine fossero solo molto scarsamente sorvegliate, apparentemente non erano pronti a difenderle.






“Vostra Maestà, la cavalleria, incaricata di osservare la Porta Sud, è tornata a fare rapporto. Sono riusciti a vedere un gruppo di uomini e cavalli in movimento” comunicò il cavaliere Linden, che tornò dal Re mentre conduceva il cavallo con la mano.






Timothy si girò in direzione del Duca Frances e, con uno sguardo d’intesa, disse: “Sembra che lei (Garcia) voglia scappare”.






Duca Frances si diede un’occhiata attenta e annuì: “Molto probabilmente è vero e ciò può essere considerata un’azione decisiva da parte sua. Città dell’Aquila non è adatta ad un assedio, se cercasse di difendere questa città con le sue truppe, diventerebbe solamente una chiara vittoria per noi”.






“Si è verificato esattamente ciò che ti aspettavi durante l’incontro sulla battaglia tenutosi la notte scorsa. Lei davvero non si aspettava che avremmo reagito così velocemente” rise lui.






“Siamo arrivati giusto in tempo” disse Timothy. “Anche se avesse voluto, sarebbe stata incapace di muoversi durante la notte”.






“Avete ragione, una marcia notturna è un grande taboo. Se l’avesse fatto davvero e noi avessimo, in seguito, preso l’iniziativa di attaccare, le sue truppe sarebbero facilmente collassate. E una volta che le truppe collassano durante la notte, raramente hanno l’opportunità di riunirsi nuovamente. Anche se fosse riuscita a fuggire verso il Porto delle Acque Chiare, questo avrebbe solamente ritardato l’inevitabile”.






“Così, la mia cara sorella avrebbe dovuto aspettare sino al mattino per ordinare alle sue truppe di ritirarsi”. Timothy osservava con soddisfazione il Castello di Città dell’Aquila, che sembrava solo aspettare di essere conquistato da lui. Doveva essere stato difficile per lei, dopo tutto ciò che aveva fatto finora, vedere che niente si era rivelato ciò che si aspettava.






Garcia era troppo affezionata allo status simbolico di Città dell’Aquila e alle possibilità a cui aveva pensato quando vi aveva stanziato delle truppe –se invece avesse difeso il palazzo del guardiano del confine meridionale sarebbe stato più facile conquistare i cuori della nobiltà del sud.






Ma i benefici avevano anche dei rischi. Timothy aveva intenzionalmente mandato un lento esercito, che fungeva da diversivo, lungo il cammino. Mentre, allo stesso tempo, correva con una divisione della cavalleria verso Est, senza alcuna fanteria.






Le razioni necessarie vennero trasportate da un carro che li stava seguendo. Quando arrivarono al palazzo del Duca, presero con sé il resto della cavalleria. Da lì aggirarono Città dell’Aquila e si avvicinarono alla città dal lato opposto. La prima missione della cavalleria fu quella di bloccare tutte le strade, riducendo la possibilità delle spie di trasmettere messaggi.






Ma era impossibile celare per sempre una così grande attività militare. Garcia avrebbe dovuto ricevere la notizia del loro attacco, due o tre giorni prima del loro effettivo avvicinamento. Cosicché, quando loro avrebbero iniziato la loro ritirata, questa mattina, sarebbe stata considerata una mossa avventata. Ritirarsi da Città dell’Aquila verso le Acque Chiare avrebbe richiesto una giornata di cammino. Così, anche se avessero corso sulle loro gambe, Timothy li avrebbe ugualmente superati ed uccisi con i suoi mille uomini e la sua forte unità di cavalieri, che avrebbero naturalmente portato al collasso i di lei ridicoli eserciti.






Sfortunatamente, visto che aveva mandato all’aria le sue tremila truppe, Garcia poteva ancora avere l’opportunità di scappare dalle grinfie di Timothy, lasciando la città a cavallo per conto suo. In questo modo, rimanere in vita e tornare al Porto delle Acque Chiare non sarebbe stato difficile.






“Anche nel caso che riesca a fuggire, vorrei comunque porre fine a questa farsa” pensò lui.






“Vostra Maestà, secondo il piano precedentemente elaborato, dovremmo separarci ora” disse il Duca Frances: “Mi aspetterete nel centro città, dopo che avrete aggirato la città e attaccato dalla Porta Sud, giusto? E se andassimo incontro ad una forte resistenza o venissimo tagliati fuori, faremo una deviazione”.






“Continuo a pensare che sarebbe meglio se io attaccassi da sud-est” rispose Timothy: “Per noi cavalieri non è difficile muoverci lungo le stradine strette e Garcia potrebbe anche ostacolare l’avanzata delle nostre truppe, bloccando le strade con molti detriti. Anche se facessimo una deviazione e combattessimo durante la notte, non potremmo permetterci di non inseguirli e massacrarli”.






“Allora mi tiro fuori, Vostra Maestà”.






“Fai attenzione” gli ricordò Timothy: “Anche se Garcia non avesse lasciato alcuna truppa in città, potrebbe sempre aver lasciato parecchie trappole. Inoltre, tieni a mente le stradine strette, potrebbero esserci rimaste ancora delle persone nelle case che aspettano solamente il momento giusto per tenderti un’imboscata. Dunque uccidi tutti quelli che trovi, non puoi tenere in vita nessuna minaccia alla tua incolumità”.






“Ha ha ha” il Duca Frances rise francamente: “Vostra Maestà, la prego state tranquillo, ho seguito vostro padre in molte battaglie, ho tagliato personalmente centinaia di teste e sino ad ora non sono mai stato ferito”. Fece un cenno con la mano e diede il segnale di muoversi alla guardia accanto: “Gente, attaccate!”.






Le truppe dietro di lui si prepararono, divise in numerose piccole formazioni sotto il comando di altri cavalieri, ed iniziarono a dirigersi in direzione di Città dell’Aquila – le truppe in prima linea erano composte da schiavi liberati, seguite dai mercenari corazzati che erano la forza principale dell’assedio. Mentre i cavalieri del Duca erano completamente concentrati sui suoi ordini.






Mentre la forza principale iniziava a colpire le mura, Timothy guidava il resto dei cavalieri ed i loro scudieri in direzione sudoccidentale.






Haru
                                


                                



