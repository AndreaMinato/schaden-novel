---
weight: 1106
title: Capitolo 1106- Strategia Universale
pubDate: 2025-08-07T11:37:51.062Z
tags:
    - rtw
---




















Dopo essere tornate all’area residenziale dell’Incantesimo Dormiente, mentre Cenere chiudeva la porta, udì Tilly tossire dietro di lei.






“Ahem, capisci cosa intendeva Roland con il ‘prenderti cura di lei’?”






Arricciò le labbra un sorriso e finse di non aver colto il messaggio nascosto: “Devo solo stare con Foglia e provvedere ai suoi bisogni come farebbero le persone normali quando si prendono cura di un paziente, no? Foglia è ferita, perciò avrà bisogno di molto aiuto...”






“Ohi!”






Cenere non riuscì a trattenersi oltre.






“Ti stavi prendendo gioco di me...”






“Non preoccuparti, so cosa devo fare.” Cenere si voltò e sbatté le palpebre. “Sua Maestà vuole sfruttare la percezione per le fluttuazioni di potere magico esclusiva delle Straordinarie in modo da avvertire Foglia in anticipo prima che accada qualcosa... proprio come quando io e te ci siamo incontrate.”






<em>“Se non avessi avuto questa abilità, probabilmente non avresti mai notato la me miserabile e sperduta che ero un tempo”</em> pensò Cenere.






“Non sono certo un demone” protestò Tilly incrociando le braccia con aria di sfida.






“Era solo un esempio” Cenere alzò le mani in segno di resa. “Difatti, solo io ho scambiato colpi con il Cacciatore Magico, no?”






“E dopo averla avvertita?”






“Ovviamente cercare rinforzi e respingere il nemico tutti insieme.”






“Davvero?”






“Non sono mica la Principessa Lorgar che va a sfidare qualunque avversario.” Disse Cenere con un sorriso. “Fintanto che il suo potere magico non viene interrotto, Foglia può attraversare l’intera foresta in un attimo, è che io rimanga nello stesso posto.”






Tilly sospirò e disse: “Non dimenticarti quello che hai appena detto.”






“Certamente” disse Cenere avvicinandosi a Tilly. La guardò negli occhi: “Devo ancora restare con te per tanto tempo. Quella Andrea è nata in una famiglia nobile, non sa niente di come prendersi cura di una persona. Crede che basti il saper combattere, come potrei mai affidarti a lei?”






“Co-cosa stai dicendo, stupida!” Tilly le lanciò un’occhiataccia e si avviò un po’ irritata verso la camera.






Prima di entrare, si fermò e mormorò: “Sono contenta... che tu sia riuscita a salvare Foglia.”






Cenere si sorprese.






“Sarebbe un enorme spreco se tu dovessi proteggere solo me.” Tilly si voltò e disse: “Anche se dici sempre che la scelta più sicura per me sarebbe quella di tornare sull’Isola Dormiente, questo posto in realtà piace parecchio anche a te, non è vero? Sorridi molto di più ora rispetto al passato.”






“Da-davvero?” Dubbiosa, Cenere si toccò la faccia.






“Ad essere onesti, sull’Isola Dormiente sorridevi raramente. Avevi sempre quella faccia seria, come se fossi sempre pronta a combattere.” Tilly continuò. “Forse non ti sei nemmeno accorta che tutte le nuove streghe avevano molta paura di te. Soltanto una ragazzina ingenua come Maggie, è riuscita a fare amicizia con te.”






“Mentre adesso, non soltanto vai d’accordo con l’Unione delle Streghe, ma hai anche un’ammiratrice, mi sbaglio?”






“Ti stai riferendo a... Lorgar? No, siamo solo amiche, probabilmente perché ci alleniamo insieme qualche volta...”






“E va bene” interruppe Tilly. “Rispetto alla te ‘vendicatrice’, preferisco la te di adesso. Ma...” fece un secondo di pausa, poi disse: “questo non significa che hai il permesso di iniziare un combattimento avventato contro i demoni senza pensare alle possibili conseguenze. Hai capito?”






Dopo un momento di silenzio, Cenere rispose: “Sì.”






“Molto bene.” Tilly annuì soddisfatta. “Forse in un prossimo futuro, combatteremo insieme sullo stesso campo di battaglia.”






“Oh, ci sono progressi nel progetto dei Cavalieri dell’Aeronautica?”






“Roland dice che sta provando ad usare un nuovo motore per l’aliante. Se avrà successo, potrebbe riuscire a creare un nuovo tipo di aereo che non avrà bisogno del potere di Wendy” disse Tilly eccitata. “Ma prima deve creare un aereo adatto ai miei bisogni. Forse riuscirà a volare anche più in alto e più veloce delle Bestie Diaboliche!”






<em>“Sua Maestà non vi permetterà mai di scendere in guerra di persona. Inoltre... mi ha già fatto una promessa.” </em>Cenere sorrise, lasciando queste parole non pronunciate. “Verrò a vederti quando lo testerai.”






“Ok. Allora vado a farmi una doccia. Ho pilotato il Gabbiano per un giorno intero e mi sento la schiena appiccicosa... ci vediamo dopo.”






“Non ci laviamo insieme?”






“Sognatelo!” Con queste parole, Tilly sbatté la porta.






Cenere si sedette sulla poltrona in soggiorno e osservò con attenzione il palmo della sua mano.






Si ricordava ancora della sensazione che aveva provato quando aveva sferrato l’ultimo colpo di spada al demone.






In quel momento, era come se fosse entrata improvvisamente in un nuovo stato. Nonostante fosse durato soltanto un secondo, le aveva lasciato una profonda impressione.






Era come se la sua vista, i suoi movimenti e le sue reazioni fossero svaniti dal mondo circostante, lasciando al loro posto soltanto la magia. L’intenso potere magico bruciava attraverso il suo corpo facendola sentire invincibile.






Aveva anche avuto l’impressione che il suo potere le stesse parlando, invitandola e tentandola ad andare oltre.






<em>“Il potere magico non influenza solo il nostro fisico, ma anche il nostro carattere. Se vogliamo usare il nostro potere per raggiungere uno scopo, esso ci guiderà nella direzione che vogliamo.”</em>






<em>“Quindi, esattamente per cosa... stai combattendo?”</em>






Cenere si ricordò delle parole che Phyllis, la Strega della Punizione Divina, le aveva detto la prima volta che avevano marciato per la guerra.






<em>“Perché mi stai dicendo questo?”</em>






<em>“Perché sei una Straordinaria. Sei nata con un potenziale incredibile. Tuttavia, devi avere un obiettivo concreto e una volontà di ferro per riuscire a superare i tuoi limiti.”</em>






<em>“Tutte le Trascendenti dell’Unione sono state promosse in battaglia, e quelle che non sono riuscite a diventare Trascendenti sono state tutte uccise dai demoni. Spero che tu non faccia la loro stessa fine.”</em>






<em>“Le Trascendenti... così come i Tre Capi dell’Unione, hanno dovuto tutte fare la stessa scelta ad un certo punto?”</em> Pensò Cenere.






Strinse i pugni.






Forse ora conosceva la risposta.






***






Roland tornò nel suo ufficio e chiamò il quartier generale dell’Ufficio Amministrativo.






“Per favore, connettimi a Barov.”






“Sì, Vostra Maestà!”






Udì subito la voce di Barov dall’altro lato della linea: “Come posso aiutarvi, Vostra Maestà?”






“Quando è il prossimo esame per la scuola elementare?”






“Fatemi vedere... In base al programma, si svolgerà la prossima settimana e ci saranno circa 2.650 studenti che parteciperanno.”






Il programma era in linea con il piano di Roland. Ci pensò per un momento e poi disse a Barov: “Abbozzami una proposta di reclutamento. Ho bisogno che qualcuno mi aiuti per il mio nuovo progetto. Per adesso, mi serviranno circa cinquecento persone.”






“Come comandate.”






La Neverwinter di adesso era come un enorme crogiuolo, dove le persone arrivavano da tutto il Regno per ricevere un’educazione di base prima di venire assegnate ad impieghi differenti. Gli operai più esperti nella catena produttiva accoglievano i nuovi operai e gli insegnavano le tecniche e le conoscenze. Dopo che il modello delle piccole officine era stato abbattuto, le tecniche personali si erano trasformate in sapere pubblico, diventando una parte del sistema. Era perciò naturale che i più esperti addestrassero i novizi e, quando quest’ultimi diventavano esperti a loro volta, potevano accogliere altri apprendisti. In questo modo l’industria si espandeva.






Dopo anni di sviluppo, Neverwinter aveva finalmente creato un circolo virtuoso. Quando la popolazione della città avesse raggiunto un certo numero e quando le risorse fossero state abbondanti, le persone avrebbero potuto vedere l’incredibile potere portato dalla rapida industrializzazione.






Dopo aver posato il telefono, Roland tirò fuori una pila di disegni da un cassetto.






Sin dall’attacco notturno alla Torre della Stazione Numero 1, aveva iniziato a lavorare su una “strategia universale”. La maggior parte dei dati di progettazione erano stati raccolti nel Mondo dei Sogni. Quello che doveva fare, era modificare la localizzazione in base alla situazione attuale di Neverwinter. E tra questi c’era un tipo di arma perfettamente adatto al momento.






“Hai di nuovo una nuova idea?” Chiese Usignolo apparendo dalla Nebbia.






“Ah, esatto...” Roland sfogliò rapidamente la pila di fogli e si fermò ad una certa pagina. “Sì, è proprio lei.”






<em>Aris</em>


                                


                                



