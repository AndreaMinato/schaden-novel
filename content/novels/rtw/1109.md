---
weight: 11090
title: Capitolo 1109- Il Passato
pubDate: 2025-08-07T11:37:51.063Z
tags:
    - rtw
---












"Più che sufficiente..."






Joe avrebbe dovuto convincerli ad abbandonare un piano così ridicolo e persino divertente. Tuttavia, le parole gli si bloccarono sulla punta della lingua quando vide l'espressione fiduciosa sui loro volti.






C'era qualcosa di ancora più incredibile in arrivo.






Joe si aspettava di dare piena collaborazione alla squadra di soccorso e condividere tutte le informazioni che possedeva. Il Re di Graycastle aveva promesso di salvare Farrina, quindi prima doveva aver bisogno di informazioni dettagliate sull'Isola dell’Arciduca e Joe sarebbe stata la persona migliore da consultare.






Aveva previsto anche che avrebbero potuto far leva sul segreto della Chiesa e sul Libro Sacro, e aveva deciso di divulgare queste informazioni se ciò avesse potuto salvare Farrina.






Tuttavia, dopo che Joe entrò nella cabina, si rese conto di quanto poco sapesse sul suo vecchio nemico, Roland Wimbledon, che aveva combattuto contro la Chiesa per così tanti anni e che alla fine aveva sradicato la Città Santa di Hermes.






Ciò a cui stava per partecipare non era un interrogatorio, né un incontro preparatorio all’operazione.






La persona seduta dall'altra parte del lungo tavolo era, al contrario, il famoso drammaturgo Kajen Fels.






"Rispondi a tutte le domande che pone." Con queste parole, Sean si ritirò, lasciando Joe che fissava Kajen senza espressione.






Aveva visto gli spettacoli di Kajen nella Nuova Città Santa.






Sebbene fosse stato quasi dieci anni prima, Joe ricordava che aspetto avesse Kajen.






<em>"A cosa sta pensando il Re di Graycastle?"</em> si chiese.






Invece di un esercito, si era trovato davanti una troupe. Avevano davvero intenzione di salvare Farrina?






"Per favore, siediti, ragazzo," Kajen gli fece cenno di sedersi e gli chiese: "Vuoi del tè o del vino?"






"Tè... per favore."






Una ragazza carina gli consegnò presto una tazza di tè caldo.






"Lei è una mia studentessa, la signorina Roentgen."






"Ah... grazie", disse distrattamente Joe. Era tutto come un sogno, nonostante le mani e i piedi incatenati. "Perché sei qui?"






"Perché ho fatto una promessa a Sua Maestà." Kajen disse sorridendo: "Avremmo dovuto parlare in un modo più comodo, ma hanno insistito per tenerti incatenato."






"Va bene..." mormorò Joe. "Cosa vuoi sapere?"






"La storia di Farrina e anche la tua."






Joe lo fissò incredulo. "Io e lei?"






"Sì. Voglio sapere quando vi siete uniti alla Chiesa, come vi siete incontrati e anche come è stata catturata da Lorenzo," rispose lentamente Kajen.






"Farrina... Farrina..." Il semplice suono del suo nome gli fece tremare il cuore dal dolore. Cercò di astenersi dal pensare a lei, ma il loro passato continuava a fluttuare nei suoi ricordi. Le parole lo abbandonarono e la sua visione si offuscò.






Farrina era solo una civile comune quando si è unita alla Chiesa.






A quel tempo, indossava una vestaglia rattoppata, ruvida e sporca, con le mani e i piedi gonfi e arrossati a causa dell'esposizione all'aria fredda.






Sarebbe potuta morire se Joe non l'avesse portata con sé verso l'Altopiano di Hermes.






Joe era un membro di una famiglia nobile a cui era rimasto nient'altro che un nome di famiglia rispettabile, quindi aveva deciso di tentare la fortuna nella Chiesa.






La Città Santa non avrebbe discriminato una persona in base al suo passato.






Dal momento che sapeva leggere e scrivere, divenne un Sacerdote ecclesiastico.






Farrina, da parte sua, divenne un apprendista guerriera.






Joe non era contento di quest’organizzazione.






Sacerdoti e guerrieri erano uguali nella Città Santa. Joe era un po' irritato dal fatto che una ragazza civile salvata da lui potesse improvvisamente essere trattata in modo eguale. Secondo lui, Farrina avrebbe dovuto essere assegnata in cucina o in qualche posto di lavoro.






Ciò che gli dava ancora più fastidio era che Farrina in realtà era piuttosto carina.






Cominciò a sospettare il vero motivo per cui era stata scelta come guerriera.






Farrina avrebbe dovuto essere la sua ragazza e solo la sua ragazza.






Provando aspro risentimento e virulenta gelosia, Joe iniziò a manomettere il lavoro di Farrina approfittando del suo ufficio e addirittura umiliandola in pubblico. Tuttavia, lei non osò mai difendersi, il che aumentò ulteriormente la sua rabbia.






Negli anni successivi, la giovane donna rivelò gradualmente il suo talento. Come una pietra preziosa levigata, abbagliò la Chiesa.






Farrina fu presto promossa da apprendista guerriera a riserva dell'Armata del Giudizio. Quindi, si unì ufficialmente all’Armata e in seguito divenne un capo unità.






Joe vedeva sempre la sua velocità su e giù per le mura della fortezza durante i mesi dei Demoni.






A quel tempo, era appena stato promosso da chierico a Sacerdote vicario.






Il suo status era ora molto più basso di quello di Farrina.






Un tempo aveva avuto paura della rappresaglia di Farrina, ma lei non aveva fatto nulla del genere. A poco a poco, aveva sviluppato una passione segreta e ardente mentre la scrutava costantemente dietro il muro.






Lentamente, Joe si rese conto che Farrina non era così ordinaria come aveva pensato.






Poi, arrivò il Principe Roland di Graycastle.






Il Papa morì e l’Armata della Punizione Divina venne annientata. L'intera Chiesa di Hermes crollò durante la notte.






Numerosi credenti fuggirono dalla Città Santa. Farrina sostenne l'onere di salvare il resto dell’Armata del Giudizio. Se non gli avesse teso la mano al momento della rivolta, avrebbe potuto essere stato colpito a morte dallo sciame di rifugiati.






In quel momento, aveva in qualche modo capito qualcosa.






Farrina non era la figura più eminente nella Chiesa. C'erano ancora il Sacerdote, il Capo della Giustizia e il Comandante Anziano nella Città Santa dopo la sconfitta a Crinale Ventofreddo. Avevano semplicemente abbandonato la Città Santa a lei e al Papa in carica, Tucker Thor. Tutti sapevano che la Città Santa era condannata, ma nessuno voleva assumersi le proprie responsabilità. Pertanto, avevano bisogno di qualcuno che reggesse la Città Santa un po' più a lungo in modo da avere il tempo di fuggire dalla città.






Fu così che una donna di vent'anni divenne Comandante Generale dell’Armata del Giudizio a Hermes. Inaspettatamente, fece del suo meglio per stabilizzare le vecchie e nuove Città Sante, ma sempre meno dirigenti della Chiesa decisero di restare. Molto spesso, un edificio si svuotava durante la notte. Alla fine dei Mesi dei Demoni, erano rimasti nella Chiesa solo circa 500 Guerrieri del Giudizio.






Venne offerta a Roland Wimbledon come sacrificio.






Farrina non ne sapeva nulla?






Certo che lo sapeva. Lo sapeva quando aveva assunto l'incarico.






Ma aveva accettato il lavoro senza la minima esitazione.






Semplicemente perché una volta la Chiesa l'aveva protetta e addestrata.






Proprio come non si era mai vendicata di Joe, non incolpava nemmeno la Chiesa.






Era grata per il passaggio che Joe le aveva dato.






Joe era rimasto profondamente colpito quando aveva visto Farrina che camminava su e giù per le mura della città, inzuppata di sudore. La sua schiena era diventata una minuscola macchia contro la neve bianca. La goccia di sudore sulla punta del naso si rifletteva sulla luce del sole.






Joe non aveva mai riposto molta fiducia nella Chiesa. Avrebbe dovuto lasciare la Città Santa molto tempo fa, ma aveva deciso scelto di restare.






Non per Dio.






Aveva promesso fedeltà a Farrina dal profondo del suo cuore.






Non era un giuramento fatto da un credente al comandante dell’Armata del Giudizio.






Era quello che un cavaliere faceva alla ragazza che voleva proteggere.






Si era innamorato di lei.






<em>Arya</em>


                                


                                



