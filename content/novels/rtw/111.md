---
weight: 1110
title: Capitolo 111- La Battaglia di Città dell'Aquila (Parte II)"
pubDate: 2025-08-07T11:37:50.889Z
tags:
    - rtw
---




Il primo gruppo di schiavi liberati, usati come carne da cannone, non aveva incontrato alcuna resistenza e aveva scalato con successo il pendio.


Tuttavia, una barriera lignea bloccava il loro cammino. Non era completamente chiusa, ma aveva molte aperture per favorire il passaggio delle lance. In questo modo, durante gli attacchi, quando gli invasori cercavano di abbattere i tronchi della barriera, i soldati potevano restare all'interno e uccidere i nemici con le lance.


Eppure, contrariamente alle aspettative del Duca Frances, la guardia che si sarebbe dovuta trovare all'interno era sparita lasciando l’anello esterno scoperto. La sua avanguardia riuscì velocemente a buttare giù alcuni tronchi prima di affollare l’interno dalla barriera. Dopo poco anche il portone cadde al suolo.


"Andiamo" disse il Duca, tirò le redini del cavallo e condusse il resto delle truppe attraverso le porte. “Sono già passati trenta minuti dall'inizio dell'assedio, qual’era il piano di Garcia Wimbledon?” Frances si accigliò. Chiunque con un minimo di esperienza militare sapeva che quando il Signore abbandonava la città, avrebbe lasciato alcune guardie o assoldato dei costosi mercenari che non temevano la morte per resistere al nemico e guadagnare più tempo possibile alla prima armata per ritirarsi.


"La Principessa Garcia non è una stupita, d’altronde ha conquistato l'intero territorio meridionale in un breve lasso di tempo. Perché allora non ha lasciato degli uomini a difendere la barriera? Indipendentemente dall'efficienza e dalla complessità delle difese, non sono comunque di nessun aiuto se non ci sono degli uomini ad utilizzarle" si chiese il Duca Frances e decise di inviare dei soldati in avanscoperta nella città per controllare la situazione.


L'informazione riportata dal Capitano delle guardie coincideva con quello che avevano visto dalla cima della barriera: in città non c’erano ostili. Solo alcune strade erano ostruite da tronchi e mattoni, e i suoi uomini avevano radunato gli abitanti per liberarsi dei blocchi.


Frances condusse il resto dell'armata verso Città dell'Aquila senza esitazione. Di certo lui, un valoroso veterano che aveva seguito Re Wimbledon III in guerra per svariati anni, non si farebbe fatto spaventare da una ragazzina. Secondo Frances, Timothy aveva fatto un errore, avrebbe risparmiato parecchio tempo se avesse deciso di entrare in città in seguito alla conquista a opera di Frances.


*Non appena attraversò il cancello un odore pungente lo colpì. Era ben diverso dal puzzo dei corpi in via di decomposizione tipico dei campi di battaglia, somigliava piuttosto a un misto di olio di pinoli, olio di mandarini e incenso. Prendendo un respiro profondo si poteva anche immaginare che fosse un profumo.


"Cos'è quest'odore?" Ispezionò nuovamente i dintorni, ma non riuscì a individuare nulla di insolito. L'unica cosa sospetta era il canale di scolo della fognatura, si era bloccato e le acque erano già straripate e fluivano lentamente sul terreno. C'era così tanta sporcizia da rendere impossibile determinare la sua ultima pulizia, però quando il sole illuminò queste sostanze scure, si accesero di cinque splendidi colori. *


“Verosimilmente l'odore proverrà da questo gruppo di fogne”. Frances scosse la testa, allontanò da sé ogni pensiero superfluo e condusse la sua unità verso il castello.


"Ho conquistato Città dell'Aquila, adesso non resta che recarsi al castello del Signore e al comune e controllare che non ci sia qualcosa di valore da rubare. Sicuramente Garcia avrà ripulito la città, ciononostante i beni più grandi e le decorazioni saranno comunque dei degni bottini. I carri del cibo si prestano bene al trasporto dei bottini, una volta puliti. Al contrario, i mercenari si saranno diretti verso i negozi e le fattorie.


Meglio lasciarli in pace. Dopotutto, il Duca Joey è morto e nessuno sa chi sarà il nuovo lord. Derubare l'intera città è la priorità".


Dopo avere ispezionato l'intero castello del lord, Frances Chlett si accorse che qualcosa non andava.


"Il castello è troppo vuoto" pensò. Non c'erano tracce di cibo o vestiti nelle cantine, per non parlare dell’oro. La parete dove ci sarebbero dovuti essere dei dipinti adesso era vuota e non c'era neppure un libro nelle librerie. La cosa più strana è che non c'era nemmeno un letto nella camera da letto padronale! Sembrava che il castello fosse stato spogliato.


Come avevano fatto a portare via tutti quegli oggetti durante una fuga inaspettata? Frances iniziò a intuire che la situazione non era tanto buona quanto aveva inizialmente pensato. Era impossibile che il castello fosse così vuoto, a meno che non avessero iniziato a portare via le cose in anticipo.


Quando si stava dirigendo verso il comune, improvvisamente uno spesso fumo nero si levò da Porta Nord.


"Che è successo? Qualcosa ha preso fuoco?"


"Non ne ho idea, Signore. Ho mandato Moliere a controllare" gli comunicò il Capitano, "è possibile che il nemico abbia provocato appositamente l’incendio ".


Inizialmente il Duca pensò di essere caduto in trappola, successivamente si rese conto che era vano bloccare la porta con un incendio. Se non ci fosse stato alcun uomo a ingaggiare battaglia, l’incendio sarebbe stato presto domato dalle truppe organizzate. Inoltre, il fuoco è inutile per trattenere un nemico che può aggirare la porta e scalare il pendio per andarsene.


La tattica corretta consisteva nel fare appostare degli uomini e aspettare che gli incendi sparsi disturbassero il nemico; poi lo si attaccava cogliendolo di sorpresa. Come aveva già detto, una trappola senza uomini era tutto fuorché utile.


In quel momento anche dalle altre tre porte iniziò a propagarsi del fumo e l'incendio a Porta Nord divenne visibile anche a distanza. La cosa peggiore però, fu il rapido divampare delle fiamme. Pareva quasi che alla porta fosse stata aggiunta della paglia per alimentare il fuoco. Da qualche parte nella città delle persone strillarono, probabilmente le loro abitazioni avevano preso fuoco.


"Non può essere..." pensò il Duca, "quando sono entrato in città da Porta Nord non c'era niente di infiammabile se non lo spazio aperto! Come è possibile che il fuoco si sia propagato così in fretta senza combustibile? Un attimo..." Un pensiero si fece strada nella sua mente, "e se Garcia Wimbledon avesse reclutato delle streghe in segreto?"


Frances toccò la Pietra della Vendetta Divina che pendeva dal suo collo e si sentì un po' più confortato. Con questa pietra sarebbe stato protetto dal male e avrebbe oltrepassato il fuoco delle streghe con impunità. Inoltre, nessuna minaccia crudele poteva colpire le guardie, poiché tutte loro erano equipaggiate con le pietre. Gli schiavi liberati invece non avevano abbastanza denaro per contribuire alla Chiesa ed erano oltre la considerazione del Duca.


Ritenendo la città un po' troppo strana, Frances decise per prima cosa di uscire dalla città. L'armata poteva accamparsi a Porta Sud e controllare la città in attesa del ritorno della cavalleria del nuovo Re. Mentre finiva di pensarci, ordinò al Capitano: "Ci sposteremo a sud e lasceremo la città. Tu suonerai il corno durante tutto il tragitto per raccogliere il plotone".


"Sì, Signore!"


La compagnia si mosse ancora, tuttavia, quando arrivarono alla Porta Sud il fuoco si era già esteso fino all'area residenziale dove un gran numero di case stava bruciando. L'ondata di calore li costrinse a tornare indietro. Il popolo che prima si era rifugiato nel panico in casa, adesso fuggiva e affollava le strade; erano corsi attraverso il muro di lame e spade delle guardie per rifugiarsi al sicuro in tutta fretta. All'improvviso, tutti sembrarono sprofondare nell'oceano di fuoco, circondati dal pesante fumo e dalle fiere fiamme.


"Calma! Trovate un pozzo. Prendete dell'acqua per estinguere il fuoco" in poco tempo il Duca Frances diede diversi ordini "tralasciate le case. Cercate di spegnere l’incendio su una sezione e aprire un varco. Continuate a suonare il corno per assicurarci che tutti sappiano dove siamo".


"Signore!" Un cavaliere proveniente dal centro della città si precipitò lì e ancora prima di tirare le redini, balzò giù da cavallo. Era Moliere che era stata inviata a Porta Nord dal Capitano. "Signore, non c'è modo di estinguere le fiamme a Porta Nord".


"Come dici?" Frances era esterrefatto. "Le fiamme non possono essere estinte?"


"L'incendio deve essere stato alimentato dall'acqua nera" gli rispose lei velocemente. "Non solo è impossibile spegnere le fiamme con l'acqua, ma non smette nemmeno di bruciare! Signore, l'intera parte settentrionale delle città continua a bruciare!"


"L'incendio non può essere estinto..." mormorò, "è sicuramente un fuoco demoniaco." Il Duca urlò a gran voce: "Restate tutti calmi. L’incendio è fuoco demoniaco appiccato dalle streghe sotto il controllo di Garcia! Fino a quando indosserete la Pietra della Vendetta Divina, questo fuoco all'apparenza tremendo non vi farà del male!"


"Capisco. Che Dio abbia pietà" commentò Moliere toccandosi involontariamente il petto. "Mio Signore, cosa dobbiamo fare?"


"Hai la Pietra della Vendetta Divina, quindi cosa c'è da temere? Tutti voi montate sui vostri cavalli, cavalcheremo attraverso l’incendio" annunciò il Duca con un cenno della mano. "Questo fuoco demoniaco scomparirà non appena entrerà in contatto con la Pietra di Dio!" Fece una pausa e disse: "Moliere, sarai la prima a condurre fuori un plotone. Io resterò qui ad aspettare gli uomini che devono ancora arrivare".


"Sì, Signore!" il cavaliere donna annuì e disse: "faccia attenzione, Signore. Tutti voi, restate allerta e tenete il passo".


Dopodiché montò a cavallo e si diresse verso la fine della strada ardente, senza alcuna esitazione.




Thea                                


                                



