---
weight: 1110
title: Capitolo 1110- Una Versione Completa dei Guerrieri della Punizione Divina
pubDate: 2025-08-07T11:37:51.063Z
tags:
    - rtw
---




















Due giorni dopo.






Joe venne scortato fuori dalla sua stanza e sul ponte.






“Questo è il territorio del Conte Lorenzo?” Domandò Sean.






Un’ombra bianco grigiastra si stagliava contro l’orizzonte dorato alla luce dell’alba.






Joe si aggrappò nervosamente alla ringhiera e si sporse in avanti, temendo di potersi perdere qualcosa di importante.






“Esatto. È l’Isola dell’Arciduca!”






Aveva finalmente portato lì la Squadra di Soccorso.






<em>“Farrina, per favore, resisti solo un altro po’!”</em><em></em>






Joe fece un respiro profondo e disse in un impeto: “Ci sono due porti sull’Isola, uno ad est e uno ad ovest.” “Lorenzo ha messo delle sentinelle intorno all’area di attracco dopo essere diventato un nobile, lo ha fatto principalmente per difendersi contro i nobili nel Regno di Cuore di Lupo. Non controlla mai le navi mercantili. Il problema si pone nel Distretto del Castello. È ben sorvegliato, e nessuno vi si può intrufolare senza permesso.”






Era stato impaziente di raccontare loro l’informazione negli ultimi giorni.






Troppo occupato a rispondere alle varie domande poste da Kajen Fels, Joe non aveva avuto modo di discutere nei dettagli il piano di salvataggio. Nessuna delle domande di Kajen, ovviamente, era pertinente a quest’operazione o al segreto della Chiesa.






Kajen gli aveva domandato nei minimi dettagli come aveva umiliato Farrina e come avessero poi lavorato insieme per scappare dalla Chiesa. Se le parole lo avessero deluso, Kajen avrebbe chiesto al suo studente Roentgen di interpretare il ruolo di Farrina per rinfrescarsi la memoria.






Sean era arrivato solamente ad ora di cena.






Non sembrava affatto interessato a quell’operazione.






Questo era il motivo per cui Joe aveva subito svelato ciò che sapeva. Che lo stessero ascoltando oppure no, più informazioni erano in loro possesso, più grande sarebbe stata la loro chance di salvare Farrina con successo.






“Non dovete preoccuparvene. Abbiamo la nostra strada,” Sean lo interruppe. “Voglio che incontriate qualcuno che vi faccia familiarizzare gli uni con gli altri.”






“Chi?” Chiese Joe.






“La nostra guida.”






Allora Sean fischiettò, e subito due marinai portarono un uomo di mezza età.






Joe lo riconobbe immediatamente.






“Hagrid, traditore…”






In quanto assistente del Vescovo Lorenzo, Hagrid era stato il superiore di Joe nella Chiesa.






Hagrid disse sprezzantemente: “Come se ti importasse davvero della Chiesa. Se Farrina sapesse che ti sei consegnato a Graycastle, allora chi sarebbe il traditore?”






“Io…” Per un momento, Joe rimase senza parole.






“Non c’è bisogno di discutere qui,” disse Sean, mentre si dirigeva progressivamente verso di loro e ponendosi tra i due. “Signor Hagrid, conoscete il vostro compito, giusto?”






La voce di Hagrid calò istantaneamente quando vide la guardia del Re. Borbottò: “Sì, Ser. Porterò due soldati al Castello.”






“Questa è l’unica possibilità che avete per fare le cose per bene. Dipende tutto da voi.”






“Nessun problema, Ser, ma siete sicuro che due siano abbastanza?”






Joe era sorpreso che Hagrid fosse preoccupato di Graycastle.






Poi realizzò che non era importante quante persone Hagrid avrebbe portato nel Castello, in ogni caso si sarebbe trattato di un solido tradimento. Se Graycastle avesse fallito, lui avrebbe dovuto affrontare una severa punizione; così, avrebbe fatto meglio a dare il suo completo supporto a Graycastle.






“State sicuro. Scoprirete presto…” Lo interruppe Sean, il suo viso si contorse in una smorfia mentre si avvicinavano lentamente all’Isola dell’Arciduca, “che versione completa dei Guerrieri della Punizione Divina sia.”






...






La Squadra di Soccorso non lasciò il molo per dirigersi al Castello fino a mezzanotte.






Zooey, Betty e due soldati appartenenti al Primo Esercito si avviarono verso il Castello.






I due soldati dovevano tenere d’occhio Joe e Hagrid.






Dato che quest’ultimo era lo scagnozzo del Conte, nessuno era sospettoso. Presto allontanò la Squadra di Pattuglia che era giunta lì per interrogarli.






Le guardie all’entrata del Castello non li fermarono nemmeno.






Nonostante gli altri cinque uomini alle costole di Hagrid fossero tutti incappucciati, le guardie non si preoccuparono di fare alcuna domanda.






A quanto pare, Lorenzo si fidava parecchio di lui.






Il Castello del Signore era proprio al di là del cortile.






Hagrid rivelò che tutti i Guerrieri della Punizione Divina più capaci erano ora di guardia alla camera da letto del Conte Lorenzo, che era apparentemente troppo spaventato per dormire solo al momento, e che non c’erano più di sei Guerrieri della Punizione Divina in totale.






A parte questo, Lorenzo aveva anche sostituito la porta della sua camera da letto con una solida porta in rame che non poteva essere facilmente rotta dalle persone comuni.






“Posso far uscire Lorenzo dalla sua stanza. Dovrò solamente dire che conosco il segreto del tesoro,” disse Hagrid, dirigendosi al Castello. “Ma poi lui si porterà dietro i Guerrieri della Punizione Divina, e la sua improvvisa comparsa allarmerà le altre sue guardie, perciò devo trovare il modo di impedirgli di farlo”






“Va bene. Devi solo dirci dove si trova la sua camera da letto,” disse Zooey con un’alzata di spalle. “Poi dovrai portare Joe alla prigione e tirar fuori da lì quella ragazza. Non devi preoccuparti di noi.”






Hagrid rimase momentaneamente stordito per poi dire: “Beh… Ok.”






Si raddrizzò il farfallino, salì una rampa di scale e bussò gentilmente ad un lato della porta.






Una vecchia guardia sporse fuori la testa e disse: “Ah, Ser Hagrid. Non sapevo foste Voi…”






“Silenzio. Ho delle importanti questioni di cui discutere con Vossignoria. Togliti dai piedi!”






“S-sì, Ser…” Balbettò il vecchio. “Ma queste persone…”






“Sono le mie spie alla Montagna della Gabbia. Perché? Stai curiosando nelle faccende personali del Signore?”






“No, no, Ser!” Disse cauto il vecchio, mentre chinava la testa.






Il gruppo entrò dentro, superò due pareti e mise piede nel Castello interno.






Le guardie all’ingresso indossavano tutte l’armatura.






Notando l’arrivo di qualcuno, due di loro posarono le mani sulle else delle loro spade e si avvicinarono.






“La camera da letto di Lorenzo si trova al quarto piano… Non posso portarvi lassù…” Disse Hagrid sottovoce.






“Hey, non è Ser Hagrid? Il Conte ha parlato di Voi di recente. Questi sono vostri ospiti?” Le guardie lo salutarono e si voltarono verso Zooey. “Vi prego di aspettare fuori dalla sala, a meno che non abbiate il permesso del Conte, attendete Signora.”






Zooey si tolse il cappuccino e si diresse lentamente verso la guardia. Prima che quest’ultima potesse finire, una mano si chiuse intorno al suo collo.






“Ser Hagrid, cosa” Non appena l’altra guardia tirò fuori la spada, la mano di Betty raggiunse anche la sua gola.






CRACK.






La testa della guardia prese una strana angolazione.






Hagrid e Joe rimasero senza fiato.






“Una persona normale può spezzare il collo di qualcuno con una sola mano?”






Ma Betty e Zooey non si fermarono lì.






Le due streghe sollevarono le due guardie da terra e usarono i loro corpi come scudi. Per un momento, il resto dei sorveglianti rimasero a fissarli con occhi sbarrati, esterrefatti. “Ohi, che cosa pensate di fare?” Gridò qualcuno.&nbsp;






“No… Qualcosa non va qui. Guarda, i loro piedi sono al di sopra del pavimento!”






“Cosa?”






Le guardie non riuscivano a vedere bene in penombra. Quando realizzarono cosa stesse succedendo, fu troppo tardi.






Zooey e Betty si scagliarono contro i confusi sorveglianti come ombre, e raggiunsero i loro colli esposti.






Era facile battere la fiacca dopo una lunga notte di veglia. Purtroppo, i loro attaccanti si rivelarono essere i più potenti combattenti umani, le Straordinarie.






Joe si battè la mano sulla bocca.






In pochi secondi, le altre quattro guardie caddero a terra, i loro colli rotti.






“Possiedono il potere e la velocità dell’Armata della Punizione Divina!”






Tuttavia, i Guerrieri della Punizione Divina erano dei mostri privi di coscienza e cervello!






Anche Hagrid era sconvolto.






“Sono i veri Guerrieri della Punizione Divina.”






Joe si ricordò delle parole di Sean.






“<em>Anche questa è… opera di Roland Wimbledon?</em>” Pensò Joe.






Adesso, Joe non era sicuro che il Supremo Pontefice avesse compreso la vera natura dell’Armata della Punizione Divina.






“Ora, fai quello che ti abbiamo detto,” disse Zooey, lanciando un’occhiata a Joe. “Non importa che sia viva o no, non devi indugiare. Hai capito?”






“Sì… Ho capito.”






Senza neanche una parola, le due streghe scattarono al piano di sopra.






Le scale non erano sorvegliate. Zooey e Betty salirono al quarto piano e si girarono verso uno stretto corridoio fiancheggiato da delle porte, dietro il quale vi erano le camere delle cameriere e dei servitori. Alla fine del corridoio c’era un’enorme porta di metallo rosso scuro che brillava al lume di candela.






“Quindi si tratta davvero di una porta in rame,” commentò Zooey, inarcando le sopracciglia.






“Che cosa hai intenzione di fare?” Chiese Betty, contraendo le labbra. “Se l’ha chiusa a chiave, non possiamo fare irruzione.”






“Troveremo un’altra strada se questa è bloccata, naturalmente.”






“Ѐ quello che pensavo.”






Betty aprì con un calcio una porta accanto alla camera da letto del Signore e vi entrò dentro. &nbsp;






“Aah” Ci fu un grido acuto. Una cameriera a mala pena vestita si mise dritta a sedere, tirandosi la coperta su fino al collo. Li fissò e chiese: “Chi, chi siete voi?”






“Peccato, non mi interessano le ragazze,” disse Betty, mentre si slegava la veste, rivelando una grandissima arma da fuoco sulla schiena. “Se fosse stata un bel ragazzo…”






“La stai spaventando,” disse Zooey in un sospiro, mentre allungava la mano per afferrare la sua mitraglia. “Uno, Due…”






“Tre!”






Le due rivolsero le loro armi verso la parete e premettero i grilletti.






Con un ruggito assordante, la parete interna in mattoni collassò sotto il fuoco, spargendo detriti ovunque, e lasciando una linea storta di fori di proiettile.






Zooey passò oltre il muro ed entrò nella camera da letto del padrone.






<em>Haru</em>


                                


                                



