---
weight: 1116
title: Capitolo 1116- Laboratorio Sotterraneo
pubDate: 2025-08-07T11:37:51.063Z
tags:
    - rtw
---




















Nell’ufficio del Castello del Signore.






Sean impiegò due ore per raccontare la sua storia.






Parlando in generale, il piano era stato portato a termine con successo. Zooey e Betty non solo avevano recuperato il Cubo Magico, avevano anche manipolato i Guerrieri della Punizione Divina nel saccheggiare l’intera tesoreria dell’Isola dell’Arciduca. I tesori, incluse gemme e gioielli, avevano riempito un’intera cabina. Da quel momento in poi, i resti della Chiesa di Hermes erano stati completamente estirpati e chiunque dovesse essere il futuro nobile governante dell’Isola dell’Arciduca, non avrà contatti con la Chiesa.






D’altro canto, non appena la nave aveva attraccato, Kajen Fels se n’era andato in un albergo con i suoi studenti. Era evidente che non vedesse l’ora di lavorare sulla sua nuova opera.






Entrambi Joe e Farrina erano stati detenuti e aspettavano il loro processo che sarebbe stato presieduto dall’Ufficio per la Sicurezza di Graycastle.






Roland distolse lo sguardo e disse a bassa voce ad Usignolo: “Lascio questi due a te.”






Usignolo gli diede un pizzicotto di comprensione sulla spalla.






“Quindi, il tesoro leggendario... il Cubo Magico Cerimoniale si trova in questa cassa di piombo?” Chiese Roland posando lo sguardo sulla cassa grigia accanto a Sean. In base alla descrizione di Hagrid il traditore, il Cubo era della dimensione di un palmo e fatto di pietra levigata. Considerando le proprietà letali del materiale radioattivo, Roland aveva chiesto alla squadra di soccorso di prendere tutte le misure protettive prima di partire per il viaggio.






“Sì, l’ho tenuto sotto controllo io stesso per tutto il viaggio, come mi avevate richiesto. Oltre alla Signora Zooey e alla Signora Betty, nessuno lo ha mai toccato” rispose Sean. “Però, ho notato un segno strano prima di metterlo in questa cassa di piombo.”






“Che segno?”






“Vostra Maestà, vi ricordate che nella mia lettera criptata vi ho menzionato la ragione per cui Lorenzo aveva deciso di mandare Hagrid alla Montagna della Gabbia per investigare sul tesoro?”






Pensieroso, Roland disse: “Perché il tesoro ha improvvisamente emanato una luce azzurra per la prima volta dopo un secolo?”






“Sì” confermò Sean con un cenno. “Quando la Signora Zooey ha recuperato il Cubo Magico Cerimoniale, disse una cosa che catturò la mia attenzione. Disse che ‘la luce blu sembra cambiare direzione tutto il tempo’. Quindi diedi un’altra occhiata e notai che la luce puntava sempre verso di me, come una bussola. Ad essere onesti, in quel momento ero terrificato e per poco non lo feci cadere dalle mani.”






Sembrava quasi una storia di fantasmi. Roland sentiva i brividi corrergli lungo la schiena, ma riuscì a mantenere la stessa espressione: “Ed hai scoperto la ragione?”






“Forse” disse Sean tirando fuori qualcosa dalla tasca, dopodiché posò l’oggetto sulla scrivania in legno di mogano. “Dopo che mi calmai, ci ripensai e dedussi che non era possibile che un antico artefatto rispondesse ad una persona comune. Doveva trattarsi di qualcos’altro. Ho fatto altri esami e ho scoperto che la luce non puntava a me, bensì a questa moneta.”






Era la stessa moneta di uranio arricchito che Azima aveva usato per trovare le miniere di uranio. L’aveva resa a Sean dopo che aveva fatto ritorno a Neverwinter.






In altre parole, il Cubo Magico Cerimoniale si era illuminato perché aveva percepito la moneta.






<em>“Piuttosto interessante...”</em>






Dopo un momento di riflessione, Roland parlò: “Capisco. Hai fatto un buon lavoro. Puoi andare.”






“Sì, Vostra Maestà.”






Dopo che Sean se ne fu andato, Usignolo uscì dalla Nebbia e studiò la cassa di piombo da ogni lato.






“Scoperto qualcosa?”






“Questo è un artefatto magico” disse Usignolo convinta. “Anche se ha l’aspetto di una roccia grezza, contiene del potere. Dalla Nebbia ho visto qualcosa di simile ad un Ciclone Magico, proprio come i Nuclei Magici delle streghe di Taqila.”






Roland realizzò che la magia aveva un’influenza su questo mondo molto più profonda di quanto si era immaginato. Sfortunatamente, dalle informazioni di cui disponeva al momento, non poteva ricavare molto riguardo, oltre al fatto che razze diverse vedevano e usavano il potere magico in modi diversi. Senza strumenti di analisi adatti, gli era difficile studiare l’argomento sistematicamente.






Tuttavia, Roland poteva comunque imparare dalle sue esperienze personali. Prima dello sviluppo della teoria della meccanica classica, le persone creavano strumenti basati sulle proprie osservazioni e sulle pratiche giornaliere. Adesso, dato che aveva appena osservato un nuovo fenomeno, doveva semplicemente fare più ricerche.






“Andiamo alla Terza Città di Confine” disse Roland. “Mi chiedo se Celine mi abbia preparato un laboratorio apposito.”






In ogni caso, questo artefatto maledetto non doveva essere portato nel Castello prima di aver confermato la sua totale innocuità.






***






“Come mai siete tornato?” Disse Pasha accogliendo Roland nel salone sotterraneo. “Qualcosa non va con la nuova arma?”






Roland scosse la testa e disse: “Prima ho chiesto a Celine di scavare una caverna. Ci sono novità?”






“Oh, state parlando di quella camera di metallo segreta? A parte l’ascensore, il resto è tutto apposto. Adesso lei è nella camera. Volete dare un’occhiata?”






Dopo aver ricevuto una risposta affermativa, Pasha disse piegando il suo tentacolo principale: “Per favore, seguitemi.”






Una settimana fa, quando Roland aveva deciso di inviare le Streghe della Punizione Divina nel Regno del Cuore di Lupo, aveva anche chiesto a Celine di costruire un centro di ricerca: un laboratorio al chiuso nelle profondità del sottosuolo.






Se il Cubo Magico Cerimoniale dovesse rivelarsi davvero radioattivo, sarebbe stato molto pericoloso condurre esperimenti sulla superficie. Dato che non era certo se Nana potesse curare anche ferite causate dalle radiazioni, era meglio condurre le ricerche sottoterra.






Mentre seguiva il Portatore Originale verso il laboratorio, Roland raccontò a Pasha quello che era successo nel Regno del Cuore di Lupo.






“Capisco.” Disse Pasha con un sorriso. “Meglio lasciare che ci pensi Celine piuttosto che lasciar fare a qualcun’altro. Ai tempi della Società di Ricerca, lei era una delle ricercatrici migliori e nessuno sa meglio di lei cose riguardanti il potere magico ed il restauro e la ricostruzione di questo artefatto. Dopo aver cambiato corpo, le sue abilità sono migliorate tantissimo. Non so le altre, ma posso dirvi che Celine fu l’unica persona che si è offerta di unirsi ad un portatore ancora prima che Taqila mostrasse segni di caduta.”






“Ugh...” Usignolo commentò con un’espressione disgustata: “Intendi dire che preferisce essere un sarcoma piuttosto che un’umana?”






“Se questo dovesse aiutarla ad esplorare il mondo” Pasha rispose scuotendo il tentacolo. “Nella Società di Ricerca si lamentava tantissimo sul fatto di non avere abbastanza mani per svolgere più compiti contemporaneamente ed anche sul fatto di stancarsi facilmente. Se in quel periodo avesse potuto trasferire la sua anima, probabilmente lo avrebbe fatto.”






Camminarono per circa sette minuti e raggiunsero la fine del passaggio. Un’enorme caverna si aprì di fronte a loro.






“Questa è l’entrata. Ci vorranno ancora un paio di giorni per installare l’ascensore.” Disse Pasha calando il tentacolo principale. “Venite.”






“Uhm... questo è l’unico modo per scendere laggiù?” Chiese Usignolo esitante mentre guardava con espressione di totale diffidenza i numerosi tentacoli che si contorcevano.






“Questa è la via più veloce” disse Pasha. “Non preoccupatevi. Questi tentacoli sono piccoli ma flessibili, non si rovinano se li calpestate.”






Roland fece un profondo respiro e si arrampicò sulla testa del Portatore Originale. Si aspettava di dover sopportare una corsa molto scomoda ma in realtà quei tentacoli erano morbidi come un tappeto.






Dopo che anche Usignolo si arrampicò sul Portatore Originale, Pasha entrò nella caverna e scivolò velocemente verso il fondo.






Scesero per circa centro metri prima che Pasha iniziò a rallentare fino a fermarsi completamente. Poi, Roland vide la scintillante porta di metallo del laboratorio ergersi di fronte a lui.






<em>Aris</em>


                                


                                



