---
weight: 1117
title: Capitolo 1117- La Luce dei Maledetti
pubDate: 2025-08-07T11:37:51.063Z
tags:
    - rtw
---




















Nonostante Roland avesse progettato lui stesso il laboratorio, rimase comunque impressionato della versione reale.






Migliaia di Pietre della Luce illuminavano l’oscuro antro sotterraneo, diffondendo la luce sulle rocce circostanti ricoperte con piastre di piombo. Formavano un’area chiusa della dimensione di un campo da basket.






Vi era, in un certo senso, una sorta di bellezza in quelle piastre di piombo, lisce, lucide e incolori.






Era la bellezza dell’industrializzazione.






“Se dovessimo perdere la Battaglia della Volontà Divina, dopo centinaia di anni anche questo posto diventerà un’antica reliquia vero?” Mormorò Roland.






Una reliquia completamente diversa da quelle della Civiltà Sotterranea e quelle dei demoni.






I segni sulle piastre di piombo diventeranno la prova che un tempo, la civiltà umana aveva prosperato.






“Probabilmente.” Rispose Pasha mentre faceva gentilmente scendere Roland e Usignolo. “Tuttavia, non ho mai avuto un presentimento così forte che riusciremo a sopravvivere fino alla fine.”






“Lo credo anch’io.” Disse Roland con un sorriso mettendo piede nel laboratorio.






L’intera stanza era suddivisa in due sezioni, una area operativa e l’altra per le osservazioni. Un muro di cemento spesso circa mezzo metro, anch’esso ben ricoperto da placche di piombo, separava le due camere. Ossidi di piombo erano stati aggiungi al vetro posto al centro del muro creato da Lucia. A causa dei limiti posti dalla tecnologia del momento, il vetro di piombo non era trasparente e luminoso come il vetro moderno ma permetteva comunque alle persone di guardarci attraverso.






“Ah, siete qui Vostra Maestà” disse Celine facendo spuntare il suo tentacolo principale dalla porta della sala operativa. Poi comparve il suo enorme corpo; poteva sembrare una scena di un film dell’orrore. Ma l’atmosfera minacciosa si disperse non appena videro bulloni e righelli nei suoi tentacoli ausiliari arrotolati. “Ho sentito Pasha parlare mentre stavo installando una piastra di piombo. Zooey ha recuperato l’antico tesoro?”






“Si trova proprio in questa cassa” rispose Roland posando la cassa sul suo tentacolo principale. Poi entrò nella sala operativa e la studiò con attenzione.






“Che ne pensate? È progettato e costruito solo secondo le vostre istruzioni” disse Celine sollevando i tentacoli. “Ma è davvero necessario? Se la maledizione è una sorta di luce, non basterebbe un normale muro per bloccarla?”






“È una precauzione. Se la mia teoria è giusta, questa luce non può essere individuata ad occhio nudo ed è altamente penetrante. I muri normali possono bloccarla, ma devono essere spessi diversi metri” rispose Roland voltandosi verso le due antiche streghe. “Perciò non possiamo mai giudicare le cose basandoci sull’istinto. Anche se i Portatori Originali sono resistenti a vari pericoli, prima di aver ottenuto una comprensione totale sul Cubo Magico, dobbiamo seguire le procedure.”






Dato che le radiazioni abbattevano la struttura del DNA e di conseguenza ne intralciavano il processo di replicazione, potevano causare ingenti danni agli organi con un metabolismo veloce. Il cuore ed il cervello erano organi più resistenti agli altri verso le radiazioni. Basandosi sull’incredibile longevità dei Portatori Originali che in condizioni normali potevano vivere anche centinaia di anni, Roland era certo che fossero in qualche modo immuni alle radiazioni. E questa era anche una delle ragioni per cui si era rivolto a Celine per la conduzione del test.






Celine scoppiò in una risata e disse: “Mi ricordate il Presidente della Società di Ricerca. Non preoccupatevi. Uno dei principi della Società di Ricerca è quello di seguire le regole. Farò attenzione.”






Roland rispose con un cenno: “Cominciamo.”






Quindi Celine si chiuse nella sezione operatoria.






Secondo il manuale operativo, il primo passo era di tenere chiuse tutte le porte del laboratorio durante l’esperimento. Ad eccezione dell’operatore, tutti dovevano ritirarsi nella sala di osservazione.






Attraverso il vetro di piombo, Roland vide Celine aprire la cassa ed estrarre il Cubo Magico.






Come aveva descritto Sean, un getto di pallida luce blu uscì dalla fessura della pietra e puntò verso la moneta poggiata sul piano di lavoro.






“Interessante” mormorò Celine osservando con attenzione. “Questa cosa non si è attivata, giusto?”






Poiché il muro bloccava la trasmissione sonora, Roland rispose con la sua mente: “Secondo quanto ha detto Sean, il Conte dell’Isola dell’Arciduca l’ha toccata dopo che ha emanato la luce blu, quindi penso che funzioni come un indicatore.”






“Capisco.” Disse Celine afferrò il Cubo Magico e lo avvolse tra i tentacoli.






“Che cosa sta facendo?” Chiese Usignolo.






“Percependo” spiegò Pasha. “I nostri tentacoli sono molto più sensibili delle dita di un umano. Possono toccare, annusare e ricordare ogni singola protuberanza o ammaccatura sulla superficie di un oggetto. Un genio come Celine può anche visualizzare nella mente i contorni ed i dettagli di un oggetto toccandolo. Sfortunatamente, un’informazione così può essere trasmessa solo attraverso le menti dei Portatori. La mente umana non può processarla.”






“Puoi visualizzare quello che percepisce?” Chiese Roland sorpreso.






“Se è disposta a condividerlo” Pasha allungò uno dei suoi tentacoli e picchiettò il vetro. “Ora vedo il Cubo Magico proprio di fronte a me.”






Era proprio un’abilità conveniente. Come una rete psichica, permetteva ai Portatori Originali di condividere non solo i loro pensieri, ma anche immagini tridimensionali.






Improvvisamente, Celine parlò: “La lunghezza e l’altezza del Cubo Magico Cerimoniale sono quasi le stesse. Entrambe quindici centimetri. Il Cubo è cavo e ci sono delle fessure. Non sembra un oggetto intero.”






“In che senso?”






“Pare che esso sia composto da diverse pietre. Un momento... forse ho appena trovato la chiave per aprirlo.”






Con queste parole, tutti i tentacoli abbandonarono la presa sul Cubo e Roland vide una piccola apertura sul retro del Cubo. Un tesoro nascosto per tanti anni stava finalmente per essere aperto.






“Impressionante” osservò Roland con stupore. “Ci ha messo così poco per trovare un indizio.”






Nei secoli passati da quando il Cubo Magico Cerimoniale era stato rubato dal tempio, nonostante le estese ricerche, nessuno dei proprietari precedenti aveva mai scoperto che esso non era composto da una singola pietra.






“Ve l’ho detto che Celine è la migliore a cui potevate rivolgervi” disse Pasha con un sorriso. “È lei che ha rimesso insieme tutti i Nuclei Magici della Civiltà Sotterranea.”






“Vostra Maestà, ho una ipotesi...” disse Celine infilando un tentacolo nella fessura. “... sul perché esso reagisce solo a questa moneta. Avete detto che per anni questo Cubo Magico non ha mai reagito, perciò pensavo che probabilmente avesse esaurito il suo potere, come una Pietra Magica o un Sigillo. Però, ora che l’ho potuto studiare dal vivo, ho scoperto che, come anche voi avrete notato, vi è ancora del potere magico al suo interno. Quindi è possibile che ciò che a quest’oggetto manchi sia... l’elemento usato per creare quella che voi definite ‘la Gloria del Sole’?”






“Anch’io la penso così” rispose Roland arricciando le labbra. “Puoi provare a inserire la moneta, ma potrebbe attivare il Cubo Magico, perciò devi prendere delle misure di protezione.”






“Capisco.” Celine si spostò dietro ad una piastra dall’altro lato del piano di lavoro. Questa piastra era uno scudo di piombo rotondo con quattro piccoli fori nel centro che facevano passare i suoi tentacoli ausiliari. Mise la moneta nel Cubo Magico e l’apertura si richiuse immediatamente. Nel frattempo, la luce sul Cubo divenne subito rosso scura.






Avevano indovinato!






Roland e Usignolo si scambiarono uno sguardo. Entrambi erano eccitati.






Per un po’, Celine continuò a studiare il Cubo. Improvvisamente, un raggio di luce rossa fuoriuscì dall’altro lato del Cubo e andò a finire sul muro, aggiungendo una sfumatura di colore a questo monotono laboratorio.






<em>Aris</em>


                                


                                



