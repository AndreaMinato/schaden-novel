---
weight: 11190
title: Capitolo 1119- Un Vero Ricercatore
pubDate: 2025-08-07T11:37:51.064Z
tags:
    - rtw
---












Roland chiamò la Terza Città di Confine e chiese immediatamente: "Chiedi a Celine di non smantellare il Cubo Magico Cerimoniale! Devo vederla adesso!"






"Sì... Sì, Maestà!" Apparentemente l'operatore telefonico all'altro capo della linea non aveva idea di cosa fosse successo, ma obbedì all'ordine immediatamente.






"Portami a Città di Confine", disse Roland girandosi verso Usignolo. "Più velocemente possibile."






"Nessun problema," rispose Usignolo con un sorriso e gli afferrò la mano. “Potresti avere le vertigini."






Nel giro di un secondo erano entrati nella Nebbia.






Cinque minuti più tardi.






"Ugh... finalmente." Per un momento, Roland rimase perplesso quando comparse nella sala sotterranea, con la mano che premeva sulla bocca. Usignolo era davvero migliorata molto rispetto a quando l'aveva incontrata per la prima volta. Scivolava tra le onde senza sforzo e con grazia nel mondo in bianco e nero. Tuttavia, per Roland, il viaggio era stato comodo quasi come uno sulle montagne russe. Vide un flusso offuscato di oggetti che gli passavano davanti, si sentì ribollire dentro, e l'intero mondo si era dissolto in un vortice grigiastro.






Usignolo gli diede una pacca sulla schiena con un sorriso comprensivo.






"Qual è il problema, Maestà?" Chiese Celine mentre scendeva lentamente dal soffitto della caverna con un mucchio di strumenti nei suoi tentacoli. "Mi stavate cercando?"






Roland emise un sospiro di sollievo dopo aver visto quest'ultima con un martello, una sega e una lima. "Beh, sembra che sia giusto in tempo," disse.






Intravide anche un tridente e un'ascia, non riuscendo a capire perché Celine avesse bisogno di questi strumenti. Aveva davvero intenzione di macinare il Cubo?






"Dov’è l'antico manufatto?"






"Ancora nel laboratorio sotterraneo."






Roland fece un respiro profondo e chiese: "Sei in grado di riprodurlo?"






Leggermente sorpresa, Celine chiese: "Siete sicuro di volerlo riprodurre? Non è solo un’inutile cianfrusaglia?"






"Probabilmente non del tutto inutile." Spiegò quindi la sua idea a Celine, "Il più grande svantaggio della potenza del vapore sono i combustibili. Se potessimo sostituirlo con il Cubo Magico, potrebbe provocare una seconda rivoluzione industriale."






L'obiettivo finale dello sviluppo industriale era la ricerca di una risorsa efficiente e potente. Una risorsa potente avrebbe cambiato potenzialmente la natura di tutto, incluso il processo di produzione, il modo in cui generavano l’energia elettrica e le strutture.






Tuttavia, non sarebbe stato un passo facile da fare. Non si trattava semplicemente di sostituire una caldaia tradizionale con il Cubo Magico. La modifica del metodo di riscaldamento avrebbe cambiato successivamente il sistema termico, il sistema di controllo e le relative riparazioni e manutenzioni. Avrebbero potuto verificarsi numerosi fallimenti prima di riuscire in questa impresa. Tuttavia, valeva almeno la pena provare.






"Riscaldare l'acqua... capisco" disse Celine pensierosa. "Ma… è molto difficile riprodurlo senza esplorare la sua struttura interna. Dopotutto è un dispositivo magico e tu non mi permetti di smantellarlo."






"Ehm, quello che sto dicendo è che non lo farai a pezzi come se fosse un oggetto inutile", disse Roland con un colpo di tosse. "Voglio che lo smantelli in modo accurato e metodologico ai fini della riproduzione."






"Esiste anche una procedura di smantellamento rude?" Chiese stupita Celine. Poi disse in tono piuttosto offeso: "Saresti stato punito se avessi maltrattato una reliquia nella Società di Ricerca. Da quando mi sono unita alla Società fino alla caduta di Taqila, non sono mai stata punita. Lady Natalia parlava molto bene di me, dicendo che ho le dita abili. Se fossi stata così negligente, probabilmente non ci sarebbero stati strumenti chiave nella sala adesso."






Mentre Celine si vantava con la scusa di difendersi, Roland le lanciò uno sguardo scettico e le chiese: "Usavi questi strumenti per smantellare le reliquie ai tempi?"






"Questi?" Disse Celine sorpresa. "Come sarebbe stato possibile? Non ci avete appena equipaggiato con le nuove armi? Quindi queste spade e asce sono ora inutili. Invece di conservarle nel magazzino, sarebbe meglio fonderle e usarle per fare qualcos'altro. Ho ancora bisogno di alcune librerie nel mio ripostiglio. A proposito, perché pensate che siano strumenti di ricerca?"






Usignolo si voltò mentre metteva una mano sulla bocca, tremando nel reprimere le risate.






Un po' imbarazzato, Roland rispose: "No, ho solo paura che ti ecciti troppo quando si tratta di potere magico..."






"Dovete averlo sentito da Pasha," disse Celine mentre si asciugava una grossa goccia con il suo tentacolo principale. "Non conosce la differenza tra una mania e un hobby... Un vero ricercatore deve avere sempre una mente lucida per controllare accuratamente il suo comportamento. È normale che un ricercatore lavori giorno e notte o che borbotti mentre legge un libro..."






Roland interruppe Celine appena in tempo per impedirle di andare avanti. "Bene, parlando del Cubo Magico Cerimoniale, sei sicura di poterlo riprodurre non appena conoscerai la sua struttura?"






Celine rispose, tornando immediatamente alla normalità, "Dipende da quanto è complicato questo Cubo Magico. Non posso garantirvi nulla ora, ma c'è una grande possibilità, perché una cosa positiva di questo Cubo è che non richiede potere magico per gestirlo. Ciò significa che manca la maggiore difficoltà che ne impedirebbe la riproduzione."






"La parte più difficile è la replica del potere magico!" Roland esclamò con comprensione.






"Esatto," disse Celine mentre piegava il suo tentacolo principale. "A causa delle differenze fisiche e psicologiche, gli esseri umani, i Demoni e la civiltà sotterranea usano il potere magico in modi molto diversi. Ad esempio, noi non potremmo probabilmente mai acquisire più abilità inserendo Pietre Magiche nei nostri corpi come i Demoni. Allo stesso modo, se non mi fossi trasformata in un trasportatore originale, non sarei mai stata in grado di riparare il nucleo magico."






"Il fatto che il Cubo non richieda potere magico significa che non abbiamo bisogno di sapere che tipo di Ciclone Magico la civiltà scomparsa una volta aveva e usava. A dire il vero, non potremmo mai capirlo senza una documentazione pertinente. Tuttavia, ora abbiamo solo bisogno di replicare l'oggetto per ottenere lo stesso effetto magico. Naturalmente, questo sarebbe stato comunque difficile nell'era di Taqila, ma ora è molto più facile con il nucleo magico che posso regolare in qualsiasi momento."






Celine fece una pausa per un secondo e poi proseguì, "Tuttavia, abbiamo ancora un altro problema."






"Quale?"






"Materiale", rispose. "Ho fatto ricerche sul Cubo Magico. Anche se sembra una pietra comune, non è fatta di pietre. Non so di cosa sia fatto esattamente, probabilmente delle ossa di quella civiltà o di qualche altra materia solida. In ogni caso, ho bisogno di molti campioni... Però, avete detto in precedenza che il Tempio della Maledizione è stato saccheggiato anni fa. È stata pura fortuna che abbiamo trovato questo Cubo. Quindi, non so se la replica fatta di un materiale sostitutivo funzionerebbe allo stesso modo di quello originale."






"Materiali..." disse Roland meditando. "Forse conosco un posto dove puoi trovare materiali simili."






Quell'area doveva essere molto cambiata ormai. Roland guardò in direzione sud. Se i murali nel tempio raccontavano una storia vera, forse avrebbe potuto trovare qualcosa lì.






<em>Arya</em>


                                


                                



