---
weight: 1124
title: Capitolo 1124- Una Tana
pubDate: 2025-08-07T11:37:51.064Z
tags:
    - rtw
---












“Penso… che dovremmo andare,” mormorò Simbady sottovoce dopo un momento di silenzio.






Questa grotta era macabra e soffocante, pertanto avrebbe preferito trovarsi sottacqua piuttosto che lì.






Il bagliore delle tavolette mescolato alla luce della lampada ad olio poteva illuminare solamente una piccola area intorno a loro. Erano circondati da un’oscurità impenetrabile e pericolosa, affrontando l’ignoto.






Nessuno di loro aveva ancora visto le estremità della grotta.






“Andare?” Gracchiò Rex con voce tremante. “Di cosa stai parlando? Sono sicuro che persino Ser Tuono non abbia visto una scena come questa prima d’ora. Sono dei relitti? No… si tratta di sicuro di una rovina!”






“La rovina non andrà da nessuna parte. Possiamo tornare più tardi,” Simbady si scervellò, cercando di trovare un modo per convincere Rex ad andare via. “I tuoi assistenti e la Società dei Mestieri Meravigliosi stanno aspettando le tue buone notizie là fuori.”






Sentendo il nome della sua Società, Rex si calmò immediatamente. “Tu, hai ragione. Dobbiamo prima dire loro questa bella notizia.”






“Allora andiamo.”






“Aspetta, aspetta. Devo prendere qualcosa da mostrargli come prova,” disse Rex mentre tirava fuori un pugnale dalla sua sacca, iniziando a cesellare una tavoletta. “Non preoccuparti, non mi ci vorrà molto. Dovresti raccogliere delle prove anche tu.”






Simbady non ebbe altra scelta se non obbedire. Dopo tutto, Rex era il suo capo, e dato che aveva già accettato quel lavoro, doveva correre qualche rischio per quei 20 ori reali.






Cercò di convincersi che la grotta poteva non essere così inquietante come sembrava. Era solo un po’ buia, e avrebbe potuto non esserci niente.






"Clink, clink, clink..."






Ogni volta che Rex utilizzava il suo coltello, un rumore metallico veniva amplificato 10 volte nell’aria fredda e secca lungo le pareti della grotta.






Simbady aveva notato anche che nel momento in cui il pugnale avrebbe grattato sulla tavoletta, la luce sarebbe diventata più luminosa e persino accecante.






Scosse la testa, cercando di allontanare quei pensieri.






Non era davvero dell’umore per incidere tavolette al momento. Diverse bizzarre porcellane dure giacevano attorno alle mura cadenti, Simbady era convinto si trattasse degli strumenti utilizzati dai lavoratori che avevano portato lì le tavolette inizialmente. Tuttavia, adesso quegli attrezzi erano tutti in pessimo stato dopo anni di erosione idrica. Ne prese un paio e li stipò nella sua borsa seguendo le istruzioni di Rex.






"Clink, clink, clink..."






Rex era ancora concentrato nell’intagliare la tavoletta e aveva già cinque o sei pietre scheggiate dalle dimensioni di un’unghia affianco a lui.






“Hey, penso siano abbastanza…” lo esortò Simbady quando all’improvviso captò una nota discordante.






Era sempre un ticchettio ma più stridulo e acuto, come se molti Rex stessero cesellando la tavoletta.






“Questo è… un eco?” Domandò Simbady.






Poi realizzò che non era possibile perché entrambi stavano ancora nelle stesse posizioni. Come poteva un eco apparire improvvisamente dal nulla?






"Rex."






“Solo un momento. Questa è l’ultima.”






“Fermati per un secondo…”






“Dammi ancora sette minuti”






“Ho detto FERMATI!” Urlò lui.






Rex rimase sbalordito, il suo pugnale sospeso in aria. Il tintinnio perforante cessò immediatamente.






Tuttavia, il suono stridente non si era interrotto e ora si stava lentamente avvicinando a loro.






Questa volta, anche Rex aveva notato qualcosa di strano. Si riempì la tasca di pietre, si guardò intorno, e disse: “Che cos’è?”






Proprio in quel momento, ci fu un lampo accecante in lontananza.






Nella luce abbagliante, Simbady vide l’intruso. Si trattava di uno scorpione del deserto adulto, le sue chele erano grosse come il braccio di un uomo, la sua coda alta nell’aria, livellando i loro fianchi. Essa era colma di veleno verde che, una volta iniettato nel corpo di qualcuno, aveva bisogno di essere contrastato da un antidoto in 7 minuti.






“Dannazione. Il suono dei nostri coltelli devono averlo spaventato!” Simbady tirò fuori il suo e disse: “Torna indietro lentamente e fissa il tuo sguardo sullo scorpione. Non distoglierlo da lui.”






Per un guerriero Mojin di prim’ordine, uno scorpione del deserto non era difficile da affrontare, per lui gli scorpioni erano creature poco intelligenti e lente. L’unica cosa che l’avrebbe potuto terrorizzare era la sua coda velenosa; tuttavia, essa era anche il loro punto debole. Se lo scorpione avesse fallito nel colpire il suo bersaglio, Simbady avrebbe avuto la possibilità di tranciarla a metà.






Il problema era che Simbady non era affatto un guerriero eccezionale.






Sebbene lo avessero allenato sin da bambino, non aveva mai partecipato ad alcun evento di caccia, né aveva mai combattuto contro uno scorpione del deserto.






Non aveva altra scelta se non tentare.






Dopo che Rex si fu nascosto dietro di lui, Simbady disse con voce smorzata: “Adesso, guarda in basso. Non muoverti, qualsiasi cosa succeda.”






“Ho… ho capito.”






Poi si voltò.






Nel momento in cui incrociò il suo sguardo con quello dello scorpione, quest’ultimo si scagliò contro di lui. Sebbene non riuscisse a scorgere l’animale nell’oscurità, poteva udire chiaramente le sua chela raschiare sul terreno.






Questa era la modalità in cui generalmente gli scorpioni attaccavano le persone: tendevano a prendersi il loro tempo, aspettando il momento in cui cogliere distratto il loro avversario per lanciare il loro attacco.






“Resta fermo!”






Simbady si piegò leggermente in avanti, la sua mano destra poggiava sull’impugnatura del suo coltello sulla sinistra, si trattava della posizione d’attacco tipica dei Sabbipodi. In questo modo, sarebbe riuscito a monitorare sia la zona alla sua destra sia il nemico davanti a lui.






Quando lo scorpione iniziò a muoversi, Simbady avanzò e brandì il suo coltello.






Ci fu un lampo di luce.






Sentì la sua arma colpire qualcosa.






La lama trapassò lo scorpione come una spada fa con il grasso di rognone di bue.






Con uno scricchiolio, la coda dello scorpione del deserto venne tagliata a metà.






Poi Simbady trafisse il suo carapace sul retro della testa.






Presto, lo scorpione smise di muoversi, dopo una debole lotta.






“Notevole…” Rimarcò Rex con un grosso sospiro. “Adesso vedo quanto è forte un Sabbipode…”






“Non ancora!” Simbady lo interruppe. “Stando al rumore, deve esserci più di uno scorpione del deserto!” Esaminò la grotta, estremamente allarmato, domandandosi dove il nemico si stesse nascondendo. La cavità era piena di tavolette di pietra illuminanti, perciò sarebbe riuscito a vederlo chiaramente quando sarebbe apparso!&nbsp;






Ma era buio pesto.






Tranne che nell’area di sopra.






“<em>Per la miseria!</em>” Simbady realizzò improvvisamente che passaggio aveva saltato. Aveva dimenticato di prestare attenzione ad eventuali nuove fonti di luce diverse dalle tavolette luminose.






Quando guardò verso l’alto, un’ombra scura si tuffò rapidamente verso il suolo.






Stava puntando a Rex dietro di lui!






Senza il tempo di reagire adeguatamente, diede un potente calcio a Rex facendolo volare in aria.






Lo scorpione del deserto sfiorò Rex e atterrò.






Simbady dimenò il suo coltello verso l’animale quasi istintivamente e tagliò a metà la sua testa.






“Whoo,” espirò un sospiro di sollievo. “L’abbiamo scampata per un pelo… Hey, tutto bene?”






"Aargh... Io, Io credo di sì..."






Non prima che Rex finisse la frase, altri tintinnii risuonarono da dietro le pareti. All’inizio erano solo alcuni, ma presto il rumore divenne più forte e più frequente. Alla fine, tutta la grotta iniziò a tremare, come se un mostro gigantesco si stesse trascinando nella loro direzione.






Simbady e Rex si scambiarono un’occhiata, pallidi in viso.






“Corri! Sbrigati!” Urlò Simbady, afferrando Rex per un braccio e proiettandosi verso l’uscita.






Un momento dopo, una luce abbagliante comparve dal retro, e la cava si illuminò a giorno!






Dopodiché, Simbady vide un gigantesco scorpione del deserto, i suoi occhi erano grandi come un piatto piano e il suo carapace era duro come il corallo. Senza alcun dubbio, si trattava di una delle leggendarie offerte sacrificali da dedicare ai Tre Dei, lo Scorpione Corazzato Gigante che dominava il continente.






La luce emanata dalle mura fatte di tavolette ora era diventata accecante.






Adesso ne capiva il motivo.






Seppe perché l’erba sarebbe cresciuta laggiù in quella oscura caverna, e da dove proveniva la luce che aveva visto in precedenza.






La grotta era in realtà il covo dello Scorpione Corazzato Gigante.






<em>Haru</em>


                                


                                



