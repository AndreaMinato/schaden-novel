---
weight: 1126
title: Capitolo 1126- Le Sorti della Battaglia
pubDate: 2025-08-07T11:37:51.065Z
tags:
    - rtw
---




















Cinque giorni dopo.






Rex vide di nuovo Simbady.






Nell’ospedale dell’accampamento del Primo Esercito.






Insieme a lui, era venuta a trovarlo anche la vivace ragazza Mojin.






“Come ti senti?” Disse Mulley posando un mazzo di alghe sul davanzale. “È l’unica cosa che potevo portarti, qui non si trovano fiori belli. Ma almeno sono verdi, meglio della sabbia gialla, non trovi?”






“Ah... grazie” disse Rex mettendosi a sedere. “Mi sento... molto meglio.”






“Bene così. Mi hai spaventato a morte quando ti hanno tirato su dall’acqua, la tua faccia era livida, avevi gli spasmi e non smettevi di tossire acqua.” Disse Mulley sorridendo. “Poi, arrivato all’accampamento, ti è salita la febbre. Simbady ed io siamo già venuti a farti visita due volte, ma non avevi ancora ripreso conoscenza.”






“Sono troppo debole.” Disse Rex sorridendo amareggiato.






“Ma ce l’hai fatta e hai superato il tuo limite.” Simbady cercò di incoraggiarlo sorridendo. “Signor Esploratore, in realtà il tuo desiderio di restare in vita è anche più forte di quando mi ero immaginato. Stavo quasi per mollare quando eravamo ad un passo dalla superficie, se non fosse stato per te che mi stringevi forte, non ce l’avrei mai fatta.” Detto questo, Simbady scoprì un pezzo di veste. “Guarda, mi hai persino lasciato dei lividi.”






“Scusa.” Disse Rex un po’ imbarazzato. “Non ricordo niente di quello che è successo dopo che siamo usciti dalla grotta.”






“Sicuramente stavi pensando a qualcosa. Altrimenti non avresti stretto Simbady così forte persino dopo aver perso conoscenza, giusto?” Aggiunse Mulley.






“Probabilmente...” Mormorò Rex annuendo. “Prima di svenire, mi sono passate per la mente un sacco di cose, come la mia invenzione, la Società dei Mestieri Meravigliosi e le mie due mogli che mi stanno aspettando a casa...”






Cadde immediatamente il silenzio.






Dopo un po’, Simbady provò a chiedere: “Che cosa hai detto?”






“Due mogli...” Rex sembrò capire all’improvviso. “Ah, mi sono dimenticato di dirvelo. Ogni isola dei Fiordi ha delle usanze differenti e sull’isola dove sono cresciuto non c’è un limite a quante mogli uno possa sposare. È normale che non lo sappiate.”






“Ora che ci ripenso... non sarebbe stata una cattiva scelta abbandonarti un quella grotta” disse Simbady. Un muscolo si contrasse sul suo viso.






“Sono d’accordo.” Disse Mulley con un’espressione assolutamente seria.






“Ehi, non siate così spietati...” Rex si accorse che la situazione si stava facendo rischiosa, quindi cambiò subito argomento: “E di quelle rovine... che ne è stato?”






Parlando di cose serie, Simbady si fece subito serio: “Il Primo Esercito ha ristretto l’accesso a quell’area e nessuno può più metterci piede liberamente. Hanno anche piazzato delle sentinelle lungo la scogliera, probabilmente per controllare lo Scorpione Corazzato Gigante. Su loro richiesta, quando la marea si era abbassata sono tornato a recuperare la borsa.” Il suo tono di voce si faceva sempre più basso. “Però ho dovuto consegnare tutto al Primo Esercito... scusami.”






Dopo aver sentito il racconto, Rex disse scuotendo la testa: “No, hai fatto la cosa giusta. Dato che il Primo Esercito mi ha portato all’ospedale, eventualmente avrebbero scoperto la grotta. Inoltre, non ho mai pensato di tenere le rovine tutte per me stesso. Mi sento solo un po’ triste per quelle due mute da immersione. Anche se dovessi dire alle persone che le mute funzionano, sarebbero in pochi a crederci. Ma non possiamo farci niente ora... l’hai fatto per salvarmi.”






Simbady era silenzioso. Sapeva quanto tempo e quanti sforzi Rex aveva speso in quelle due mute da immersione. Aveva impiegato sei mesi per crearne una e sicuramente aveva speso ancora più tempo e denaro per condurre esperimenti e ricerche prima di raggiungere quel risultato.






Questa perdita doveva avergli dato un colpo davvero pesante.






Dopo un lungo silenzio, Simbady chiese a bassa voce: “Che cosa farai d’ora in poi?”






“Prima tornerò nei Fiordi, poi ricomincerò da capo.” Rispose subito Rex.






Simbady e Mulley rimasero sorpresi.






“Credevate forse che avrei perso le speranze dopo questa perdita?” Rex guardò verso i due, poi sorrise: “Se non avessi vissuto questa rischiosa esperienza, forse avrei davvero abbandonato tutto.” Allungò la mano, la strinse in un pugno e poi la riaprì, come se stesse cercando di sentire qualcosa. “Ma ora so che posso fare di meglio. Non mi importa se devo spendere altri sei mesi per creare una nuova muta da immersione. Perlomeno stavolta so quello che sto facendo, e sono certo che sarà un successo!”






“Rex...”






“Non preoccupatevi, tra massimo due anni, tornerò con una nuova muta da immersione.” Disse Rex lentamente. “Quando arriverà quel momento, vorrei che tu ed io potessimo ancora...”






Simbady si accorse che si stava preoccupando fin troppo; Rex stava bene. Proprio quando stava per rispondere, la porta si aprì ed entrò un uomo vestito da ufficiale.






“Rex? Simbady?” L’uomo li guardò.






“Si, siamo noi. C’è qualcosa che possiamo fare per voi?” Simbady si affrettò a fare un saluto.






“Riguarda la vostra scoperta, ci sono nuove istruzioni da Neverwinter.” Disse l’ufficiale annuendo. “Sua Maestà vorrebbe incontrarvi.”






“State parlando del Re di Graycastle?”






“Il... il Grande Capo?”






I due risposero nello stesso istante. Potevano vedere l’incredulità nello sguardo dell’altro. Era incredibile che in soli cinque giorni, la notizia si fosse diffusa dal Porto Festoso fino a raggiungere la nuova Città del Re di Graycastle. Ed era ancora più incredibile il fatto che il Re li avesse convocati di persona. Avrebbe potuto semplicemente mandare un messaggero per chiedere informazioni sulla loro scoperta. Significava forse che le rovine avevano un significato più profondo di quanto si erano immaginati?






“Esatto, Sua Maestà manderà un’imbarcazione. Dovrebbe arrivare a Porto Festoso due giorni dopo essere partita.” Disse l’ufficiale sorridendo. “Prima di allora, potete riposarvi per bene nell’accampamento.”






***






A Neverwinter, Graycastle.






Roland era seduto alla scrivania e stava leggendo un rapporto mandato dal fronte.






Da qualunque punto di vista, l’operazione “Fiaccola” sembrava procedere senza intoppi. Da maggio, non c’era stata alcuna opposizione decente da parte dei demoni e la ferrovia continuava ad allungarsi verso Taqila. Continuando di questo passo, le rovine della Città Santa sarebbero entrate nel raggio d’azione del Primo Esercito verso metà giugno. Erano in anticipo di una decina di giorni rispetto a quanto previsto.






Stava procedendo tutto così bene, eppure Roland non si sentiva molto tranquillo.






Gli avversari erano i demoni, i nemici mortali dell’umanità. Nelle due precedenti Battaglie della Volontà Divina avevano ottenuto delle vittorie schiaccianti e spinto gli esseri umani a ritirarsi in un angolino della Terra dell’Alba. L’ultimo posto che non avevano ancora conquistato erano le Pianure Fertili. Se dovessero piazzarci i loro Obelischi, la Nebbia Rossa avrebbe ricoperto l’intero continente.






Il suo sguardo passava di continuo dal rapporto alla cartina e viceversa, sperando di trovare qualche indizio. Ma senza successo.






Dopo l’attacco notturno, Roland aveva perfezionato la difesa delle stazioni ferroviarie. Adesso per i demoni sarebbe stato molto più difficile distruggere l’accampamento. A prima vista, la ferrovia poteva sembrare il luogo più probabile per lo scoppio di una battaglia, ma era anche il luogo più vantaggioso per il Primo Esercito. Se i demoni dovessero scegliere di lanciare lì gli attacchi, poteva anche essere una cosa positiva.






La ferrovia che si allungava per centinaia di chilometri era il secondo ostacolo più grande per i demoni. Difatti, il rapporto mostrava che era lì che erano scoppiati la gran parte degli scontri: al momento c’erano state ben quarantasei battaglie in quell’area. Se Roland non avesse letto il rapporto, avrebbe pensato che i demoni avessero abbandonato l’idea di assillare il Ministero dell’Edilizia e che si fossero ritirati dalle Pianure Fertili. Riuscire a tagliare completamente i rifornimenti del Primo Esercito sotto al naso delle streghe e dei treni corazzati sarebbe stata un’impresa impossibile e si poteva anche dire che l’operazione “Fiaccola” era stata progettata appositamente per tenere i demoni lontani dalla ferrovia. Dopo che il terzo “Fiume Nero” era diventato operativo, persino le bestie demoniache avevano smesso di avvicinarsi.






L’ultimo posto che avrebbero potuto attaccare, ovvero la stazione di testa nella foresta, era anche il luogo che lo preoccupava di meno. Fintanto che Foglia non avesse provocato i demoni, non c’era quasi niente che i demoni potessero fare. La foresta era troppo lontana da Taqila e un gruppo ristretto di demoni non avrebbe rappresentato una vera minaccia. Inoltre, da poco c’era stato un incendio intorno alla stazione, ed era perciò impossibile per loro usare la stessa tattica della volta scorsa.






Con il continuo avanzare del fronte, Fulmine poteva ora vedere le rovine di Taqila. Finora non c’erano stati segni che indicassero l’invio di rinforzi da parte dei demoni. Al contrario, dal cielo poteva vedere che le linee rosse che rifornivano Nebbia Rossa erano diminuite molto.






Ogni cosa sembrava indicare che gli esseri umani sarebbero usciti vittoriosi da questa battaglia e c’era anche la possibilità di riuscire a scacciare tutti i demoni dalle Pianure Fertili prima dell’avvento della Luna di Sangue.






<em>Aris</em>


                                


                                



