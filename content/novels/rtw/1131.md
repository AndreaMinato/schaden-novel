---
weight: 1131
title: Capitolo 1131- La Terza Accademia
pubDate: 2025-08-07T11:37:51.065Z
tags:
    - rtw
---












Roland si diresse immediatamente alla fabbrica di munizioni della Terza Città di Confine.






Sapeva che al momento Anna non si trovava a Neverwinter, ma credeva che potessero riuscire a creare dei traccianti con le tecnologie attualmente disponibili.






Se avesse voluto realizzarli su ampia scala, avrebbe dovuto fare affidamento agli operai della fabbrica, non ad Anna.






Scortato dalle sue guardie, Roland entrò nello stabilimento dove tutti i lavoratori gli si inginocchiarono, emozionati ma anche sotto pressione. Guardando lo sguardo entusiasta sui loro volti, Roland si rese conto di aver appena preso una decisione avventata. Però, visto che ormai era lì, non poteva far altro se non trasformare alla veloce questa visita inaspettata in una ispezione.






Dopo che gli euforici operai ritornarono alle loro postazioni di lavoro, Roland si avvicinò subito al sovrintendente e disse, “Porta qua il più abile caposquadra che ci sia. Deve fare una cosa per me.”






“Sì, Vostra Maestà!”






Il meccanismo di un tracciante era semplice. Si trattava in sostanza della punta di un proiettile riempita di attivatori luminosi, combustibile e polvere da sparo a lenta reazione, il tutto chiuso con una marmitta ed una lamina di alluminio. Quando il proiettile lasciava la canna, il gas che si sprigionava avrebbe aperto la lamina e bruciato la polvere da sparo ed il combustibile, lasciandosi dietro di sé una scia luminosa e abbagliante.






Nella società moderna tecnologicamente avanzata, fabbricare dei traccianti non era un processo complesso. Tutto ciò che dovevano fare era aggiungere un’altra linea di produzione. Però, in Neverwinter, dove l’industrializzazione era ancora alla sua fase embrionale, sarebbe stato molto più difficile realizzarli. Per cominciare, gli attivatori luminosi erano di solito una miscela di nitrato di stronzio, polvere di alluminio e magnesio e perossido di bario, il che voleva dire che per prima cosa avrebbero dovuto creare questi elementi prima di poter fabbricare in massa dei traccianti. Roland conosceva molto bene il livello di industrializzazione di Neverwinter. Ad oggi, il Ministero dell’Industria Chimica non era ancora in grado di garantire una fornitura continua di mitragliatrici e munizioni per il Primo Esercito, figuriamoci di altre armi.






Il sovrintendente condusse subito da Roland un lavoratore. Per sua sorpresa, non era un vecchio rugoso e con i capelli grigi, ma un giovane sulla ventina. Il caposquadra si inginocchiò come un cavaliere e chiese, “Vostra Maestà, cosa posso fare per Voi?”






Roland sapeva che Neverwinter fosse ad oggi industrializzata. A differenza dell’artigianato tradizionale, erano adesso i giovani, capaci di apprendere più velocemente, a costituire la forza lavoro principale. Lo sviluppo delle tecnologie eliminava il divario tra giovani e vecchi. L’esperienza non era più fondamentale quando si trattava di nuovi strumenti di produzione.






Roland si accorse che la maggior parte dei lavoratori in posizioni chiave aveva un’età tra i 20 ed i 30 anni, elemento che mostrava come Graycastle avesse davanti a sé un futuro radioso.






Roland annuì soddisfatto e disse, “Voglio aggiungere qualcosa di nuovo ai proiettili. Ora, ascoltami bene.”






Poiché le “tavole” avrebbero generato una luce abbagliante dopo essersi deformate, tutto ciò che avevano bisogno di fare era di incendiare della polvere da sparo per disporre di una spinta in grado di creare una fiammata.






Il meccanismo era sostanzialmente simile a quello di una perforatrice. Per prima cosa, avrebbe dovuto scavare un buco alla base della punta del proiettile e riempirlo con delle tavolette finissime. Quando il proiettile lasciava la volata, il gas in espansione le avrebbe spinte dentro il buco. In questa situazione, non avrebbero mantenuto la loro forma originale ma si sarebbero rimpicciolite. Quindi, le tavole avrebbero continuato a illuminarsi fino a quando la corrente dentro di esse non si fosse esaurita.






Dopo aver ascoltato la spiegazione di Roland, l’operaio acconsentì a lavorare al progetto.






Il giorno seguente Roland trovò una relazione sulla sua scrivania.






C’era scritto che l’esperimento era stato un successo. Dopo diversi tentativi, erano riusciti a produrre più di 20 traccianti che lasciarono una traiettoria pulita e lucente davanti a tutti.






Roland si sentiva davvero incoraggiato!






La bassa visibilità durante la notte era stato per anni un problema per il Primo Esercito. Anche con dei razzi sarebbe comunque stato difficile sparare con precisione come durante il giorno. Questo problema si sarebbe ulteriormente aggravato nel caso in cui i soldati avessero aperto il fuoco da sopra l’aereo. I piloti non potevano dire con certezza dove i loro proiettili sarebbero caduti, persino con la luce del sole. Con un tracciante ad indicare loro la giusta traiettoria, avrebbero avuto buone possibilità di vincere la Battaglia della Volontà Divina.






Un tracciante tradizionale avrebbe deviato la propria corsa con il ridursi degli attivatori luminescenti. Con il diventare più leggeri, il loro centro di gravità si spostava. Per questo c’era un vecchio detto dei tempi precedenti all’ampio impiego di traccianti in guerra, che diceva che se il bersaglio fosse stato colpito da un tracciante, significava che lo avevi mancato. Ad ogni modo, le tavole erano un’opzione migliore nel senso che il loro peso non sarebbe variato durante il processo. Roland aveva solamente bisogno di allungare leggermente i proiettili in modo che potessero funzionare esattamente come quelli normali.






L’unico problema rimasto ora era il numero di “tavole” presenti nella Regione dell’Estremo Meridione.






…






Una settimana più tardi, i due esploratori che avevano scoperto le rovine nel deserto arrivarono a Spiaggia Poco Profonda.






Roland fece loro altre domande su ciò che avevano visto nella caverna.






Le risposte che diedero furono in linea con il rapporto. Prima della comparsa dello Scorpione Corazzato Gigante, avevano camminato per un paio di centinaia di metri fino a quando avevano raggiunto il “muro di tavole”. Non avevano idea di cosa ci fosse dietro di esso.






In altre parole, può darsi che avessero trovato solo una piccola parte di queste “tavolette”.






Secondo i murali, avrebbero dovuto essercene tonnellate.






Roland era anche molto preoccupato in merito all’ecosistema interno alla caverna ed al leggendario Fiore della Provvidenza che avrebbe dovuto essere estinto tanto tempo prima. A sentire Simbady, l’ecosistema era molto simile a quello dell’Oasi della Corrente d’Argento.






Se le ampie praterie erano davvero andate incontro ad un processo di desertificazione dopo la partenza dell’Emissario dei Tre Dei, lo stesso sarebbe dovuto accadere alla caverna al di sotto di Promontorio Infinito.






Forse, la leggenda non era del tutto accurata. Ci sarebbero potuti essere altri segreti nascosti.






Roland non vedeva l’ora di esplorare il deserto.






Dopo l’incontro, fece una chiacchierata privata con Rex.






“Il tuo Completo da Immersione è molto interessante. La scoperta delle rovine diventerà di sicuro parte della nostra storia,” disse Roland mentre sorseggiava il tè. “Ad essere sinceri, sono sorpreso che tu sia riuscito ad impiegare una macchina a vapore alla tua invenzione. Gran parte della gente non ha idea di come usarla, a meno che non vengano loro date istruzioni dagli ingegneri, figuriamoci modificarla. Credo che tu sia già a metà strada dall’ottenere un titolo onorario a vita, esploratore.”






“V-vi ringrazio,” balbettò Rex emozionato. “Mi ci sono voluti 6 mesi per capire come funzionasse la macchina. Vi posso fare uno sconto sui miei Completi da Immersione, se ne foste interessato.”






“No, non mi hai capito. Non ne ho bisogno,” lo interruppe Roland con un sorriso. “Ne posso realizzare di sicuro una versione migliore, se lo volessi.”






Rex sbatté le palpebre confuso, parendo sorpreso dalla risposta di Roland. Con un sorriso forzato, disse, “Vostra Maestà…”






Roland gli parlò sopra, “Non mi interessa se credi che mi stia vantando o meno. Ciò che voglio davvero è la Società dei Mestieri Meravigliosi.”






Sbalordito, Rex disse esitante, “Io… non riesco proprio a seguirvi…”






“So che cosa stai cercando di dimostrare, e ti posso aiutare ad ottenere ciò che vuoi,” ribatté seccamente Roland. “Esistono ad oggi solo due scuole accademiche: Alchimia ed Astrologia. Credo che ciò che tu stia facendo sia molto simile al primo campo. Sia tu che gli Alchimisti state creando qualcosa di nuovo per l’umanità. Quindi, perché non ne creiamo una per i Mestieri Meravigliosi e fondiamo una Società?”






Rex si sentì all’improvviso senza parole. Colse al volo il significato nascosto dietro quelle parole. Se questa fosse stata una proposta avanzata da chiunque altro, avrebbe di sicuro pensato che si trattasse di cavolate o che si stesse prendendo gioco di lui. In confronto all’illustre Società degli Alchimisti ed all’Associazione degli Astrologi, quella dei Mestieri Meravigliosi era una sciocchezza. Tuttavia, visto che il Re di Graycastle era potente ed importante, avrebbe potuto realizzare quanto promesso.






Deglutì e chiese con voce roca, “E di cosa avete bisogno da me?”






Il Re doveva voler qualcosa se era disposto a migliorare la reputazione della Società dei Mestieri Meravigliosi.






“Tutto.”






“Come?”






“Ahem, no, voglio dire… tu lavorerai per me,” si corresse Roland, schiarendosi la voce. “Trasferisciti a Neverwinter e diventa cittadino di Graycastle. Mi prenderò tutti i meriti del tuo lavoro ed avrò il diritto di vendere ed usare le tue invenzioni. Per contro, tu diventerai ricco e famoso, ed otterrai anche un ambiente di ricerca ottimale.”






“Io…” Rex non sapeva che cosa dire. Sebbene il suo lavoro fosse stato costantemente criticato dalla gente ed accolto con il massimo disprezzo, considerava ogni sua invenzione come un figlio. Gran parte dei membri della Società dei Mestieri Meravigliosi non avrebbero probabilmente voluto cedere le proprie ricerche a qualcun altro.






“Mi rendo conto che ti serva del tempo per pensarci su. Riposati e valuta la mia proposta;” disse Roland mentre si alzava in piedi e gli passava un libro sul tavolo. “Dammi una risposta in tre giorni.”






“Vostra Maestà, questo è…” Chiese Rex confuso mentre prendeva il libro tra le mani.






“La tua ricompensa per la scoperta delle rovine,” rispose Roland con un lieve sorriso.






<em>Mithdran</em>


                                


                                



