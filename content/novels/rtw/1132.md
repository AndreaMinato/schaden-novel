---
weight: 1132
title: Capitolo 1132- L’Effetto Della Ricompensa
pubDate: 2025-08-07T11:37:51.065Z
tags:
    - rtw
---




















Simbady stava aspettando Rex nel cortile.






“Com’è andata? Al Capo interessa il Completo da Immersione?” chiese tutto contento, considerando ormai Rex come un amico. “Che ricompensa ti ha dato per la scoperta? Hai ricevuto il titolo di esploratore onorario?”






Rex scosse la testa, avvilito, e rispose, “Non ha intenzione di comprare il Completo…”






“Oh…” ribatté Simbady, un tantino scoraggiato, ma prese subito a tirargli su il morale, “Magari a Graycastle non ne hanno bisogno, ma le Camere di Commercio di Fiordi noteranno di sicuro la tua invenzione. Hai detto che l’oceano è un grande tesoro, no?”






Lo aveva detto. Anzi, aveva creduto di ricevere un’enorme ricompensa da Roland. Il Re di Graycastle sembrava aver preso davvero sul serio il Completo da Immersione, e per questo motivo lo aveva convocato. Il piano originale di Rex era quello di diventare un esploratore onorario ed in seguito di pubblicizzare la sua invenzione nelle Isole di Fiordi.






Ma la realtà era…






Riuscì a fare un sorriso amaro e rispose, “Sua Maestà mi ha dato solamente un libro.”






Simbady rimane immobile per un secondo, poi disse, “Cosa?” Abbassò lo sguardo su ciò che Rex stringeva tra le mani, “Quindi questo è…”






“Esatto,” Rispose Rex, annuendo con rassegnazione. Il libro non era nemmeno voluminoso, solo una qualche dozzina di pagine, senza neanche una parola sulla copertina. Non aveva né ricami dorati, né una stampa floreale. Un qualsiasi nobile gli avrebbe dato qualcosa di meglio di questo libro malconcio e trasandato.






Non avrebbe di certo guadagnato la fama sperata con questa ricompensa, ma sarebbe diventato lo zimbello di tutti.






“Il Capo non dovrebbe essere questo tipo di persona…” Disse Simbady battendo il piede indignato. “Persino io ho ricevuto 20 ori reali da lui. Tu, in quando a capo dell’esplorazione, meriti una ricompensa maggiore della mia!”






Rex apprezzava il buon cuore di Simbady. Tuttavia, sapeva che aveva senso criticare la decisione del Re, poiché gli aveva comunque offerto il proprio aiuto per realizzare il suo sogno. Aveva solamente esitato un po’ ad accettare la sua offerta.






Proprio in quel momento gli si avvicinò una guardia, che gli disse, “Sua Maestà ha predisposto un alloggio per voi. Vi prego di seguirmi.”






“Grazie mille,” rispose Rex chinando il capo e facendo cenno a Simbady di seguirlo. Ad ogni modo, doveva prima leggere il libro.






Sentì poi uno strano ronzio quando lasciò il Distretto del Castello.






Il rumore pareva simile a quello di tuoni in lontananza, fatta eccezione per il fatto che fosse un tantino più nitido.






Rex si voltò verso la sua origine, pieno di curiosità.






Notò un puntino nero appena visibile che luccicava nel cielo distante.






“È un uccello?” Si chiese, ma abbandonò subito quell’ipotesi. Come poteva un uccello lontano un paio di miglia fare un rumore così forte?






Anche Simbady lo notò. Reagì come un soldato in allerta.






“Sta… venendo verso di noi!”






“È un nemico?” Chiese Rex sorpreso. “Un nemico nella città reale di Graycastle?”






“Non lo so… ma di certo non è un uccello!”






“Calmatevi,” disse con calma la guardia che li stava guidando. “È solo Sua Altezza che si diverte con il suo nuovo giocattolo. Anche io non ci credevo all’inizio, ma con il tempo ci si fa l’abitudine.”






“Il giocattolo… di Sua Altezza?” Chiesero all’unisono i due uomini, esterrefatti.






“Sua Maestà ha consigliato alla Principessa Tilly di relegare le sue attività al campo sperimentale, ma lei crede che il sito non sia grande abbastanza per una prova di volo completa. Non può volare verso la zona residenziale, il distretto industriale o il Mare Vorticoso, quindi può solo farlo nel Distretto del Castello,” spiegò la guarda con noncuranza. “Ma ho l’impressione che la Principessa stia semplicemente mostrando le proprie capacità a Sua Maestà.”






I due ancora non capivano.






Però, Rex notò che la guardia era orgogliosa di ciò che la Principessa faceva.






In un paio di secondi, quel puntino nero si avvicinò loro con un assordante boato, ed a quel punto Rex vide la cosa più incredibile della sua vita.






Lo superò una macchina alata di metallo che lasciava un’ombra sul terreno molto più grande di quella di un gabbiano. Considerate le sue enormi dimensioni, pensò che fosse molto pesante. Ma questa bestia metallica si stava librando nel cielo! Nel mentre, notò una donna seduta in essa, anche se non così chiaramente, e capì che quella macchina veniva manovrata da qualcuno.






“Fan…”






Improvvisamente, a Rex venne in mente un nome.






La Società dei Mestieri Meravigliosi non era un’organizzazione che dava particolare importanza alle gerarchie. Rex non era stato particolarmente amico di Fan, lo aveva solo visto volare durante quella prova di volo all’aperto. A dir la verità, ne era un tantino invidioso. A causa del suo sogno irrealizzabile, la reputazione della Società dei Mestieri Meravigliosi era stata travolta da un’ondata persino maggiore di critiche dopo che la sua prova era fallita miseramente.






Ma adesso un’altra persona aveva realizzato ciò in cui Fan non era riuscito, in una maniera ancor più appariscente.






Guardando la bestia alata di metallo volteggiare intorno al Castello, Rex avvertì una sensazione di incredulità crescergli dentro.






…






La guardia li condusse ad una taverna chiamata “Edificio degli affari Esteri” e disse, “Sono Sean. Venite a cercarmi al Distretto del Castello quando avrete preso una decisione.” Con ciò, si voltò e si allontanò.






Simbady non si era ancora del tutto ripreso dallo spavento, e continuava a recitare sottovoce preghiere ai Tre Dei ed a sbirciare fuori dalla finestra in continuazione, davvero spaventato, ma sperando anche di rivedere ancora una volta quell’incredibile oggetto volante.






Rex, al contrario, si chiuse a chiave nella sua camera.






Fissò il libro per una quindicina di minuti come se sperasse di comprendere le intenzioni di Roland, e poi lo aprì.






In quei 15 minuti si era fatto mentalmente diverse ipotesi, aspettandosi di trovare alcuni articoli che parlassero dei costumi e delle tradizioni di Neverwinter, un’offerta di lavoro generosa sotto forma di libro o persino una minaccia diretta, un ordine a trasferirsi lì per i membri della Società dei Mestieri Meravigliosi.






Ma non vide nulla di tutto ciò.






C’era solamente una frase nella prima pagina del libro: legge fisica del galleggiamento.






“Ogni corpo completamente od in parte immerso in un fluido a riposo è soggetto ad una forza di galleggiamento, la cui potenza è pari al peso del fluido spostato dal corpo.”






Rex non comprese subito la frase. Però, dopo averla letta un paio di volte, i suoi occhi si ingrandirono lentamente.






Passò rapidamente alla seconda pagina dove vide un sacco di formule aritmetiche. Ciascuna di esse era spiegata in modo dettagliato per aiutarlo a capire il concetto espresso. Non passò molto tempo prima che ne fosse completamente rapito.






Tutti questi concetti quali volume, densità e galleggiamento gli erano familiari ma al contempo stranamente ignoti.






Non erano più solo vaghe descrizioni ma unità e numeri concreti, grazie ai quali qualcuno avrebbe potuto facilmente capire, con semplici calcoli, se un oggetto avrebbe galleggiato o fosse affondato in acqua e fino a quale distanza.






Pensò quasi subito alle navi di metallo ed alle mongolfiere ad idrogeno vendute a Fiordi, e tutto gli sembrò chiaro.






Il libro parlava anche di un mezzo da immersione capace di muoversi da solo sott’acqua. Anche se il tutto era ancora un’ipotesi, considerate queste formule, pensò di essere capace di realizzarlo.






Alla fine del libro Rex vide una enorme nave dall’aspetto strano che non era in grado di navigare sull’acqua come ogni altra normale nave, ma persino di immergersi come un pesce. Poteva contenere al suo interno diverse centinaia di persone. Una volta sott’acqua, non sarebbe stata toccata nemmeno dalla tempesta più violenta.






Rex era davvero sconcertato.






Ed allo stesso tempo, scoraggiato e frustrato.






Era come se avesse finalmente fatto un piccolo passo su una strada sconosciuta, e nel momento della gioia altri gli avessero già indicato l'intero percorso.






Rex era certo che a Neverwinter esistessero altre bestie alate di metallo.






Capiva adesso quale fosse il significato della “ricompensa”.






Se avesse rifiutato l’offerta del Re di Graycastle, avrebbe portato avanti la sua carriera da sommozzatore e raggiunto un altro livello grazie all’aiuto di questo libro. Però, in quel caso, il massimo che sarebbe riuscito a creare sarebbe stata quella cosa che si immergeva, ma non sarebbe mai stato probabilmente in grado di creare quel sottomarino descritto alla fine del libro.






Se avesse accettato l’offerta, questo libro sarebbe stato un ottimo strumento pubblicitario per portare nuove meraviglie alla Società dei Mestieri Meravigliosi.






<em>Mithdran</em>


                                


                                



