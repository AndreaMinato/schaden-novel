---
weight: 1135
title: Capitolo 1135- Un Cambiamento Drastico
pubDate: 2025-08-07T11:37:51.065Z
tags:
    - rtw
---




















“Il Mare Vorticoso è enorme. È perfettamente normale che abbia alcune caratteristiche geografiche bizzarre,” disse Tuono dopo un momento di silenzio. “Ho visto delle montagne rocciose spioventi nel Regno del Cuore di Lupo. Sono piuttosto simili a quelle colonne di pietra, anche se non sono così lunghe.”






“Ma a differenza della terra, non c’è vento sottacqua…” Camilla lasciò delle parole non dette.






“Vento?” La voce di Joan apparve improvvisamente nella sua testa. “C’è vento qui.”






“Che cosa hai detto?” Domandò subito.






“Um, non sono stato chiaro?” Replicò Tuono con un colpo di tosse. “Allora lo ripeterò… Quando mi trovavo nel Regno del Cuore di Lupo, vidi…”






“Non Voi. Stavo chiedendo a Joan!” Sbottò Camilla. Sapeva di essere stata scortese, ma non aveva avuto scelta se non interrompere Tuono. “Joan ha appena detto qualcosa… C’è vento nel fondo del mare!”






Gli spettatori sul ponte vennero tutti presi alla sprovvista.






“Non posso sentirlo sulla pelle, ma posso sentirne il rumore… Ascolta, lo hai sentito?”






Camilla si concentrò immediatamente. Sapeva che, in qualità di strega canalizzatrice, poteva sentire qualsiasi cosa sentisse Joan. Istantaneamente, percepì l’ululato del vento nelle profondità marine, proprio come se fosse aria fischiando da una crepa.






“Mi immergerò nuovamente,” disse Joan. “Ma devo cambiare posizione.”






Con queste parole, si slacciò il vestito ed immerse le gambe nell’acqua. Delle squame blu cominciarono a manifestarsi nelle sue caviglie, per poi diffondersi lungo le sue gambe. Adesso possedeva una coda da sirena.






Improvvisamente, Camilla sentì svanire tutta la pressione su di lei. Si meravigliò vedendo quanto la coda la portasse lontano e velocemente attraverso l’acqua. Nuotava persino più veloce di un pesce.






Questo era il vero aspetto di Joan!






Si tuffava ancora più rapidamente.






“200 metri di profondità, e il vento sembra essere più rumoroso… Comunque non è cambiato niente sott'acqua.”






“400 metri. È completamente buio. Per fortuna Joan non ha bisogno della luce per vedere. Le colonne di pietra… Sono ancora più in basso laggiù, e adesso ce ne sono di nuove.”






“Potresti tendere la corda un po’ più in là?”






“Dannazione, adesso quanto è profonda l’acqua? 600 o 800 metri? Joan non è sicura. Tuttavia, le colonne di pietra” Camilla si interruppe. “No, questo è… impossibile…”






“Che succede?” Chiese Tuono.






Camilla provò un ineffabile brivido correrle giù per la schiena. “Le colonne, le colonne… sono scomparse!”






“Scomparse? Come svanite?” Proseguì Tuono, le sopracciglia aggrottate mentre si voltava per guardare il mare. Le scogliere erano ancora lì.






Camilla strinse le sue stesse mani tremolanti e disse: “Non c’è fondale marino… niente… Sono sospese nell’acqua!”






Tutti sussultarono.






Attraverso gli occhi di Joan, Camilla vedeva solo la parte superiore di quelle colonne di pietra fluttuanti nell’acqua. La parte inferiore sembrava completamente recisa da una qualche forza invisibile. Vaste barriere erano semplicemente sospese nel bel mezzo dell’oceano in maniera un po’ inquietante.






Questo andava al di là della sua comprensione.






“Sospese? Stai dicendo che queste isole stanno fluttuando nell’acqua?”






“In nome dei Tre Dei, sono tutte fatte di roccia compatta!”






“Donna, sei sicura di ciò che vedi?”






“Ѐ impossibile. Anche se stanno fluttuando, non possono rimanere sempre nella stessa posizione. Senza un’ancora, le correnti marine porteranno le Isole d’Ombra verso i Fiordi!”






Nel ponte presero vita delle accese discussioni.






“Silenzio!” Gridò Tuono alla folla, zittendoli tutti immediatamente. “Tutte le barriere stanno fluttuando in quel modo?”






“Non lo so… Si trovano a diverse lunghezze,” mormorò Camilla. “Non abbiamo ancora raggiunto il vero fondo di quelle colonne.”






Nel frattempo, Joan rallentò.






Anche in versione sirena aveva un limite.






Solo allora, Camilla, notò uno strano fenomeno.






Alcune colonne vicino a Joan sembravano essersi allungate.






Quelle colonne erano simili a dei tronchi d’albero che scendevano giù verso il fondo dell’oceano. Le loro estremità non erano visibili a causa dell’oscurità, e per Camilla era difficile dire quanto fossero effettivamente lunghe. Quello che attirò la sua attenzione furono i motivi sulle colonne e alcuni cirripedi attaccati ad esse. Le colonne, ad un certo punto, cominciarono ad allungarsi nella parte centrale, mentre i cirripedi, che avrebbero dovuto avere una forma circolare, diventarono ovali. Erano particolarmente strani se paragonati alle normali colonne e ai normali cirripedi che si trovavano a qualche metro di distanza.






“Vuoi dare un’occhiata più da vicino?” Domandò Joan, percependo lo sconcerto di Camilla. “Hanno un aspetto bizzarro”






“Ok,” rispose Camilla schiarendosi la gola. “Fai attenzione.”






Joan iniziò ad avvicinarsi ad una colonna e allungò la sua mano per toccare gli strani cirripedi. All’improvviso, successe qualcosa di orribile.






Camilla vide le dita squamose di Joan allungarsi.






“Che sta succedendo?” Joan, confusa, protese le mani. “Ѐ un’illusione?”






Camilla ebbe un improvviso presentimento.






Proprio quando stava per avvertire Tuono, Joan smise di muoversi e fissò un pesce striato davanti al suo naso.






Era solo un’anguilla argentata lunga come un braccio. Tuttavia, quando sorpassò la sirena, si estese istantaneamente di circa cinque metri e si trasformò in qualcosa di simile ad un ‘serpente marino’ che calò subito verso il fondo del mare. In pochi secondi, l’anguilla argentata si allungò fino al suo massimo e la sua coda si trovava ancora nel campo visivo di Joan, mentre la sua testa era già stata inghiottita dall’oscurità. A quel punto, l’anguilla raggiunse più di 100 metri in lunghezza! In un batter d’occhio, scomparve nel mare con un bagliore d’argento, come se fosse stata risucchiata da qualcosa!






Tutti i peletti sulla nuca di Camilla si rizzarono!






Gridò: “Vattene da lì! L’esplorazione è finita. Torna indietro!”






Ma era troppo tardi.






Joan lottava con la parte superiore del corpo ancora nella stessa posizione, ma la sua coda venne orribilmente allungata di più di dieci metri. Era come se qualcosa la stesse trascinando giù.






Con il panico che le si insinuava nella voce, Joan domandò: “Cosa… cosa dovrei fare? Camilla, che cosa dovrei fare?”






“Muoviti velocemente… non fermarti. Scalcia più forte! Puoi farcela!” Urlò Camilla istericamente.






Tuttavia, Joan stava affondando sempre di più. Non era importante quanto forte agitasse la sua coda, stava sprofondando rapidamente come se una palude la stesse risucchiando. Non solo la coda, ma anche il suo busto e le sue mani iniziarono ad allungarsi.






Dopo aver realizzato quello che stava succedendo, Joan tese le mani, pianse, e in un tentativo disperato disse: “Aiutatemi…”






"No!"






Prima che potesse finire, Camilla svenne.






Aprì gli occhi. Il sudore iniziò a colarle dalla punta del naso e a caderle nel dorso della mano, mentre si appoggiava al pavimento. Solo allora si rese conto di essere madida di sudore freddo.






“Che cosa è successo? Joan è in pericolo?” Domandò Tuono mentre cercava di aiutarla a rimettersi in piedi.






Le ci volle un bel po’ di tempo per uscire dal suo stato di trance. Balbettò con aria assente: “Non lo so. La canalizzazione… si è interrotta.”






<em>Haru</em>


                                


                                



