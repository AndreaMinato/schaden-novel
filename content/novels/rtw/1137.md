---
weight: 1137
title: Capitolo 1137- Il Demone Anziano Esiliato
pubDate: 2025-08-07T11:37:51.066Z
tags:
    - rtw
---




















Pianure Fertili, alla frontiera vicino alla Torre della Stazione Numero 9.






“Il bersaglio si trova a 6°4’ direzione nordest, distanza 65 chilometri. Richiediamo la copertura dell’artiglieria.”






Sylvie era sdraiata a pancia in giù sulla schiena di Maggie e guardava verso la vasta distesa di terra sottostante. Il terreno era stato scavato due o tre giorni fa e l’aria era satura del fresco odore della terra.






“Ricevuto” rispose brevemente Shavy dall’altra parte del Sigillo dell’Ascolto. “Apriremo il fuoco tra cinque minuti.” Poi aggiunse: “State attente.”






Sylvie guardò in direzione di Taqila. Dall’altezza in cui si trovavano, poteva vedere le rovine della Città Santa anche ad occhio nudo. Si trovavano a più di cinquanta chilometri di distanza e non era più grande di un’unghia, ma in qualche modo si sentiva come se l’avesse potuta toccare. In mezzo alla foresta, il profilo della città in rovina sembrava una minuscola scultura dimenticata da tempo.






Nonostante le rovine si trovassero oltre la visuale della Vista Magica, Sylvie poteva comunque percepire quel luccichio rosso acceso. Fintanto che rimaneva fermo, non sarebbero stati in pericolo.






“Ok, capito.”






Sylvie rimise con attenzione il Sigillo nella tasca e diede una pacca sulla grande schiena di Maggie: “Saliamo ancora un po’ più in alto.”






“Awh!”






Maggie, che era in forma di Bestia Diabolica, emise un lungo ululato. Le gigantesche ali che crescevano dalle sue scapole sbattevano contro il vento. Era più grande di due Bestie Diaboliche messe insieme, persino più grande della Bestia Diabolica mutata cavalcata da Kabradhabi. In ogni caso, anche in forma di piccione era più grande del normale.






Dopo che salirono per circa cento metri, dei lontani ruggiti attraversarono l’aria.






Poi, di fronte a loro, diverse colonne di terra si innalzarono dal terreno, le onde d’urto fecero volare pezzi di terra ed erba ovunque. Esplosioni così potenti erano sempre meravigliose da vedere.






Non molto tempo dopo ci furono un secondo ed un terzo giro di esplosioni.






Il Battaglione dell’Artiglieria riusciva ora a mirare i proiettili con precisione verso i punti designati. Era difficile calcolare con esattezza l’estensione della zona sotto tiro. Sylvie fece una stima generale, l’area era vasta circa 16.400 metri quadri, quasi quanto uno dei luoghi con cui aveva più familiarità, il Distretto del Castello a Neverwinter.






Sotto ai colpi del Battaglione dell’Artiglieria, ben presto Sylvie poté vedere arti troncati volare nella nube di polvere.






Una granata di calibro 152 poteva creare nel terreno una fossa profonda un metro mentre i demoni non potevano scendere di oltre cinquanta centimetri sottoterra, neppure se il suolo fosse permeato di Nebbia Rossa. Nella terra non corrotta dalla Nebbia Rossa, i demoni potevano a malapena nascondersi sottoterra. Se un colpo dovesse atterrare precisamente sopra alle loro teste, sarebbero stati letteralmente ridotti a pezzettini.






Inoltre, non solo la granata stessa poteva uccidere i demoni, ma sarebbero bastate anche le onde d’urto che generava. Se i demoni si trovavano vicini alla superficie del terreno, qualunque onda d’urto nel raggio di venti metri gli sarebbe stata fatale.






Sua Maestà chiamava “attacco a tappetto”, questo genere di attacco in cui non si conosceva l’esatta posizione del nemico.






Dopo cinque giri di feroci bombardamenti, un centinaio di demoni strisciarono fuori dal terreno correndo in ritirata.






“I nemici sono usciti allo scoperto. Sono tutti Demoni Folli. Per favore, sparate con la stessa angolazione.” Istruì Sylvie.






“Ricevuto.”






Improvvisamente, come se avesse percepito qualcosa, Sylvie guardò verso Taqila e vide la chiazza rossa sfrecciare verso il loro accampamento.






Sylvie tirò subito fuori un altro Sigillo dell’Ascolto: “Fulmine, vieni subito! Il Cacciatore Magico si sta muovendo!”






Nel frattempo, anche Maggie si girò e si ritirò velocemente.






Sette minuti dopo, Maggie, Fulmine e Sylvie tornarono tutte nella zona aerea protetta. Anche il Cacciatore Magico comparve nella loro visuale. Sylvie vide il demone umanoide dalla pelle blu aggirarsi sopra al campo dell’artiglieria mentre osservava loro tre con degli occhi che brillavano maliziosi.






Sotto di lui il Battaglione dell’Artiglieria continuava a sparare.






Il Cacciatore Magico sembrava furioso, ma non poteva fare niente per proteggere i suoi simili dalla pioggia di colpi.






Infine, se ne andò via nella direzione da cui era venuto, lasciandosi dietro i Demoni Folli che fuggivano qua e là.






Sylvie si sentì subito più sollevata.






“Se n’è andato! Facciamoci un altro giro!” Esclamò Maggie eccitata.






Tuttavia, vedendo Fulmine che nervosamente aveva stretto i pugni, cambiò subito idea: “Basta così per oggi. Devo conservare del potere magico per la pattuglia notturna. Ho ispezionato l’area nel raggio di cinque o sei chilometri e sono piuttosto sicura che il team di costruzione è al sicuro per adesso.”






Dopo che tornarono nel Quartier Generale sotterraneo, Sylvie segnò in verde l’area bombardata.






C’erano diverse aree in verde come quella lungo la ferrovia.






“Ottimo lavoro” disse Luce dell’Alba con una tazza di tè nero. “Pare che il piano di esilio della Signorina Edith stia funzionando.”






Sylvie prese la tazza di tè e disse sorridendo: “Sì, così pare.”






Questa non era la prima volta che respingevano i demoni.






A cento chilometri da Taqila l’esplorazione si faceva sempre più pericolosa. Mentre Sylvie utilizzava la Vista Magica per osservare attraverso il terreno, poteva succedere che non si accorgesse dei nemici che si trovavano in aria. E a questa distanza, i demoni riuscivano a restare in aria a lungo portandosi le loro bombolette di gas.






Date queste circostanze, lo Stato Maggiore aveva creato un “piano di esilio” in cui l’area di ricognizione veniva suddivisa in diverse sezioni. Le aree entro i due chilometri erano state marcate come sicure. In queste zone, la Vista Magica poteva vedere e tenere d’occhio tutto, per cui le possibilità che subissero un attacco erano piuttosto poche. Le forze aeree potevano lasciare le trincee e allargare l’area protetta.






Le aree entro dieci chilometri erano chiamare zone controllate, ed erano entro la massima distanza raggiunta dai Cannoni Longsong. Erano anche le zone dove Sylvie e Maggie svolgevano più spesso le loro attività. Queste zone venivano segnate di verde e considerate sicure dopo che veniva completata una “pulizia”.






Le aree tra dieci e cinquanta chilometri erano le zone pericolose e venivano monitorate solo da Fulmine. La ragione per cui controllavano queste zone era principalmente per avvertire i soldati nel caso in cui ci fossero nemici nascosti tra le nuvole e guadagnare più tempo per la ritirata di Maggie e Sylvie. Solo Fulmine aveva la capacità di seminare gli inseguitori e neppure il Cacciatore Magico era in grado di tenere testa a Fulmine che volava alla velocità del suono.






I fatti mostravano che il “piano di esilio” funzionava piuttosto bene. Al momento, avevano controllato tutto il ritmo della battaglia, non lasciando ai demoni l’opportunità di contrattaccare. Senza il supporto da terra dei Demoni Folli, per le Bestie Diaboliche in cielo sarebbe stato difficile fermare i treni corazzati.






L’obiettivo principale di questo “piano di esilio” era quello di trasformare gradualmente le zone controllate in zone sicure rimuovendo gradualmente gli avamposti dei demoni mentre tenevano il Cacciatore Magico lontano dalla battaglia, in modo che non potesse fare niente contro il team di ricognizione. Se fossero riusciti a spingerlo ad attaccare la linea difensiva, sarebbe stato anche meglio.






Ma ciononostante, il Cacciatore Magico non aveva ancora perso la pazienza.






“A proposito” disse Sylvie osservando la stanza. “Dov’è la Signorina Perla della Regione Settentrionale?”






“Dopo aver ricevuto l’ordine di Sua Maestà è tornata a Neverwinter con Ascia d’Acciaio a bordo del ‘Gabbiano’.” Rispose Ferlin con un sorriso. “Penso che sia giunto il momento.”






Per discutere delle tattiche e strategie per la battaglia finale!






<em>Aris</em>


                                


                                



