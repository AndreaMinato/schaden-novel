---
weight: 114
title: Capitolo 114- Il fragore dei tuoni
pubDate: 2025-08-07T11:37:50.889Z
tags:
    - rtw
---






Dalla fortezza Longsong partì l'esercito dell'alleanza, in marcia si dirigeva verso la Città di Confine.


L’armata era condotta dai cavalieri provenienti dalle sei famiglie nobiliari della fortezza. Le diseguaglianze di potere tra le famiglie erano facilmente individuabili, bastava solo osservare le armature e i completi dei rispettivi cavalieri. Non c’era dubbio che quelli del Duca Ryan fossero i più appariscenti. Avevano un’aria altezzosa e cavalcavano cavalli a coda corta importati da Città del Re. Erano dei cavalli eccezionali nelle gare su lunga distanza ed erano molto più grandi e forti degli altri cavalli. Eppure, per quanto sembrassero magnifici, i cavalieri che li cavalcavano parevano ancora più possenti. Indossavano delle armature scintillanti e simili fra loro create dal famoso fabbro della fortezza Longsong “Martello e Zanna di Drago”  Sul petto della spessa armatura, era stato inciso un enorme leone e su ogni spalla si trovava un lupo. Le teste degli animali erano così reali che sembravano ruggire a bocca ben aperta. Sui mantelli dei cavalieri era stato ricamato un motivo raffinato e attorno alla vita avevano cinture di seta rossa.


Tuttavia, i cavalieri del Duca Ryan non erano solo appariscenti. Ognuno di loro aveva infatti accumulato molta esperienza in battaglia. Ogni anno, alla fine dei Mesi dei Demoni erano stati incaricati di eliminare le bestie demoniache restanti per assicurare la sicurezza dei viaggi via terra. In termini di abilità combattive personali, erano tanto dotati quanto i cavalieri di Città del Re, al confronto erano inferiori solo nel numero. Per un duca restava comunque una grossa spesa supportare un'élite di 150 cavalieri.


Osservando la sua truppa scelta, il Duca Ryan si sentiva soddisfatto e confidava molto che con loro al suo fianco, sarebbe stato imbattibile nella Regione Occidentale.


I mercenari marciavano incuranti dietro i cavalieri. Rispetto gli ultimi erano scarsamente equipaggiati. Molti indossavano cotti di maglie o armature a piastre vecchie e incomplete. Alcuni non avevano neppure guanti o elmi. Trasportavano vari tipi di armi e camminavano e ridevano fragorosamente in gruppi di due o tre. Sembrava si stessero recando a una gita primaverile piuttosto che a una battaglia.


A chiudere le file del gruppo, proprio dopo i mercenari si trovavano gli schiavi liberati che erano stati costretti ad arruolarsi dal Signore, trascinavano con loro un carro singolo ricolmo di vivande e tende . A causa delle differenze di velocità, la marcia di quest'armata di 1500 uomini era una lunghissima processione. I cavalieri delle prime linee erano obbligati a fermarsi di tanto in tanto per aspettare le truppe dietro di loro.


"Mio signore" Hirte Medde, il conte della famiglia Elk, tirò le redini per affiancarsi al duca e disse: "In mezza giornata raggiungeremo Città di Confine. Se non ci saranno intoppi, arriveremo lì alle quattro del pomeriggio. Dovremmo riposare questa notte e preparare l'armata per la battaglia nel mattino oppure attaccare direttamente il castello del signore?"


"Desideri forse dormire ancora nella foresta?" il duca sorrise e gli comunicò: "Questa notte, noi dormiremo sui letti del castello e non sull'umida terra. Ovviamente come atto di gentilezza verso il principe Reale, prima di raggiungere la città, gli invierò un messaggero per persuaderLo".


Il Conte della famiglia Honeysuckle che si trovava un po' più avanti rispetto loro, si girò e si unì alla conversazione. "I nostri cavalieri hanno viaggiato per tutto il giorno. Ormai sia loro che i cavalli saranno stanchi. Pensa davvero che sia opportuno attaccare in queste condizioni? Sarebbe meglio che fare attenzione. Dopotutto, Roland Wimbledon è riuscito a sopravvivere ai Mesi dei Demoni con solo i suoi minatori".


"Ah ah, mio vecchio amico. Non so degli altri, però hai mai visto le bestie demoniache? Sono certamente un temibile avversario nelle foreste, del resto sono incredibilmente forti e veloci, ma una volta bloccate dietro le mura cittadine, sono una preda facile. Alla fin fine, le bestie demoniache sono solo delle bestie". Sentite queste parole il conte della famiglia Honeysuckle scrollò le spalle e chiarificò: "Sì, non lo nego. Eppure il Principe mi ha davvero sorpreso quando ha costruito quelle mura cittadine in così poco tempo. I miei cavalieri non sono stupide bestie che possono essere facilmente fermate da un muro".


"Esatto, ho anche ricevuto delle notizie dal Nord. Hermes è stata quasi distrutta. Per delle ragioni inspiegabili, un gran numero di bestie demoniache ha attaccato la Città Santa. Ciò significa che la maggior parte di loro mirava a Hermes, e quindi solo poche sono giunte fino alla Regione Occidentale" rivelò con noncuranza il Duca Ryan.


Una volta che la Regione Occidentale fosse stata sotto il suo totale controllo, non sarebbe più dovuto restare confinato in quella zona remota. Aveva posizionato degli informatori che gli fornivano costantemente le notizie più recenti delle maggiori città e paesi. Per lui, queste sanguinose battaglie contro le bestie demoniache nella Regione Settentrionale non erano tanto importanti quanto l'altra guerra descritta in un rapporto segreto da Città dalle Ripide Scogliere. Vi era riportato che il nuovo Re, Timothy Wimbledon e la regina di Acque Chiare, Garcia Wimbledon avevano già combattuto una feroce battaglia a Città dell'Aquila. Tuttavia, secondo le precedenti informazioni ricevute, l'esercito di Timothy sarebbe dovuto arrivare in quella città solo il mese successivo.


La lettera non accennava allo stato della guerra, ma descriveva la situazione di Timothy e di Città dell’Aquila quando il nuovo re si era ritirato da Città delle Ripide Scogliere. Timothy aveva guidato un’armata di migliaia di persone in guerra ma aveva lasciato la città solo con una manciata di uomini. Non era nemmeno in grado di bloccare le strade. Nel frattempo Città dell’Aquila era stata incendiata. Fiamme roventi si erano alzate fino a raggiungere il cielo e il fumo nero era salito sino alle nuvole. Gli abitanti delle città e dei villaggi circostanti erano stati tutti testimoni di questa scena.


Non importava se la Regina di Acque Chiare fosse sopravvissuta o meno, apparentemente Timothy aveva subito pesanti perdite e un considerevole trauma. Fomentato dalle notizie, non appena ricevuta la missiva, il Duca Ryan aveva inviato i suoi uomini più fidati a Città del Re e nella Regione Orientale; sperava di sapere di più sull'attuale situazione di Timothy. Se questa guerra tra il nuovo Re e la Regina di Acque Chiare aveva davvero mandato a pezzi il regno di Timothy, allora il duca non avrebbe esitato a soffiare sul fuoco.


Era decisamente l’occasione migliore per dichiararsi indipendente e diventare lui stesso un re. La Regione Settentrionale aveva visto troppi dei suoi soldati sepolti nei pressi della Città Santa durante il combattimento contro le bestie demoniache. Il sud aveva bisogno di tempo per riprendersi dalla recente guerra. Per quanto riguarda la Regione Orientale e Città del Re, se il rapporto segreto diceva il vero, anche Timothy avrebbe avuto bisogno di molti anni per riprendersi. Al momento, se fosse riuscito a conquistare la Regione Settentrionale e attirare alcuni dei nobili dalla sua parte, sarebbe stato in grado di dividere il Regno di Graycastle. A quel punto, avrebbe costruito il suo territorio a settentrione che sarebbe stato tanto grande e popoloso quanto il Regno dell'Eterno Inverno e avrebbe potuto competere con le restanti Regione Meridionale e Regione Orientale del Regno di Graycastle.


In quanto a lui, Osmond Ryan, sarebbe diventato il primo re di questo nuovo regno.


Il duca sorrise soddisfatto a quel pensiero. Sperava di potere finire in fretta quella farsa e tornare a casa l'indomani, portando con sé il principe come prigioniero. Con un po' di fortuna, nel giro di tre giorni, sarebbe stato in grado di ricevere delle buone notizie da suoi informatori nel suo castello.


Quando il sole era quasi sprofondato dietro le montagne, Ryan vide la vaga figura di Città di Confine... e una folta folla di persone al suo esterno.


"Padre e Sua Grazia, queste persone sembrano essere le guardie del Principe Roland, e hanno delle armi tra le mani. Non sembra proprio un benvenuto" Rene Medde che era incaricato di guidare l'armata, si era precipitato a informarlo dalle prime file.


"Va bene, almeno non dobbiamo andare a stanarlo al castello" disse sorridendo il Conte della Famiglia Elk. "Dì ai cavalieri di rallentare. Manca ancora molto prima dell’attacco".


"Sì, padre". Rene ricevette l'ordine e se ne andò.


Il Duca Ryan portò agli occhi il cannocchiale e osservò le guardie del Principe. Avevano una formazione strana, era divisi in due dense file e avevano in mano delle strane armi. Sembravano quasi delle picche, però senza punta metallica e anche l'asta sembrava troppo corta. Il Duca non riusciva proprio a capire il motivo per cui il Principe avesse sistemato i suoi uomini in quella formazione. Una simile linea di difesa così sottile e debole sarebbe stata facilmente infranta quando i cavalieri l'avrebbero attaccata.


A quella vista il Duca pensò con stupore: "Anche se il principe non conoscesse le tattiche militari, perché mai i suoi cavalieri e guardie avrebbero dovuto lasciargli fare questo pasticcio?"  Dopo un secondo di indecisione, il Duca decise che sarebbero stati i mercenari a condurre l'attacco, mentre i cavalieri sarebbero rimasti da parte, ma pronti a iniziare la carica a ogni attimo.


Come aveva promesso, avrebbe comunque inviato un messaggero a cercare di persuadere il Principe. Il Duca Ryan mandò a chiamare una guardia e gli disse: “Tu andrai a dire al Principe che non è mia intenzione fargli male. Sto solo eseguendo gli ordini del Re Timothy Wimbledon. Se si arrende a me adesso, non gli sarà torto un capello. Lo condurrò a Città del Re".


Ci volle molto tempro prima che quella grande armata si assemblasse. Quando i cavalieri finirono di mettersi in posizione su entrambi i lati, i mercenari si stavano ancora dirigendo verso il centro della prima linea. In quel momento il Duca Ryan vide all’improvviso quattro brevi lampi di fuoco nel campo del nemico. Inizialmente ci fu una scintilla, poi si alzò il fumo.  Si accigliò osservando la scena, credeva di essere stato ingannato dai suoi stessi occhi. Stava quasi per tirare fuori il cannocchiale per guardare meglio, *tuttavia una serie di rumori simili a tuoni esplosero vicino il suo orecchio!






Thea.






 Erialis Mi sto davvero gustando questo scontro, immagino che faccia faranno ahaha sono cattiva? io non penso. Per avere ulteriori informazioni in merito al capitolo vi invito a visitare il nostro forum cliccando-->; QUI.  Inoltre vorremmo ricordavi che il contest fanart legato alla nostra novel si concluderà il 19 aprile 2018, per maggiori informazioni e per poter partecipare basta cliccare -->; QUI  Vi ricordo che se volete leggere un capitolo in più basta cliccare -->; QUI
                                


                                



