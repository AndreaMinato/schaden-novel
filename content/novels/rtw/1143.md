---
weight: 1143
title: Capitolo 1143- La Differenza Tra Marzialisti
pubDate: 2025-08-07T11:37:51.067Z
tags:
    - rtw
---












Considerando che una singola notte nel Mondo dei Sogni equivaleva a due giorni in quello reale, Roland condusse le tre streghe all’Hotel Corona la sera del giorno seguente.






“Vostra Maestà, è vero che possiamo mangiare tutto ciò che vogliamo?” Chiese Dawnen tirando fuori la testa dal lunotto della sua auto, gli occhi che scintillavano.






“Certamente. Non è molto diverso dalle feste che organizzano i nobili. Dovreste averne preso parte ad un bel po’ di banchetti durante l’Era dell’Unione, vero?”






“Ma a quelli non potevi mangiare tutto quello che volevi.”






“Davvero?” Chiese curioso Roland.






“Sì,” Santa Miran, sul sedile del passeggero, annuì mentre rispondeva. “Quelle feste erano per delle persone influenti. Si preoccupavano più delle relazioni che potevano creare che della festa in sé: nessuno aveva intenzione di parlare con qualcuno che ingurgitasse cibo come un animale. Saresti stato preso in giro da tutti! Solo nel caso in cui si fosse trattato di un evento importante, la maggior parte della gente avrebbe mangiato qualcosa prima di andarsene.” Deglutì e poi continuò, “Se Vostra Maestà teme che ciò la possa mettere in imbarazzo, eviteremo di mangiare.”






Roland era meravigliato dalle espressioni delle streghe sedute nei sedili posteriori, che non riuscivano a nascondere la propria impazienza. Rise, “Non preoccupatevi, mantengo sempre la parola data. Questa non è l’Unione, e non siete neanche a Città del Re. Siamo semplici persone comuni. A patto che non creiate alcun problema, potete mangiare tutto ciò che volete.”






“Posso… posso portare via un po’ di cibo?” Chiese Dido tutta entusiasta. “Molti dei miei amici volevano venirci.”






“Assicurati che nessuno ti veda farlo,” rispose indifferente Roland. “Statemi vicino appena arrivati. Se qualcuno vi viene incontro, non dategli retta. Lasciate che sia io a parlare.”






“Sì, Vostra Maestà,” risposero in coro le tre streghe.






Mezz’ora più tardi, Roland ed il suo gruppetto raggiunsero la loro destinazione.






Capì subito che si trattava di un evento di prima categoria. I veicoli parcheggiati di fronte all’hotel erano, senza alcuna eccezione, macchine molto lussuose. Le loro carrozzerie riflettevano le luci della città creando un contrasto luminoso tra loro lo sciatto camioncino di Roland.






Nonostante i Marzialisti guadagnassero un sacco di soldi, non erano ancora al livello dei capitalisti. Per evitare di attirare l’attenzione, Roland aveva comprato il mezzo più economico che avesse trovato sul mercato. Non aveva previsto, però, che questo furgone avrebbe sortito l’effetto contrario, in mezzo a tutte queste auto lussuose.






“Signore, l’hotel oggi è prenotato. Avete un invito?” Gli si avvicinò un cameriere appena ebbe parcheggiato.






Roland tirò fuori dalla tasca il biglietto che Garcia gli aveva dato e lo brandì tutto contento.






“Benvenuti all’Hotel Corona. La sala dell’incontro è all’ultimo piano. Un addetto verrà presto ad accompagnarvi.” Il cameriere fece un sorriso e disse, “Mi prenderò cura del vostro veicolo.”






A Roland non gli interessava che cosa l’uomo pensasse di lui, ma dovette ammettere che questo fosse davvero un ottimo servizio.






Condusse le streghe all’interno del fantastico salone dell’hotel. Per sua sorpresa, non parevano interessate a questo edificio appariscente. Forse ne avevano viste molto del genere durante l’Era di Taqila, illuminate dalle Pietre di Luce. Il lampadario che ondeggiava dal soffitto, per esempio, non era nulla di che agli occhi dei Tre Capi.






Roland trovò ironico che le tre streghe fossero più meravigliate da un paio di torte che dagli stupendi interni della struttura. La loro bellezza, però, attirò ben presto un nutrito numero di persone. Pareva che indipendentemente dal mondo in cui vivesse, le streghe fossero sempre il centro dell’attenzione.






L’addetto lo sottopose ad una serie di controlli di sicurezza: per prima cosa, controllò l’invito di Roland e poi riferì qualcosa con il suo walkie-talkie, ed alla fine lo riconsegnò a Roland dicendo, “Signor Roland, mi scusi per l’attesa. Potrei sapere chi sono queste tre signorine…”






“Cugine,” rispose Roland alzando le spalle. “Garcia mi ha detto che i familiari sono ammessi.”






“Capisco. Prego, da questa parte.”






L’addetto li condusse fino ad un ascensore, premette il bottone per l’ultimo piano e poi si chinò cortesemente da fuori l’ascensore. “Vi auguro una buona serata.”






I muri intorno a loro sprofondarono rapidamente. Un luce diffuse il suo splendore infinito dentro l’ascensore. Un fitto gruppo di edifici imponenti passò davanti ai loro occhi per formare una foresta di mura in lontananza.






le streghe si lasciarono finalmente scappare esclamazioni di meraviglia.






“È persino più grande delle tre Città Sante messe insieme,” mormorò Dawnen. “Non riesco a credere che dei mortali abbiano costruito tutto ciò senza usare la magia.”






“L’Edificio dei Miracoli che vuoi costruire è anch’esso un ricordo di questo mondo, vero?” Saint Miran chiese a Roland.






Lui sorrise. Nonostante nessuno, al di fuori di Anna, sapesse da dove venisse, le streghe Taqila avevano già capito che provenisse da un luogo simile a questo Mondo dei Sogni. Sembrava essere l’unica spiegazione al fatto che si trovasse così a suo agio qui.






Dopo aver raggiunto l’ultimo piano, di fronte a loro apparve l’enorme sala a forma circolare.






I suoi muri ed il soffitto erano interamente costituiti da vetro. L’intera città appariva schiacciata sotto di loro attraverso le finestre. Roland era un tantino sorpreso dalle enormi capacità economiche dell’Associazione del Trifoglio.






Diversi cibi deliziosi erano disposti in maniera invitante su dei piatti, inclusi antipasti, dolci, frutta e torrette di champagne. C’erano diverse centinaia di ospiti alla festa che formavano fitti gruppetti per tutta la stanza. Sembrava che non fossero stati invitati solo Marzialisti, ma anche importanti politici e uomini d’affari.






Roland era ormai abituato a questo genere di situazioni. Le streghe, d’altro canto, corsero dritte verso il cibo al fondo della sala.






“Wow… il pesce qui è davvero tenero. Sembra che mi si sciolga in bocca.”






“Questa è davvero uva? Wow, era da tanto che non ne assaggiavo di così dolce…”






“Cavolate. Sei venuta nel Mondo dei Sogni solo il mese scorso.”






“Ma ho mangiato solo fast food. Elena conosce solo KFC e McDonald’s.”






“Hey, ricordatevi che dobbiamo mettere un po’ di cibo nella borsa di Dido, da portare agli altri.”






Roland guardò le streghe che stavano in sostanza sbavando di fronte a quelle leccornie e scosse la testa per il divertimento. Sentì all’improvviso un impulso: anche se non avesse potuto ottenere nulla da questo Mondo dei Sogni, avrebbe comunque fatto il mondo che continuasse ad esistere. Per lui, si trattava solo di una realtà che esisteva nei suoi sogni, ma al contrario, per le streghe Taqila, era un altro luogo in cui si sentivano vive.






Qui, potevano essere ricompensate per tutto ciò che avevano perso durante lo scontro con i demoni, inclusi la gioia di vivere ed i piaceri mondani.






Roland cominciò ad analizzare gli ospiti attentamente prima che la festa cominciasse ufficialmente.






Ce n’erano di due tipi in sala: quelli in giacca e cravatta erano chiaramente delle persone importanti, mentre quelli con delle tuniche erano Marzialisti appartenenti alla Gilda; c’erano comunque alcuni che, come lui, indossavano un completo. Nessuno indossava abiti stravaganti come l’ultima volta che aveva visitato Città Prisma.






Era questa la differenza tra un professionista ed un principiante?






Si ricordò ciò che Garcia le aveva detto un giorno.






“Nonostante l’obiettivo della Gilda dei Marzialisti sia quello di salvare il mondo, è difficile convincere la gente a collaborare con loro solamente con una vaga immagine del futuro. È per questo che abbiamo iniziato a tenere questi eventi dei Marzialisti. Il primo è stato solo 50 anni fa, ma sono già degli importanti appuntamenti sportivi. Molti Marzialisti Risvegliati hanno ottenuto fama e ricchezza grazie ad essi, ed allo stesso tempo la Gilda recluta molti nuovi adepti durante questa competizione, che rappresenta quindi un evento molto importante. I concorrenti migliori sono coinvolti nel processo decisionale. Per via di questo cambiamento, tra i dirigenti sono nati degli screzi. A poco a poco, i membri si sono divisi in due fazioni. C’è da notare che queste polemiche non hanno per nulla impatto sull’evento, visto che attira sempre più attenzione.”






A quei tempo, Roland preferiva le feste più tradizionali. Poiché il vero nemico dei Marzialisti erano i Caduti al Male, lo scontro contro di loro doveva essere molto più sanguinoso che un paio di competizioni sportive; queste erano un buon modo per reclutare nuova gente, ma non erano proprio uno scontro all’ultimo sangue. Roland non capiva perché i dirigenti non lo capissero.






Ma quando entrò nella sala, lo capì all’improvviso.






Sia i membri della Gilda che prendevano parte alla competizione, sia i principianti erano dei brutti ceffi, nulla a che vedere con Marzialisti educati e di professione. Non tutti avrebbero avuto l’occasione di combattere contro i Caduti al Male e, essendo lo scontro particolarmente intenso, sempre più gente cambiava fazione.






Roland credeva che il gruppo più tradizionalista sarebbe riuscito a riprendere il potere solo quando sarebbe accaduto quell’evento che Lan chiamava “erosione”.






Roland contorse le labbra pensando alla sua licenza di caccia. Aveva sempre pensato che fosse davvero strano rilasciarla ad un nuovo affiliato; nonostante fosse un membro attivo, non pensava di essere così buono da appartenere ai primi 100 della Gilda. Adesso capì il perché: i dirigenti lo vedevano come il Marzialista vecchia-scuola ideale che era solo interessato ai Caduti al Male e non alla gloria.






Era questo il motivo per cui la fazione tradizionalista gli aveva chiesto di essere il proprio rappresentante?






<em>Mithdran</em>


                                


                                



