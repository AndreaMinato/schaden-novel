---
weight: 11450
title: Capitolo 1145- Un accordo ed uno strano fenomeno
pubDate: 2025-08-07T11:37:51.067Z
tags:
    - rtw
---












“Quindi quest’uomo è…” Farfugliò Dawnen, troppo impegnata a masticare la torta che si era ficcata in bocca.






“Sì, è quello che abbiamo visto sul giornale,” rispose Roland con un cenno del capo. Aveva fatto un paio di ricerche sull’Associazione del Trifoglio primi del suo arrivo. L’uomo sulla piattaforma era Garde, uno dei direttori e presidente del Dipartimento delle Infrastrutture dell’Associazione del Trifoglio. Il padre di Garcia era il quintogenito.






Si aspettava di vedere Re Wimbledon III, ma sembrava che Zero non avesse ucciso il povero Re di Graycastle. Roland si rese anche conto che gli abitanti dell’Edificio delle Anime erano diventati parte di questo Mondo dei Sogni ed avevano sviluppato i propri ricordi e anche relazioni personali. Non c’era modo di sapere se Garcia fosse comparsa prima di Garde, o se la sua presenza fosse dovuta all’Associazione dei Trifoglio o se la donna fosse solo un semplice tassello del mosaico che costituiva tutto ciò. Se Roland non avesse conservato i ricordi dell’altro mondo, molto probabilmente anche lui lo avrebbe confuso con la realtà.






Nonostante il Mondo dei Sogni stesse attualmente prendendo una direzione che non gli era familiare, fondamentalmente si basava sui suoi ricordi. Ma tutte le insolite situazioni gli ricordavano ogni volta che si trovasse nei suoi sogni.






Per esempio, il vero cognome di Garcia era Wimbledon, mentre qui era Gar. A differenza di Cobb nel film <em>Inception</em>, non aveva bisogno di scrivere delle note per distinguere la finzione dalla realtà.






Il discorso di Garde era tutto legato alla sua gratitudine ed al supporto mostrato dai Marzialisti con la loro partecipazione alla festa. Casualmente, fece riferimento anche a Garcia, che si era allontanata da lui. Proprio come la donna aveva previsto, il padre si mostrò dispiaciuto per la sua assenza ed espresse la volontà di ricreare il loro rapporto.






Dalla sala si levò un caloroso applauso. I giornalisti svolazzavano in giro scattando fotografie, flash abbaglianti ad ogni scatto.






Roland fischiò.






Questa festa era totalmente inutile. Garde aveva solo bisogno di lasciarsi alle spalle il suo piano di distruggere l’appartamento o di compensarne i residenti per avere Garcia di nuovo tra le sue braccia.






Appena finì di parlare, Garde propose un brindisi.






Era questo il momento per cui Roland aveva aspettato.






“Andiamo, torneremo più tardi,” fece cenno alle streghe e si incamminò verso l’uomo, un calice di champagne in mano.






…






“Presidente He, vi ringrazio per aver preso parte alla mia festa. Ho ancora bisogno del vostro sostegno in merito al Progetto Verde.”






&nbsp;“Ma certo, ovviamente. Abbiamo lavorato insieme per così tanti anni.”






“Signora Yuhan, vi piace il nuovo stadio che abbiamo costruito per il torneo nella parte meridionale della città?”






“Non ci sono ancora stata.”






“Oh… haha. Sono sicuro che quest’anno avrete successo.”






Roland puntò dritto su Garde mentre quest’ultimo finì di brindare con gli ospiti che aveva di fronte e si mosse tra la folla.






“Tu sei…” Chiese esitante Garde.






“Mi chiamo Roland, sono il delegato di Garcia,” disse seccamente.






“Oh, capisco… piacere di conoscervi,” rispose l’uomo prendendo un calice di vino da un cameriere, adottando un tono di formalità. “Siete davvero fortunato a possedere un’Energia della Natura. Invidio davvero voi giovani.”






Roland fece tintinnare il bicchiere contro quello di Garde ma non bevve il suo champagne. Disse, “Vorrei parlarvi, in privato.”






Questa richiesta sembrava alquanto rude. Roland, un Marzialista appena risvegliato, era molto più giovane di Garde ed aveva anche uno status sociale ed economico inferiore rispetto al direttore di un grande gruppo finanziario.






L’uomo corrugò la fronte e rispose, “Mi spiace, ma c’è qualcuno che mi aspetta.”






“Garcia mi ha chiesto di parlarvi. Non vi interessa come se la stia passando vostra figlia in questi giorni?” Disse alzando la voce.






Con la coda dell’occhio, notò che alcuni giornalisti presero a guardarlo.






Aveva fiducia che Garde lo avrebbe seguito.






Se così non fosse stato, avrebbe subito distrutto la sua magistrale figura di padre amorevole.






“Molto bene,” si arrese, “a patto che non mi prenda molto tempo.”






“Ovviamente, solo un paio di minuti,” disse Roland sorridendo.






C’era una stanza VIP nel salone. Dopo che le guardie se ne furono andate, rimasero al suo interno solo Roland, Garde ed il suo segretario.






“È sicuro di volerlo qui?” chiese lanciando un’occhiata a quest’ultimo. “Ciò che sto per dire riguarda la vostra società.”






“Nessun problema, lavora per la mia famiglia da diversi anni,” rispose cupamente Garde. “Sono più preoccupato per le tre splendide ragazzine che ti sei portato dietro, piuttosto che per il mio segretario. Questo non è un parco divertimenti.”






Non appena non ci fu nessuno nelle vicinanze ad ascoltare, Garde aveva smesso di nascondere la propria impazienza e contrarietà.






Roland sapeva che l’uomo era molto preoccupato. A giudicare da come si atteggiava, credeva che anche Garde fosse un Risvegliato.






“Ciò di cui parleremo nei prossimi minuti riguarda quelle tre ragazzine…”&nbsp; rispose con un’alzata di spalle. “Piantiamola con le stronzate. Voglio fare un accordo con voi. Sono immigrati irregolari ed ho bisogno del vostro aiuto per dare loro la cittadinanza e farle entrare in una buona scuola.”






Garde sprofondò in un lungo silenzio, ed alla fine disse, “È tutto qui quello che vuoi?”






Se si fosse trattato di un comune uomo d’affari, sarebbe probabilmente sbottato e se ne sarebbe andato via. Il fatto che aspettò che Roland finisse di parlare indicava che fosse ben educato e cortese.






“Esatto,” disse Roland con insolenza. “Non credo sia nulla di complicato per l’Associazione del Trifoglio.”






“Hai parlato di un accordo, quindi che cos’hai da offrirmi? Vuoi metterti contro Garcia o convincerla a lasciare quell’appartamento?”






“No, sono suo amico.”






Dopo aver scoperto che in quel luogo si trovavano tutti i frammenti dei ricordi, Roland era determinato a proteggerlo. Chiunque avesse cercato di abbatterlo avrebbe dovuto fare i conti con una resistenza di 300 Streghe di Taqila. Potevano, ad esempio, distruggere i motori di un escavatore o creare l’illusione che l’edificio fosse infestato.






“Hmm… amici,” lo derise Garde. “Non abbiamo nulla da dirci, quindi.”






“Non necessariamente,” disse quando tirò fuori la sua licenza da cacciatore e la sventolò davanti all’uomo.






“Questa…” La sua espressione cambiò immediatamente. Si voltò verso il segretario, confuso.






Quest’ultimo fissò la licenza per un bel po’ prima della conferma, “È autentica.”






“Come fai ad averla…”






“Si tratta di un’informazione riservata della Gilda che non hai motivo di conoscere,” non lasciò finire Garde; a dir la verità, non aveva neanche idea di come venissero rilasciate queste licenze. “L’unica cosa che devi sapere è che cosa significhi.”






L’uomo fissò cupamente Roland. Armeggiò con il sigaro che senza notare si era tirato fuori da una delle sue tasche interne e dopo un po’ disse, “Pare che mia figlia abbia fatto conoscenza con una straordinaria persona. Signor Roland, la Gilda dei Marzialisti è un’organizzazione rispettosa della legge…”






“Pensi che vi stia minacciando?” Chiese Roland sospirando. “Come ho detto, questo è un accordo.”






“Intendi quindi…”






“Un uomo d’affari di successo del tuo calibro deve aver avuto a che fare con diverse situazioni difficili, vero? Riesci a far fuori i nemici che ti stanno di fronte, ma non quelli nascosti,” continuò, alzando un dito. “Me ne posso occupare io, anche se non di tutti. Devono essere dei criminali. In più, la loro presenza deve essere una vera minaccia. Ho il mio modo di raccogliere informazione, quindi non osare prenderti gioco di me. In questo modo, la Gilda non verrebbe a conoscenza del nostro accordo. Preferirei tenere questa conversazione privata, tra di noi.”






In breve, Roland aveva intenzione di liberarsi di gruppi criminali.






La loro cattura di solito era l’ultimo passo di un processo lungo, che includeva la raccolta di prove, imboscate, arresti e processi. Per questo le società preferivano normalmente usare la forza per evitare ricadute finanziarie. Dall’espressione di Garde, Roland sapeva che avesse già avuto diversi incontri piacevoli con questa gentaglia.






L’uomo disse esitante, “Signor Roland, se parlate sul serio, questo non sarebbe un buon accordo per voi.”






Represse un sorriso. Garcia aveva ragione: suo padre non era solo una “persona comprensiva”, ma anche sveglia.






“Consideratele come il vostro deposito. Ho intenzione di chiedervi di aiutare quelle tre ragazzine, per prima cosa. In totale dovrebbero essere intorno alle 300.”






“300… immigrati clandestini?” Ripeté incredulo l’uomo. “La polizia si insospettirà…”






“Calma. Non ho bisogno che tu lo faccia in tempi brevi. Prenditi il tempo che ti serve, questo è un progetto a lungo termine,” disse Roland che credeva, come suggerito da Celine, che non tutte le streghe amassero lo studio. Ad esempio, Elena e Phyllis avrebbero preferito ammazzare insieme a lui dei Caduti al Male piuttosto che aver a che fare con i libri.






In quel caso, potrei riuscire ad aiutarvi.”






“Bene. In tal caso non vedo l’ora di lavorare con te.”






L’accordo venne sancito quando il segretario raccolse fotografie delle streghe. Nonostante non avessero firmato alcun tipo di contratto, era sicuro che Garde sarebbe venuto meno alla parola data.






Quando Roland fu sul punto di andarsene con le streghe, Garde gli urlò all’improvviso. “Hey, aspettate…”






“C’è qualcos’altro con cui posso esserti di aiuto?” rispose voltandosi.






“Mia figlia, Garcia… come sta?” Chiese dopo un attimo di esitazione. “L’ho chiamata molte volte, ma non mi ha mai risposto…”






“Tranquillo, sta molto bene,” rispose.






…






Garde accese finalmente il sigaro una volta che la porta si chiuse. Mormorò al suo segretario, “È davvero un normale Marzialista?”






“Mi sono posto lo stesso dubbio,” rispose l’uomo, che era rimasto in silenzio durante tutta la conversazione, “Vi ha parlato con una manifesta aria di superiorità.”






La gente comune gli si sarebbe rivolta con tono timido od ipocrita, od avrebbe cercato di mostrarsi spavalda facendo finta che non esistesse alcuna differenza di tipo sociale ed economico. Garde non credeva fosse l’Energia della Natura a renderlo impavido, visto che si era risvegliato da poco.






Ad ogni modo, non aveva percepito alcun segno di insicurezza in Roland. Al contrario, appariva sicuro di sé, rilassato e persino un pochino arrogante, come se ne avesse già passate tante.






Come poteva essere possibile? Aveva all’incirca la stessa età di Garcia, era un uomo sulla ventina!






Per la prima volta in vita sua, Garde non riusciva a capire una persona.






…






“Non dovevi negoziare con lui di persona,” borbottò Santa Miran dopo che lasciarono il salone. “Siete il Re di due mondi! È davvero rude che vi fissi in quel modo.”






“Se Lady Alethea fosse qui, gli avrebbe ficcato un coltello in gola,” convenne Dido.






“In quanto Re, potete fare tutto quello che volete,” disse Dawnen con tono di disapprovazione. “A Lady Alice non è mai importato di cosa la gente pensasse di lei.”






Roland era divertito dalle parole di queste “ragazzine”. “I miei ministri non possono venire qui, e vi ho detto di non chiamarmi ‘Vostra Maestà’.”






“Sì, fratello Roland,” risposero le tre all’unisono.






“Tra l’altro, ritorniamo indietro?” Dawnen guardò tutta contenta le nuove prelibatezze sul tavolo, mentre si leccava le labbra.






“Il banchetto non termina fino a mezzanotte, ma faremmo meglio ad andarcene presto. Le altre streghe ci stanno aspettando,” disse Roland fissando il cielo buio. “Rimarremo ancora una mezz’oretta e ce ne andremo alle 8:00 in punto.”






“Come desiderate!” risposero in coro per poi fiondarsi verso il tavolo.






“<em>Sembrano davvero delle ragazzine,</em>” pensò Roland. Andò loro dietro e quando fu sul punto di bere il suo champagne si ricordò che doveva ancora guidare, e con aria abbattuta fece per posare il bicchiere.






Proprio in quel momento, il vino di un colore dorato pallido cambiò all’improvviso.






Un flusso di inchiostro rosso comparve nel suo bicchiere e lentamente formò delle parole spaventose e ricurve!






“Non dimenticare che cosa mi hai promesso.”






Un brivido gli corse lungo la schiena.






Represse l’impulso di gettare via il bicchiere.






Roland lo stava stringendo con una tale forza che il suo stelo si spezzò!






Ancora una volta gettò un’occhiata al suo champagne e scoprì che le parole minacciose erano svanite. Il vino era di nuovo di un colore dorato e cristallino. Appariva come se non fosse accaduto nulla.






<em>Mithdran</em>


                                


                                



