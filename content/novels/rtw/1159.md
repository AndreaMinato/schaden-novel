---
weight: 11590
title: Capitolo 1159- L’Imboscata
pubDate: 2025-08-07T11:37:51.068Z
tags:
    - rtw
---












“Andrea!” Gridò Camilla.






“L-lo so!” Andrea afferrò rapidamente il fucile, chiuse gli occhi e si concentrò.<em> “Non si è accorto di me, non se n’è accorto, non se n’è accorto...”</em> dopo averlo ripetuto in testa diverse volte, aprì gli occhi all’improvviso!






La sua visione si contorse, tutto quello che c’era davanti ai suoi occhi pareva avere diverse ombre che si allungavano, si sovrapponevano e si estendevano in lontananza. Era la percezione della Vista Magica che si stava facendo strada nel suo cervello. In seguito, uno ad uno comparvero gli alberi e la terra che altrimenti non avrebbe potuto vedere, e il mondo, in origine serrato, divenne improvvisamente una distesa aperta e libera!






Collegata insieme a lei, c’era la coscienza di Sylvie.






Quando le immagini vennero messe a fuoco, i suoi occhi stavano vedendo qualche luogo a diversi chilometri di distanza. Una familiare sagoma con l’armatura nera entrò nella sua visuale. Andrea poteva percepire il flusso del potere del Cacciatore Magico. Il suo potere era talmente concentrato e potente che pareva essersi condensato in un’entità fisica.






Il Cacciatore Magico volava in linea retta, da solo e senza guardie. Forse per l’improvvisa fuga degli Scheletri, oppure perché la perdita di Taqila gli aveva causato uno shock troppo grande.






“Qual è la situazione?” Chiese Cenere con tono serio.






“Il Cacciatore Magico... non si è accorto di noi!” Esclamò Andrea. “Sta volando in direzione della loro linea di rifornimento, è un po’ ad est, ma resta comunque nel raggio d’azione! Andiamo, non ci sarà un’occasione migliore di questa!”






Cenere annuì, caricò il fucile con il grande proiettile di Pietra Divina e l’otturatore produsse un lieve <em>click</em>.






L’obiettivo era a circa otto o nove chilometri, il vento soffiava verso nordest e non c’erano altri demoni ad intralciare. Era la miglior situazione che poteva presentarsi. Andrea si concentrò sul target, trattenne il respiro e aziono la sua abilità.






Migliaia di linee si allungarono verso il Cacciatore Magico, alcune giravano, altre si intrecciavano. Ben presto, sparirono quasi tutte, lasciando di fronte a lei solo una curva argentata luccicante.






Aveva localizzato il suo bersaglio.






Al tempo stesso, il potere magico dentro al suo corpo calò rapidamente. Non aveva tempo per indugiare, questa era la sua unica occasione!






Andrea strinse i denti e premette il grilletto.






Seguì un boato assordante. Sembrava che un oggetto molto pesante l’avesse colpita sulla spalla. Cadde indietro, ma Cenere prontamente la tirò a sé.






“Non mi piace che tu mi abbracci in questo modo.” Andrea fece una smorfia, ma si rilassò. La sua spalla sembrava essere diventata un pezzo di legno, non la sentiva più. Anche senza dover controllare, sapeva che sotto ai vestiti c’era un enorme livido che, senza le cure di Nana, non sarebbe guarito da solo in pochi giorni.






Uno degli inconvenienti di un’arma ad alto calibro era l’inevitabile rinculo. Potevano essere installati tutti i paracolpi che esistevano, ma l’impatto non era comunque da sottovalutare. Potevano aver fabbricato tutti i proiettili di Pietra Divina possibili, ma durante i test, Andrea si era già accorta che quest’arma non avrebbe potuto sparare un secondo colpo. Sia per via del potere magico a disposizione, sia per via dello stato fisico che per il carico che l’Arca Magica poteva sostenere.






Ma l’uccidere con un solo colpo era una caratteristica di cui era sempre andata fiera.






Azzuffarsi con i nemici e ritrovarsi il corpo ricoperto di sangue erano cose che facevano solo i selvaggi.






E un esempio era la persona che ora la stava tenendo per il braccio.






“Se non fosse perché adesso condividi le percezioni con Sylvie, figuriamoci se mi importerebbe qualcosa di te.” Cenere roteò gli occhi. “E quindi com’è andata, il Cacciatore Magico...”






“Aspettiamo un momento.” Andrea fece il gesto di stare in silenzio. “Il proiettile sta ancora viaggiando.”






La linea argentata che vedeva si stava accorciando rapidamente. L’altro lato non finiva sul corpo del Cacciatore Magico ma gli passava proprio davanti, formando un angolo acuto. Era come se il proiettile ed il demone si stessero dirigendo verso lo stesso luogo, destinati a scontrarsi insieme.






Una volta che la Pietra Divina usciva dalla canna, non avrebbe deviato la sua traiettoria. L’unica variabile era il bersaglio. Se dovesse cambiare direzione, tutti i loro sforzi sarebbero stati vani. Ci volevano venticinque secondi affinché il proiettile raggiungesse il Cacciatore Magico e l’unica cosa che poteva fare al momento era pregare che egli non cambiasse direzione.






Folate di vento continuavano a spingere il proiettile ad est e ad ovest, in modo tale da non fargli perdere velocità. Il proiettile si avvicinava sempre di più e Andrea trattenne il fiato. Per poco non disse ad alta voce le sue preghiere.






<em>“Non muoverti, non muoverti, non muoverti... ”</em>






Proprio in quel momento, il Cacciatore Magico si voltò all’improvviso e i loro sguardi si incrociarono!






Le parve che tutto il sangue nelle sue vene si gelasse.






Nell’istante successivo, il proiettile atterrò con precisione sulla schiena del demone.






La Pietra Divina si frantumò in mille pezzettini per via dell’immensa pressione, ma non era niente in confronto al danno che aveva subito il Cacciatore Magico.






Se non fosse perché l’avesse visto con i suoi stessi occhi, Andrea non avrebbe mai creduto che una pietra così piccola potesse generare un potere così distruttivo. La spessa armatura del demone venne aperta, il proiettile gli oltrepassò il corpo creando un buco sul petto. Il sangue e gli organi schizzarono fuori come una torbida fontana.






Forse il buco era troppo grande e dopo due capriole in aria, il corpo del Cacciatore Magico si divise in due pezzi che piombarono verso il terreno.






Solo allora Andrea si riprese dal suo stato di shock. Deglutì: “Il bersaglio... è morto.”






“Ce l’abbiamo fatta?” Margie era felicissima.






“Esatto” Sylvie fece un lungo respiro. “Il proiettile lo ha diviso in due e anche se ci fosse Nana sul posto, non riuscirebbe a salvarlo.”






“Non male.” Cenere diede una pacca sulla spalla di Andrea, poi prese il Sigillo dell’Ascolto: “Fulmine, richiedi al “Gabbiano” di venire a prenderci. La missione è stata completata, possiamo rientrare.”






Dall’altra parte arrivò subito la risposta di Fulmine: “Ricevuto.”






Smontarono l’enorme fucile in attesa del ritorno dell’altra unità da est e si prepararono per tornare a casa. Erano tutti contenti che la guerra fosse finalmente terminata.






Tranne Andrea.






L’intera imboscata era andata come previsto, ad eccezione dell’ultimo sinistro sguardo che il Cacciatore Magico le aveva lanciato.






Poteva ancora sentire i brividi correre lungo la spina dorsale.






Che l’avesse vista?






Ma come poteva essere possibile? Erano distanti chilometri e li separava anche una foresta. Riuscire ad individuarli sarebbe stato come cercare un ago in fondo al mare. Inoltre, lui non aveva mai mostrato l’intento di “cercare”, ma il suo sguardo improvviso verso di lei sembrava indicare che già sapesse dove fossero.






Anche Sylvie doveva aver visto quella scena, come mai non percepiva niente di strano? Forse pensava che quella fosse stata soltanto una coincidenza e non si era fatta troppe domande?






<em>“Probabilmente è così, difatti il Cacciatore Magico è morto... ed è inutile stare a rimuginare sulle azioni di un demone morto.”</em>






Andrea si massaggiò la fronte, ma improvvisamente la sua mano si fermò.






Si ricordò che per proteggere Foglia, Cenere aveva subito una ferita sul volto quando aveva combattuto contro il Cacciatore Magico.






“Giusto, usando solo la tua abilità di recupero, quanto tempo di serve per guarire ferite lievi come dei tagli sulla pelle?” Chiese Andrea voltandosi verso la Straordinaria.






Cenere scrollò le spalle: “Da una a due ore circa. Perché me lo chiedi?”






“Quindi dopo dieci minuti le ferite dovrebbero già dare segni di ripresa, giusto?” Le chiese fissandole il volto: “Adesso riesci a percepire che sta guarendo?”






Cenere si sorprese, allungò la mano per toccarsi la faccia: “Strano... mi fa ancora un po’ male.”






Sylvie fu la prima a reagire, la sua espressione cambiò, sforzò il suo corpo ormai allo stremo per riaprire la Vista Magica. Puntò uno sguardo pieno di orrore alle loro spalle: “A-attenti!”






Veloce come un lampo, Cenere sguainò la spada voltandosi indietro e sferrò un colpo verso l’alto con tutte le sue forze!






Con un suono leggerissimo, un’ombra nera oltrepassò la lama della spada, ficcandosi diritta nel corpo di Margie. Il colpo fu talmente forte che la fece volare via.






Le altre persone non fecero in tempo a controllare la sua situazione che un demone umanoide alto e dalla pelle blu scuro si mostrò di fronte a loro.






“Vi ho... trovati.”






Quella sensazione di gelo riavvolse Andrea e le entrò fin nelle ossa.






Non riusciva quasi a credere che il demone che aveva di fronte fosse calmo come la superficie di un lago. Da quando aveva attaccato fino ad ora, non era riuscita a percepire neanche un filo di fluttuazione magica.






Il suo cuore sprofondò nella disperazione.






<em>Aris</em>


                                


                                



