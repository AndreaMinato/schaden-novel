---
weight: 1160
title: Capitolo 1160- La Trappola
pubDate: 2025-08-07T11:37:51.068Z
tags:
    - rtw
---












“Margie!” Gridò Cenere. Nel frattempo si mise tra il Cacciatore Magico e le altre streghe.






Margie rispose con una serie di colpi di tosse doloranti.






Era ancora viva, ma a malapena.






“Hai degli ottimi riflessi, Straordinaria.” Il Cacciatore Magico mostrò uno sguardo di rammarico che solo gli esseri umani avevano. “Se non fosse stato per la sua spada, sarebbe già morta senza alcuna sofferenza. Ma il tuo gesto, oltre al prolungare la sua agonia, è stato del tutto inutile.”






Forse non era un caso che avesse scelto Margie come primo obiettivo. Dalla sua espressione Andrea si rese improvvisamente conto che quella era una mossa a lungo premeditata. Dal punto di vista combattivo, l’utilità di Margie era limitata, ma era l’unica strega che poteva permettere a tutti di fuggire. Eliminare lei equivaleva a tagliare la loro via di ritirata.






Andrea si morse il labbro e lanciò uno sguardo indietro verso Margie. Una lancia d’ossa le aveva trafitto la spalla e il sangue le stava lasciando una macchia rossa sui vestiti. Il suo respiro era molto debole, forse aveva anche subito dei danni ai polmoni e ogni tanto tossiva del sangue. Se Cenere non avesse agito subito, probabilmente la lancia le avrebbe trafitto il cuore.






Con una ferita così grave, anche se non era ancora morta, non poteva più usare il suo potere e mantenere stabile l’Arca Magica.






Ma come aveva fatto a sapere dell’abilità di Margie?






Indicò Sylvie: “Tu devi essere “l’occhio” degli esseri umani, giusto? Se non fosse stato per te, non saremo stati spinti fino a questo punto dalla pioggia di fuoco.” La frase successiva del Cacciatore Magico mandò in frantumi anche la sua speranza. Si voltò verso Andrea: “E tu devi essere quella arciera divina. Che abilità spaventosa; quattrocento anni fa forse non sarebbe stata un granché, ma forse adesso sei un problema più grande anche rispetto alle Trascendenti. Per fortuna che alla fine vi siete tutte riunite.”






Dopo aver finito, allungò la mano destra e la mise davanti al petto: “Permettetemi di presentarmi: mi chiamo Ursrook, sono il Comandante di questa spedizione e anche colui che vi donerà l’eterno riposo.”






Senza alcun dubbio, questa era una trappola ben architettata e da molto tempo.






Il colorito di Andrea peggiorò sempre di più.






Da quand’è che avevano iniziato ad associare il Cacciatore Magico con le potenti fluttuazioni magiche?






Giusto... da quando Foglia era stata attaccata a nord della Foresta delle Ombre, quella sua caratteristica era rimasta ben impressa nella mente di tutti.






In realtà poteva andare ancora più indietro nel tempo.






Quando Fulmine aveva incontrato il Cacciatore Magico per la prima volta, aveva percepito un potere magico talmente potente da potersi definire quasi tangibile. Tutti avevano naturalmente creduto che un potere del genere potesse essere facilmente individuato dalla Vista Magica.






E nelle lente battaglie a seguire, egli aveva continuato ad evidenziare questa caratteristica, mostrando la propria posizione al controllo di Sylvie. In questo modo era riuscito a spazzare via ogni loro dubbio.






Ma tutto questo non era altro che una falsa immagine di sé che lui stesso aveva costruito.






Aveva fatto di sé stesso un’esca, attirando lo sguardo di tutti i presenti.






Che fin dall’inizio avesse pianificato tutto soltanto per questo giorno?






Una cosa del genere non si reggeva in piedi! Anche se avessero notato la presenza di Sylvie e Andrea ed avessero deciso di tendere una trappola per eliminarle, questo Demone Anziano di nome Ursrook aveva perso Taqila e sacrificato sulle Pianure Fertili la vita di migliaia di demoni! Poteva non importargli molto delle vite dei suoi subordinati, ma come aveva potuto abbandonare le rovine? Senza le Pietre Divine i demoni non potevano erigere Obelischi, il che significava che avrebbero perso il loro appiglio alle Pianure Fertili per i quattrocento anni a venire. Il prezzo non era un po’ troppo caro?






Ne valeva davvero la pena fare un sacrificio così grande solo per loro?






Andrea si sentì la testa girare per via dei numerosi pensieri. Fu Sylvie a fare la domanda più importante.






“... perché? Taqila dovrebbe essere più importante rispetto a noi!”






Il Cacciatore Magico fu sorprendentemente lento. Scosse la testa e rispose: “Non posso dirtelo.”






“Non puoi soddisfare la curiosità di gente che sta per morire?”






“Ma non state morendo.” C’era una traccia di ridicolo nel tono di Ursrook. “Non vi arrendereste neppure nelle situazioni più tragiche, non è forse così?”






<em>“Che cosa sta aspettando?”</em>






<em>“Aspetta forse che la sua Pietra Magica del Lancio si ricarichi?”</em>






<em>“Ma il suo braccio non ha segni di appassimento.”</em>






<em>“In ogni caso, questa è un’occasione.” </em>Andrea deglutì. Giudicando dallo scontro precedente, Cenere poteva trattenere il Cacciatore Magico per un po’. Lei stessa non aveva più molto potere magico e insieme le loro probabilità di vittoria sarebbero state poco più del cinquanta percento. Sylvie, Camilla e Margie erano fuori discussione.






L’unica persona su cui potevano contare adesso era Fulmine.






Il fatto che non si fosse ancora fatta vedere indicava che aveva notato qualcosa di strano. Se fosse riuscita a mandare il “Gabbiano” in loro soccorso, forse sarebbero riusciti a vincere!






Rispetto al passare all’azione, era meglio fare qualche altra domanda per guadagnare tempo!






E nella sua testa c’erano molti quesiti senza risposta.






Con questo pensiero, Andrea si voltò verso il Cacciatore Magico e disse a bassa voce: “Io non capisco... anche se ci siamo fatti distrarre da un’esca, è impossibile che non abbiamo notato un nemico così vicino a noi. Prima di sparare, abbiamo chiaramente controllato tutti i dintorni ed è impossibile arrivare da Taqila fin qui in così poco tempo. Dove ti eri nascosto?”






“In questi sei mesi abbiamo scavato numerosi passaggi sotterranei, non al fronte, ma nelle retrovie di Taqila.” Disse Ursrook. “Gli ingressi sono situati nella miniera di Pietra Divina, perciò sono difficili da individuare. Inoltre, questi passaggi sono molto profondi, è normale che vi siano sfuggiti.” Alzò lo sguardo verso il cielo. “Gli esseri umani hanno sempre sorvegliato quest’area, giusto? Inoltre, durante il viaggio non avete mai abbassato la guardia, non vi è sfuggito neanche il movimento di uno stelo d’erba. Ed è proprio questo atteggiamento che vi ha portati dritti in trappola.”






<em>“Ci sono dei passaggi nelle vicinanze?” </em>Andrea si sentì irrequieta. “Ma stando sottoterra l’unica cosa che avresti potuto fare è nascondere te stesso, trovare noi in una zona così vasta non dovrebbe esser stato facile. Inoltre, in questi giorni non abbiamo mai smesso di muoverci da un posto all’altro, come sei riuscito a vederci?”






“Non sono stato io ad aver visto voi, siete stati voi ad aver visto me.” Il Cacciatore Magico mostrò un raccapricciante sorriso. “Giusto, non è stata solo una persona ad avermi visto... dov’è finita quella che sa volare? Se avete altri assi nella manica, i rinforzi dovrebbero essere arrivati no?”






Andrea si irrigidì.






<em>“Nel momento in cui tu vedi lui, anche lui vede te” </em>questa era la caratteristica degli Occhi Demoniaci. Che avesse abbattuto un Occhio Demoniaco? Ma il suo corpo sarebbe dovuto essere molto più grande di quello del Cacciatore Magico, oppure, Ursrook era riuscito a far avere l’abilità di un Occhio Demoniaco a quel demone volante?






Queste cose però non avevano più importanza, adesso finalmente aveva capito da dove proveniva quella sua sensazione di irrequietezza.






Dato che esistevano i passaggi sotterranei, dovevano esserci nascosti altri demoni oltre al Cacciatore Magico.






Il nemico non era passato all’azione perché stava aspettando l’arrivo dei rinforzi, in modo da sconfiggerle tutte insieme.






Proprio allora, diverse granate uscirono dalla foresta sibilando e volando verso Ursrook!






Quest’ultimo si alzò in volo e le evitò tutte senza il minimo sforzo. Una ad una le granate finirono nella foresta, provocando violente esplosioni.






Prima che tutto si calmasse, seguì una pioggia di proiettili che ricoprì l’area dove si trovava il Cacciatore Magico.






Ursrook fu costretto a volare più in alto, e al tempo stesso iniziò ad emanare una luce blu.






“Sono arrivate le Streghe della Punizione Divina!” Esclamò Sylvie.






“State tutte bene?” Zooey balzò fuori dalla foresta frapponendosi tra il demone e le streghe. A seguire, arrivarono altre sette Streghe della Punizione Divina a protezione del gruppetto.






“Veloci, dobbiamo andarcene da qui...” Gridò Andrea. Aveva il cuore in gola e non c’era tempo per le spiegazioni.






E in quell’istante, Ursrook alzò il pugno.






In lontananza arrivarono due suoni smorzati.






Sylvie impallidì, nessuno meglio di lei sapeva che cosa significassero quei suoni. “Attenti, sono i Demoni Ragno!”






In un batter d’occhio, due colonne di pietra nera volarono sopra le loro teste. Seguirono due scoppi e una fitta pioggia di lunghi aghi neri piovve su di loro.






Andrea cercò di raccogliere l’ultimo goccio di potere magico rimastole per accelerare il più possibile l’aria che aveva davanti e spingerla verso l’alto...






Ma non accadde nulla. Un raggio di luce nera aveva frantumato il potere magico ancora prima che potesse manifestarsi.






Il Cacciatore Magico aveva attivato uno spazio anti-magia!






Elena, che era la più vicina a lei, la prese in braccio e balzò verso un albero vicino.






Il tutto accadde nel tempo di un respiro.






Ad Andrea parve di volare, tutto il mondo vorticava. Quando finalmente toccò terra, non sentiva più le sue gambe.






<em>Aris</em>


                                


                                



