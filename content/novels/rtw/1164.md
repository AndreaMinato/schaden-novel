---
weight: 1164
title: Capitolo 1164- Un Destino Obbligato
pubDate: 2025-08-07T11:37:51.069Z
tags:
    - rtw
---












Nuvole nere continuavano ad ammassarsi ed a riempire il cielo, delle raffiche di luce fendevano l’aria qua e là, seguite da fulmini dal suono smorzato.






Cenere riusciva più a trattenere il sangue che aveva in bocca dopo che Fulmine e Maggie l’avevano lasciata con le altre streghe. Le sue gambe cominciarono a cedere e si appoggiò alla sua spada per mantenere l’equilibrio.






Il suo potere era quasi stato prosciugato dopo quel colpo mortale. Anche se ce n’era di più che brulicava dentro il suo corpo, non riusciva a controllarlo. Ogni singola vena del suo corpo lo rigettava ed il dolore che ne scaturiva era insostenibile.






Non sapeva per quanto avrebbe resistito, ma sapeva che non poteva tirarsi indietro.






Altrimenti, tutti i suoi sforzi sarebbero stati vani.






I fulmini avevano ferito davvero gravemente il Cacciatore Magico.






Metà del suo corpo, dove era incastonata la Pietra del Volo, si era vaporizzato. Il sua velocità si doveva essere ridotta notevolmente ed il suo potere scivolato via.






Al contrario, Cenere non pensava che la situazione fosse cambiata di molto.






Poteva ancora percepire un senso di pericolo in agguato, intorno a lei, e sapeva benissimo che il Cacciatore Magico era ancora in grado di combattere.






Era per questo motivo che aveva chiesto a Fulmine di portare via tutti quanti.






Quelle saette erano in realtà una combinazione del potere di Cenere e di quello del Cacciatore Magico.






“Alzati. Dovresti ammazzare il nemico prima che sia lui a finire te!”






Cenere si erse lentamente, stringendo i denti, e provando un forte dolore fece un passo avanti.






Proprio in quel momento, anche il Demone Anziano bruciato si tirò su.






“Dannazione! È ancora vivo?”






Cenere aveva principalmente diretto il proprio attacco verso il Cacciatore Magico. Ma non si era aspettata che quell’altro Demone Anziano sarebbe sopravvissuto ad un attacco così potente che sarebbe stato mortale per un qualsiasi Demone Folle; avrebbe considerato anche lui se lo avesse previsto.






Era un tantino sorpresa che quello lì non fosse scappato, o non le si fosse lanciato addosso. Al contrario, zoppicò verso Ursrook per poi fermarsi.






“Che sta facendo? Vuole proteggere il Cacciatore Magico?”






La mano di Cenere si posò sull’elsa della sua spada.






“Molto bene. Vi manderò entrambi all’inferno!”






…






Quando la luce penetrò nell’area anti-magia, Ursrook sentì qualcuno chiamarlo da lì dentro.






In una frazione di secondo, avvertì uno strano legame.






Attraverso quella luce dorata abbagliante, Ursrook vide qualcosa di più profondo, qualcosa che aveva desiderato di possedere, un Regno che lo aveva rifiutato.






Vi scivolò dentro ed i suoi piedi si posarono su una terra sconosciuta: si trattava di un’azione cruciale, che sottolineava la differenza tra lui ed il Signore.






Ma adesso erano allo stesso livello!






Aveva sacrificato molto per difendere Taqila e tendere un agguato alle streghe. Aveva persino disobbedito agli ordini del Signore del Cielo.






Ma ne era valsa la pena!






Mentre accettava il potere del Regno della Mente, Ursrook si connesse telepaticamente con la sua giovane guardia.






“Signore, una… una promozione!” Disse euforica la guardia, ma il suo tono diminuì lentamente. “Presto farò ritorno all’Origine della Magia e non potrò… più stare con voi.”






“No, non ancora. A dire il vero, ne sono molto vicino ma il Potere Divino mi ha colpito e non riesco a farcela da solo.”






“Cosa… cosa posso fare per voi?”






“Abbandonati a me.”






La guardia si illuminò in viso. “Solo questo? Lasciate che ci pensi io, Signore!”






Ursrook sapeva che avrebbe potuto tentare di superare il limite della Pietra Magica ed unirsi all’Origine della Magia, proprio come avevano fatto le Straordinarie. Però, non era sicuro sulle probabili conseguenze ed avrebbe preferito qualcosa di più sicuro.






Le loro menti si scollegarono rapidamente. Quando la giovane guardia faticò ad alzarsi, la Straordinaria si tirò su in tutta la sua altezza.






No… non avrebbe più dovuto chiamarla Straordinaria.






Dopo 400 anni, c’era finalmente una nuova Trascendente.






Era palese che questa stesse cercando di riottenere la sua forza, l’occasione perfetta per completare la sua promozione.






Alla fine, la giovane guardia si piazzò di fronte ad Ursrook, il suo respiro debole come la luce di una candela, ma la sua mente era più libera che mai.






“Signore… verremo davvero liberati dal nostro destino, vinceremo la Battaglia della Volontà Divina e raggiungeremo un giorno il Paradiso inesplorato?”






“Lo faremo, lo prometto,” Disse Ursrook, e poi pronunciò il nome della guardia, “Tartaro.”






I suoi occhi luccicarono prima che la luce dentro di essi si spegnesse. “Vi prego, prendetemi con voi,” mormorò.






La guardia cadde poi di colpo a terra ed affondò le dita nel suo cranio!






…






Scioccata, Cenere avvertiva un grande pericolo.






Il Demone Anziano tirò fuori la pietra magica dalla sua testa cacciando un urlo, insieme ad un grande pezzo di carne, e la ficcò dentro il Cacciatore Magico!






La luce nero intorno alla ferita di quest’ultimo si allargò all’improvviso!






Si ricordò immediatamente delle parole di Roland: i Demoni ottengono una promozione attraverso le Pietre Magiche. Ursrook aveva intenzione di farlo usando quella della sua guardia?






In ogni caso, doveva fermarli.






Cenere, ancora una volta, diresse il proprio potere nella spada nonostante il lancinante dolore che provava.






Nel cielo esplose un alto tuono. Quando il suo potere raggiunse l’apice, brandì l’arma una seconda volta.






Era un colpo abbastanza normale, ma tra le nubi crepitò di nuovo una saetta dorata e si abbassò sui Demoni






Ursrook urlò, un nuovo braccio che spuntava fuori dalla luce nera intorno a lui che si allungava verso i fulmini.






L’esplosione che scaturì dall’impatto tra di essi generò una nube di polvere che coprì la vista di entrambi.






Il cuore di Cenere si fermò quando questa si diradò lentamente.






Il Cacciatore Magico sembrava non avere alcun segno dello scontro e pareva essere guarito dalle precedenti ferite. Il suo nuovo braccio era molto più spesso di quello vecchio, due lunghe corna spuntavano dalle spalle e dai gomiti, molto simili agli arti del Demone Anziano morto.






Ma sembrava molto più minaccioso di prima.






“Devo ammettere che sei davvero la migliore tra le streghe che abbia mai incontrato. Non sei solo superiore alla più potente di esse della storia ma hai anche aperto le porte del Regno della Mente. Per una razza che vive solo 100 anni, è davvero sorprendente,” biascicò Ursrook mentre stendeva la mano dai lunghi artigli, aprendo in due il corpo del Demone Anziano e ficcandogli dentro il serbatoio tinto di sangue. “Sfortunatamente, non sei l’unica ad essere dotata, qui: viviamo molto più a lungo di voi e siamo sopravvissuti a diverse Battaglia della Volontà Divina. Mi rendo conto che non sia giusto, ma è questo il tuo destino.”






“Temo che per te sia finita.” Con queste parole, si scagliò su Cenere.






<em>Mithdran</em>


                                


                                



