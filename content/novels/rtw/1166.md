---
weight: 11660
title: Capitolo 1166- Il Vincitore
pubDate: 2025-08-07T11:37:51.069Z
tags:
    - rtw
---












BOOM!






Fasci di luce attraversarono il vortice e presero a raccogliersi intorno al centro mentre la pioggia cadeva a terra, coprendo la foresta. Il Cacciatore Magico evoluto e la nuova Trascendente se ne stettero immobili come due statue austere, i loro volti a pochi centimetri di distanza.






Il selvaggio potere magico aveva ricoperto completamente Cenere, il cui corpo stava ora emettendo un’abbagliante luce dorata.






Era il fulcro di tutto quel Potere Divino.






Si era trasformata in un’arma di distruzione.






“È questa la tua ultima speranza?” Sbraitò Ursrook. “Vuoi uccidermi togliendoti la vita; è persino oltre la stupidità stessa!”






“Non… ti lascerò scappare,” disse Cenere, ansimando. Ogni respiro era fonte di dolore; il sangue le scivolava in gola e poteva sentire lo sgradevole sapore in bocca.






Cinque minuti… continuava a ripetersi Cenere. Le servivano solo altri cinque minuti.






Adesso erano praticamente allo stesso livello. Purché non se lo lasciasse scappare, il Cacciatore Magico non poteva sfuggirle.






“Pensi che combatta solo con la forza bruta?” Ringhiò Ursrook, il viso rigato dalla pioggia che si contraeva per la rabbia. “Sembra che sia alle strette, ma ti stai chiudendo in una gabbia da sola!”






Diversi raggi di luce scura scivolarono fuori dal petto del Cacciatore Magico e si immersero in quello di Cenere come degli strani tentacoli.






La donna non poté fare altro se non urlare per il dolore.






Aveva creduto che nulla potesse essere peggio di un rimbalzo del potere, ma quella luce oscura la torturava in un modo persino più spietato e crudele. Era come se diversi piccoli aghi la stessero perforando le vene nel cervello e doveva farsi forza per non perdere i sensi.






Con sua sorpresa, oltre a quel dolore lancinante, quei tentacoli neri cominciarono ad insinuarsi nel suo corpo ed a fuoriuscirne. Dove passava quella luce nera apparivano dei rigonfiamenti, come se degli insetti rivoltanti si muovessero sotto la sua pelle.






Sangue schizzò fuori dalla bocca di Cenere, che chiese, “Cosa… cosa hai fatto?”






“Un piccolo regalo per te che ti farà comprendere la differenza tra di noi, in termini di comprensione e controllo della magia,” le sussurrò Ursrook nell’orecchio. “A dir la verità, dovrei ringraziarti. È merito di questa battaglia se mi sono evoluto. Adesso, ti stai anche offrendo a me. Non vedo l’ora di vedere quando riuscirò a crescere una volta che ti avrò distrutta.”






Cenere capì all’improvviso che questa era un’altra forma di corruzione. La parte coperta dalla luce nera sembrava stranamente scollegata, come se le fosse stata staccata dal corpo. La donna si morse le labbra, sforzandosi con tutta sé stessa a richiamare il suo potere per respingere quella corruzione.






“Non. Osare. Possedermi!”






Quando i due poteri cozzarono, l’espressione sul volto di Ursrook cambiò ed il suo nuovo corpo divenne improvvisamente un ammasso deforme e grottesco che crebbe di dimensione. Era informe, con metà che era il corpo del Demone Anziano e metà la sua.






La corruzione, però, continuò ad espandersi fino a quando si bloccò per un po’, e le linee nere continuarono ad espandersi sul collo di Cenere.






“Che tenacia,” commentò Ursrook con piacere crudele ed osceno nella voce. “Ma non funzionerà.” Il suo aspetto era adesso completamente cambiato in seguito a quella spaventosa trasformazione, e sembrava proprio un mostro delle leggende.






“Io… non…”






“Non ti arrenderai? Impegno, fede, tenacia e costanza sono semplicemente delle scuse che usano i deboli. Nessuno vuole morire; però, quelle parole non cambieranno nulla e non aiuteranno neanche la tua razza a sopravvivere!”






Un dolore lancinante esplose nella testa di Cenere. La sua bocca si spalancò come se fosse pazza, ma non pronunciò nessuna parola.






Delle chiazze dorate luccicavano attraverso il vortice sopra le loro teste, ma Cenere capì che il suo potere la stava lentamente abbandonando.






“Abbiamo una capacità energetica più grande e viviamo più a lungo di voi umani. State combattendo contro ogni pronostico. È questa la differenza che determina i nostri destini! Entrambe le Battaglie della Volontà Divina passate hanno dimostrato che non ci sconfiggerete mai!” Ursrook sollevò lentamente la donna da terra e pronunciò la sua sentenza, “Ora, riposa in pace. Incolpa il tuo destino per essere nata umana.”






“Non sottovalutare la mia razza!”






All’improvviso, una voce familiare la raggiunse attraverso la pioggia che cadeva, facendole riprendere i sensi per un momento.






Si voltò con grande difficoltà e vide un dardo fatto d’ombra scattare dagli alberi.






“Quella è… Fulmine?”






La strega fendette la pioggia, superò gli alberi anneriti e si lanciò contro Ursrook.






Aveva qualcosa con sé.






Cenere sbatté le palpebre.






“Sono… granate?”






“Vattene, inferiore!” Ursrook creò subito l’area anti-magia.






Quando la luce oscura le passò oltre, Fulmine sganciò le bombe e cambiò bruscamente direzione.






Queste, per inerzia, volarono verso Ursrook e dispiegarono le loro alette.






“Tu!” Ululò il demone, gli occhi iniettati di sangue, e creò uno scudo blu con le ultime forze che gli rimanevano.






Un attimo seguente, le bombe gli esplosero davanti, un piccolo accenno di ciò che sarebbe successo dopo. I proiettili a forma di cono brulicanti di energia lasciarono una scia abbagliante nell’aria e si abbatterono contro lo scudo, con un impatto fragoroso. Ferirono il corpo sfigurato di Ursrook come dei coltelli che affondavano nel burro, riducendo la massa a lui attaccata ad una poltiglia.






La Pietra Magica che Ursrook aveva ottenuto dal Demone Anziano cadde a pezzi sotto la raffica delle granate.






Il demone cacciò un urlo agghiacciante!






I tentacoli neri si ritirarono immediatamente; il dolore lancinante che Cenere aveva provato cessò e recuperò i sensi.






Senza la benché minima esitazione, la strega sprigionò il suo Potere Divino.






Il Cacciatore Magico si rese conto del pericolo e cercò di spingere via la donna, ma Cenere non allentò la presa.






“Hai ragione: gli esseri umani sono deboli, ma nulla ci può impedire di andare avanti. Non ci arrenderemo mai,” disse con un debole sorriso sul volto. “Visto che davanti a noi c’è già qualcuno che indica la via da seguire.”






Poi, dei tuoni dorati coprirono la luce scura e l’intero cielo.






Raggiunto da quei raggi abbaglianti ed incandescenti, Ursrook evaporò senza che restasse una sola briciola del suo corpo.






Il rombo dei tuoni si sparse per tutte le Pianure Fertili, riecheggiando per lungo tempo.






Poco dopo, il Potere Divini diminuì e Cenere si trovò da sola in quella terra sconfinata.






Fulmine si alzò lentamente da terra e strinse i denti. Quando si era scontrata contro l’area anti-magia, era scivolata di lato per poi essere sbattuta fuori da essa, a terra. Fortunatamente, il Cacciatore Magico aveva riversato la maggior parte del suo potere nello scudo, cosa che le aveva dato del tempo per sincronizzare il proprio potere dopo essere fuggita per un pelo da quella zona anti-magia.






Come conseguenza, si era rotta un braccio e ferito un lato del corpo.






Fulmine zoppicò verso Cenere ed abbozzò un sorriso. “Alla fine… abbiamo vinto.”






“Sì, grazie. Ad essere onesti, non pensavo che saresti tornata indietro.”






“Chiamalo istinto dell’esploratore: torna sempre per chi è in pericolo.” Fulmine si bloccò, rendendosi conto che c’era qualcosa di sbagliato. “Hey, cosa… ti sta accadendo?”






Cenere abbassò lo sguardo sulle sue mani. Stavano diventando bianche come la neve e sempre più trasparenti. Rispose, “Forse, è questo il prezzo da pagare per essermi data fuoco.”






“Darti fuoco… che intendi?” Indagò Fulmine, sorpresa. Cenere si disintegrò lentamente, svanendo, ed i suoi lunghi capelli si frantumarono in piccoli frammenti, smettendo di esistere come una entità e riducendosi ad una indistinta figura composta da lucciole.






“Se vogliamo usare la magia per ottenere qualcosa, ci condurrà a ciò che desiriamo ma pretenderà più di quanto potremo sopportare…” Disse Cenere a voce bassa. “È questo ciò in cui mi ridurrò dopo essermi unita alla magia… Meglio che diventare un mostro.”






“Cosa, cosa stai dicendo?” Chiese Fulmine in preda al panico, cercando di afferrare la mano della donna, che si polverizzò all’istante. “Cenere, dimmi! Cosa dovrei fare?”






“Dì a Tilly che mi piace.”






Alla fine, le nubi scure si dispersero per i tenui raggi del sole che cadevano a terra. Tra di essi, Cenere chiuse gli occhi e svanì nel vento.






Fulmine cercò di trattenerla ma non ci riuscì. Con l’unica mano che riuscisse ad usare cercò di abbracciare l’aria di fronte a lei, e la ragazzina scoppiò a piangere.






…






Lan fece un respiro profondo mentre fissava il cielo scuro, lo sguardo abbattuto.






Dopo un lungo e malinconico silenzio, chiuse la finestra e mormorò come se stesse parlando ad una figura invisibile, o semplicemente a sé stessa.






“Che cosa stai aspettando?”






“Non c’è più nulla che ti trattenga.”






“Dobbiamo agire più velocemente. Il tempo… sta per scadere.”






La sua ultima frase lasciò il posto ad un sospiro impercettibile che si perse nel silenzio del tempo.






<em>Mithdran</em>


                                


                                



