---
weight: 11710
title: Capitolo 1171- Operazione Doppio Fronte
pubDate: 2025-08-07T11:37:51.070Z
tags:
    - rtw
---


&nbsp;


Tutti gli occhi si posarono sull’Incubo.


Compresi quelli di Hect Zod.


La Gran Signora degli Incubi, Valkries, era la più particolare tra i nove Gran Signori dei Demoni. Essendo la prima ad aver raggiunto quel grado, aveva guidato gran parte dei Gran Signori presenti verso la promozione. Durante la Prima Battaglia della Volontà Divina, aveva anche stabilito una relazione con gli esseri umani e giravano voci che tutt’ora esistevano dei suoi credenti in alcune città umane. Anche se non era tra i Gran Signori più forti, era abbastanza potente da poter alterare completamente il suo aspetto fisico. Eppure continuava a mantenere l’aspetto che aveva assunto dopo la prima promozione: pelle blu, un corno che spuntava dalla sua testa e un terzo occhio sulla fronte.


Non somigliava affatto ad un umano, ma il suo modo di vestire e il comportamento ricordavano quelli degli esseri umani. Inoltre era stata anche la prima tra i Gran Signori dei Demoni ad aver imparato il linguaggio umano.


In altre parole, Incubo era il completo opposto di Disastro Silenzioso. La sua pura e delicata veste bianca mostrava ogni singolo filamento del tessuto e le donavano una sensazione di distacco dagli altri.


Incubo sembrava rilassato ed indifferente, ma Hect Zod sapeva che la sua comprensione del Regno delle Menti era spaventosamente profonda.


Se poco fa fosse stato lui a spaventarsi, Hect Zod non avrebbe aggiunto parole.


Era l’unico tra i Gran Signori che non riusciva a comprendere.


Se uno qualsiasi degli altri Gran Signori si fosse seduto ad occhi chiusi nella Santa Sede del Dominio come Incubo, Hect Zod ne avrebbe sicuramente dubitato la lealtà.


Sorprendentemente, anche il Re pareva non avere problemi per l’atteggiamento di Incubo.


“Che cosa hai scoperto?”


“Mi stavo solo chiedendo se ci fosse una possibilità del genere.” Disse Valkries raddrizzando la schiena. “Indipendentemente dal fatto che esista o meno una via per la promozione a noi sconosciuta; supponiamo che questo umano maschio possieda un’abilità simile a quelle delle streghe, di certo questa abilità avrà molto a che vedere con il Regno delle Menti. Altrimenti il Gran Signore del Silenzio non ne sarebbe rimasto pietrificato.”


Un bagliore rosso brillò sotto all’elmo del Disastro Silenzioso. “Sono stato di guardia al frammento dell’eredità per quasi duecento anni ed ho visto molti umani. La maggior parte sono fuggiti oppure affogati. Soltanto una persona si è confrontata con me due anni fa, ma era una strega.”


“Non è strano per una strega, ma qui il genere della persona non è veramente importante. Mi incuriosisce di più l’abilità stessa. Forse questo maschio non si è nemmeno reso conto di essere così potente da lasciare il segno nel Regno delle Menti.”


“Se partiamo dal risultati, condivido il tuo punto di vista.” Aggiunse Hect Zod. Dopotutto, il Regno delle Menti era una delle sue competenze. “Ma che senso avrebbe tutto questo? Il Regno delle Menti è estremamente vasto ed è quasi impossibile trovare il segno lasciato da un individuo specifico.”


“Forse.” Valkries non negò né confermò. “Ma voglio fare lo stesso un tentativo, usando la connessione tra due diverse pietre dell’eredità. Che ne pensi?”


Sorpreso, Hect Zod chiese: “Hai già imparato a percepire la connessione tra i frammenti?”


La sconfitta della Civiltà Sotterranea aveva incrementato significativamente il potere magico di tutta la loro specie, inclusa la capacità di comunicare tramite le Torri della Nascita. Nel frattempo, si erano anche resi conti che la comunicazione tra le Torri della Nascita e le pietre dell’eredità avveniva tramite il Regno delle Menti. Perciò, in teoria, se iniziavano la ricerca da un lato della comunicazione, avrebbero sicuramente scoperto cosa ci fosse connesso dall’altro lato.


Ma questa era solo una banale teoria. Il Regno delle Menti era caotico e confuso come il Mare Vorticoso. Era estremamente difficile cercare un sottile filo nascosto sotto la superficie dell’acqua. E più in profondità si trovava questo filo, più era suscettibile all’influenza delle altre correnti. Hect Zod riusciva a malapena a mantenere la sua posizione nel Regno, figurarsi cercare una vaga “linea di connessione”.


Non aveva mai pensato di ricorrere a questo metodo.


Che Valkries lo avesse già superato nella comprensione dell’Origine della Magia?


“Forse.” Rispose senza fretta. “Non posso saperlo finché non faccio un tentativo. Se riuscissi a trovare il segno lasciato da quell’uomo, forse potremo trovare la risposta.”


Hect Zod in cuor suo pensava che quel segno non sarebbe stato di alcun aiuto. La mente era una cosa complicata. Anche trattandosi della mente di uno della loro stessa specie, avrebbero dovuto cercare, percepire e fare un gran numero di deduzioni prima di arrivare alla verità. Qui addirittura si trattava della mente di un individuo di un’altra specie. Entrare con la forza nella mente altrui poteva condurre a pazzie e disordini mentali. Hect Zod voleva far entrare del buonsenso nella testa dell’Incubo, ma quando vide la sua veste bianca, per qualche ragione le parole non si staccarono dalla punta della lingua.


Forse il Signore degli Incubi disponeva di qualche metodo per raggiungere l’obiettivo.


“Il Signore del Cielo è custode della pietra dell’eredità. Rivolgiti a lui se vuoi provarci.” Disse il Re.


“Come comandate.” Valkries si posò una mano sul petto. “Tuttavia, questo metodo ha troppe variabili incerte e non è possibile stimare il tempo richiesto. Se gli esseri umani avessero davvero trovato una nuova via per la promozione, è molto probabile che prima di trovare le risposte ci facciano subire perdite drastiche. Se non ho sentito male, il Signore del Cielo ha un piano alternativo dopo la perdita di Taqila, se anche questo piano dovesse fallire, perderemo tutto quello che abbiamo costruito in questi quattrocento anni.”


“Stai divagando troppo... ” Disse il Sanguinoso Conquistatore con tono burbero.


“Ho tenuto io la cerimonia di promozione di Ursrook. Dopodiché ha imparato da me molte cose sugli esseri umani.” Valkries chiuse nuovamente gli occhi. “Aveva talento e non credo che il suo avvertimento sia un’assurdità. Riguardo ai rinforzi sulle Pianure Fertili, io approvo la sua proposta.”


“Anche io.” Aggiunse Disastro Silenzioso.


Il Re rimase in silenzio e guardò verso il Sanguinoso Conquistatore e gli altri comandanti. “Siete in grado di fornire al Signore del Cielo dieci volte il numero delle sue truppe senza indebolire la linea difensiva al fronte?”


“Ma Sire...”


“Sto chiedendo se potete o no.”


Il silenzio cadde nella sala.


Con sorpresa di Hect Zod, fu Maschera ad interrompere il silenzio: “Si, Maestà, io posso farlo. A patto che mi forniate più risorse per le mie ricerche. Posso creare Demoni Simbionti più forti e vari. Non saranno limitati dai genitori e saranno molto più forti dei demoni minori, dieci volte più forti! E cosa più importante, non avranno influenze negative sulle battaglie al fronte.”


“Ma tutto questo consumerà moltissime Pietre Divine.” Disse Cuore dell’Odio preoccupato. “Se dovessimo perderne il controllo, le conseguenze sarebbero devastanti.”


“Quando avremo sterminato quelle creature inferiori, otterremo tutte le Pietre Divine che vogliamo!”


“Sei sicuro di farcela in tempo?” Rispose irritato il Sanguinoso Conquistatore.


Maschera fece un momento di pausa. “Sarà un po’ difficile fornire così tanti Demoni Simbionti tutti insieme, ma non penso che gli esseri umani reagiranno così in fretta. Probabilmente riusciremo a vincere anche con metà del numero. In quel caso risparmieremo metà delle risorse. Sempre meglio di niente...”


“Ora basta.” Il Re interruppe la conversazione. “Facciamo come ha detto Maschera. In ogni caso, non possiamo lasciar proliferare gli esseri umani sulla Terra dell’Alba per altri quattrocento anni. Dobbiamo conquistare tutto il continente dopo questa Battaglia della Volontà Divina!”


“Come desiderate!” Tutti i Gran Signori risposero in coro chinando le loro teste.


&nbsp;


<em>Aris</em>
                                


                                



