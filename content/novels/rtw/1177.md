---
weight: 11770
title: Capitolo 1177- Prima Della Tempesta
pubDate: 2025-08-07T11:37:51.071Z
tags:
    - rtw
---


&nbsp;


“Be’…” Le antiche streghe si scambiarono un’occhiata, spaesate e confuse.


Dopo un bel po’, Pasha ruppe il silenzio. “Sì, ce ne possono essere.”


“Posso fare una domanda? Come avete fatto a scoprire le miniere delle Pietre Divine, in passato?” Chiese Roland.


“Non ricordo il metodo impiegato 1.000 anni fa, ma credo fu per puro caso,” rispose Celine. “Dopo la nascita dell’Unione e della Società della Ricerca, cercare queste miniere è diventato il nostro obiettivo primario.”


Roland ripensò alla mappa con sopra indicate Taqila, la Foresta delle Ombre e la Miniera del Versante Settentrionale grazie alla quale Fulmine aveva trovato Agatha ed in tal modo rivelato il passato che era stato tenuto nascosto.


“Poiché le Pietre Divine possono bloccare il potere, abbiamo iniziato a cercarle usando quell’aspetto come riferimento. Streghe come Sylvie, Usignolo, Fulmine ed Isabella diventarono tutte ricercatrici 600 o 700 anni fa; in tempo di pace, erano quasi in 100 ad essere coinvolte. Trovammo sei miniere in totale, tre delle quali erano persino idonee ad ospitare una grande città intorno ad esse.” Continuò Celine, “In seguito, scoprimmo la tecnologia della civiltà sotterranea e cominciammo ad impiegare il nucleo magico nella ricerca. Una volta che questi genera del potere, il sensore riesce ad analizzare un’aria con un raggio di 100 chilometri: ci aiutò a trovare il lato meridionale della Foresta delle Ombre e l’Altopiano di Hermes. Sfortunatamente, quando le scoprimmo comparve la Luna di Sangue ed i demoni distrussero ogni cosa.”


“In altre parole, non c’era motivo per l’Unione di esplorare quel versante,” disse lentamente Roland. “È inaccessibile ai più e persino le streghe incontrerebbero delle difficoltà ad accedervi. Quindi, non dovrebbe essere difficile per i demoni costruirci un Obelisco.”


“È vero,” disse Edith con un cenno di approvazione. “È improbabile che inviino tutte le loro truppe, ma questa zona è grande abbastanza da rimpiazzare Taqila come centro della loro campagna contro gli uomini. Inoltre, il numero di forze che possono mandare nelle montagne dipende anche dal tempo che ci mettono a prepararsi. Se il ‘Fronte Occidentale’ a cui Ursrook fa riferimento comprende diversi piano di intervento…”


“I demoni si sarebbero preparati per questa operazione per più di sei mesi,” Ascia d’Acciaio valutò profondamente la risposta. “Vostra Maestà…”


“Capisco,” Disse Roland mentre guardava gli altri. Che i sospetti di Edith fossero fondati o meno, per prima cosa doveva verificare questa notizia. Dopotutto, aveva a che fare con gli altri tre regni ed anche con il futuro della razza umana nei secoli a venire. Se i demoni avevano intenzione di invadere i loro territori passando attraverso le montagne, come ipotizzato, sarebbe stato un disastro se Neverwinter avesse continuato ad inviare risorse per lo sviluppo delle Pianure Fertili. Roland si raddrizzò e disse solennemente, “Ecco i miei ordini!”


“Sì, Vostra Maestà!” Risposero le streghe e gli ufficiali all’unisono.


“Wendy, riporta subito Fulmine e Maggie a Neverwinter.”


“Agli ordini, parto subito.”


“Ascia d’Acciaio, attua la politica migratoria il prima possibile; puoi anche ricorrere alla forza.”


“Come ordinate!”


“Infine, mi serve che le streghe di Taqila forniscano un altro nucleo magico,” Disse Roland voltandosi verso Pasha. “Visto che la ricognizione aerea da sola potrebbe farsi sfuggire qualcosa, ho bisogno del tutto aiuto per essere sicuri che ciò non accada.”


“Come desiderate, Vostra Maestà.”


Mentre la folla si disperdeva, Celine fermò Roland.


“Vorrei mostrarvi qualcosa, Vostra Maestà.”


Roland la seguì quindi in un laboratorio sotterraneo. Con sua sorpresa, vide quattro pietre giallognole quasi identiche al Cubo Magico Cerimoniale che c’era sul tavolo.


“Avete già creato quattro repliche?”


Roland si avvicinò alla postazione di lavoro e giocherellò con una delle pietre. Rispetto al Cubo Magico, le copie sembravano più nitide, nuove e con dei motivi più evidenti sulla loro superficie.


“Sì, ma funzionano un tantino diversamente. Credo abbia a che fare con le materie prime impiegate. Forse, le radiazioni hanno creato qualcos’altro quando hanno formato il Cubo. Ad ogni modo, le ho già provate sui polli e confermo che quelle piccole differenze non impattano sul loro utilizzo.”


“È pure meglio,” disse Roland compiangendo dentro di sé il destino di quei polli. “Non puoi immaginare quanto siano davvero importanti le tue ricerche. Ti sei resa artefice di un grande contributo per la razza umana per il quale verrai sicuramente celebrata dalla storia!”


Il passo successivo era progettare uno strumento per trasformare l’energia termina rilasciata dal Cubo magico in energia cinetica. Se ci fossero riusciti, a Neverwinter ci sarebbe presto stata un’altra rivoluzione industriale!


Con questi pensieri, Roland fissava la massa informe che era il corpo di Celine con un triste presentimento e disse, “Dovresti ricevere una Medaglia al Valore per i Servigi resi a Neverwinter, e ringraziamenti da parte della gente su un palco nella piazza centrale…”


“Non è nulla, Vostra Maestà. Sapevo che questo tipo di onore non sarebbe stato possibile per me quando trasferì la mia anima,” disse sorridendo Celine. “Sto solo facendo il mio lavoro. E poi, avete già avverato il mio desiderio nel Mondo dei Sogni.”


…


Gli ordini di Roland vennero immediatamente diramati in tutto il Regno.


Ogni giorno, una dozzina di uccelli si alzava in volo dalla torre del Castello inviando messaggi criptati a nordest. Ogni porto e flotta contribuivano a questo grande dislocamento.


Il Primo Esercito partì alla volta di Porto delle Acque Chiare, Contea del Vento Marino e le altre città portuarie a bordo di battelli a vapore. Da lì, presero un’altra nave prima di dirigersi verso nord.


Anche se i dettagli del piano operativo non erano stati comunicati ai soldati e questi non avevano alcuna idea di quale fosse la loro missione, si radunarono all’istante e cominciarono il loro viaggio verso un’altra zona senza alcuna esitazione, appena ricevuto l’ordine.


Nella Città del Bagliore, Regno dell’Alba.


Dopo che Horford Quinn ricevette la lettera di Hill Fawkes, convocò immediatamente suo figlio e gli disse, “Vai a Golfo della Spiaggia e a Castello del Drago per informare i Signori di dare priorità alle navi di Graycastle: assicurati che riservino per loro una specifica zona di sbarco. La famiglia reale sosterrà tutte le spese necessarie!”


“Padre, siete sicuro?” Chiese Hawn, corrugando la fronte. “Costerà un sacco di denaro ed avrà ripercussioni anche sulle entrate degli altri mercanti…”


“Basta!” Lo bloccò furioso Horford. “Fai come ti ho detto!”


Hawn si morse il labbro, chinò la testa e si arrese, “Sì, padre.”


Si voltò di nuovo e disse controvoglia, “Mi dovresti almeno dire che cosa abbia in mente Graycastle.”


Ma Horford rimase in silenzio.


Tirò un profondo sospiro dopo che Hawn se ne fu andato, chiudendo la porta.


Horford si avvicinò alla finestra e lanciò un’occhiata sulle case vicine, borbottando, “Cambierà… tutto, adesso.”


Nel frattempo, in una miniera di pietra calcarea nel sobborgo di Città del Bagliore.


Banach Lothar si sistemò sulla sua sedia a rotelle mentre fissava gelidamente i 200 “Abominevoli” che stavano in piedi accanto a lui ed i 20 manager mascherati. Per anni, aveva fatto affidamento a questi collaboratori per gestire Denaro Sporco.


“Avete fatto un bel po’ di investimenti nel Regno del Cuore di Lupo ed in quello dell’Eterno Inverno negli ultimi anni. Adesso è tempo di raccogliere i guadagni.” Dopo aver guardato i suoi sottoposti per un bel po’, gracchiò, “Ho ricevuto notizie da una fonte sicura che le truppe di Graycastle raggiungeranno a breve il Regno dell’Eterno Inverno e quello del Cuore di Lupo. Non importa cosa stiano facendo, il vostro compito è quello di fornir loro tutto l’aiuto che potere, incluso denaro, cibo ed informazioni. ‘Denaro Sporco’ deve fare il possibile per venire incontro alle loro esigente. Avete capito?”


“Sì, Signore!”


“Molto bene, andate.”


Obbedirono immediatamente e marciarono fuori dal salone sotterraneo.


Banach tirò fuori dal taschino interno una fiala vuota. Era la quinta medicina liquida da quando l’Oracolo aveva ucciso Appen Moya.


Ancora una… Gliene serviva solo un’altra per raggiungere l’immortalità!


La mano di Banach tremò mentre reggeva la piccola fiala.


“Stai tranquillo, Oracolo. Non ti abbandonerò.”


&nbsp;


<em>Mithdran </em>


&nbsp;


&nbsp;


&nbsp;


&nbsp;


&nbsp;


&nbsp;


&nbsp;
                                


                                



