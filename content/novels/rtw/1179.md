---
weight: 11790
title: Capitolo 1179- Propulsore Magico  con tre Serbatoi
pubDate: 2025-08-07T11:37:51.071Z
tags:
    - rtw
---


Anna studiò il prototipo dal basso verso l’alto prima di esprimere ciò che pensava sulla macchina.


“È piuttosto… piccola.”


“Ma ha un aspetto carino,” disse Celine meditabonda. “Mi piacciono quei tubi. Somigliano proprio a dei tentacoli.”


Roland sorrise. Anna e Celine vedevano questa nuova macchina da prospettive completamente diverse, e naturalmente, traevano conclusioni differenti. Tuttavia, entrambe misero in evidenza le esatte caratteristiche dell’apparecchio.


In confronto alla prima macchina a vapore in ghisa che Anna aveva creato, questo prototipo era molto più piccolo. Inutile dire che le sue abilità erano di gran lunga migliorate da allora, ma cosa ancora più importante, la riduzione delle dimensioni era principalmente dovuta all’assenza di una caldaia.


Le macchine a vapore attualmente in uso a Neverwinter appartenevano alla quarta generazione. Nonostante ciò, la parte dedicata alla caldaia rimaneva pressocché la stessa per ogni generazione. La macchina a vapore richiedeva ancora una grande camera di combustione e di una fornace per funzionare, indifferentemente da quali materiali combustibili si utilizzassero, che si trattasse di carbone, legno o petrolio pesante. Adesso, la caldaia era stata sostituita da una scatola rettangolare in acciaio di un metro di larghezza, mezzo metro di spessore e meno di 20 centimetri di altezza.


Questa scatola era il fondamentale propulsore dell’intero sistema meccanico.


Il cubo e l’acqua venivano messi in un contenitore chiuso con un’alta tolleranza alla pressione per alimentare la macchina. Il sistema era tecnologicamente impegnativo, perciò Roland non aveva pensato che sarebbero riusciti a costruire una macchina a vapore così avanzata a Città di Confine, anche se al tempo avevano ottenuto questo cubo appartenuto alla razza radioattiva.


Nella scatola in acciaio, che era il propulsore della macchina, vi erano incorporati tre cubi magici. La sua parte inferiore era tappezzata di piombo per bloccare le radiazioni in eccesso, mentre la sua sommità era rivestita con una dozzina di condotti che passavano attraverso un serbatoio d’acqua e un condensatore sul fondo. L’intero processo di ‘riscaldamento-convezione-raffreddamento’ era svolto in un circuito chiuso senza alcun contatto con l’ambiente esterno. Teoricamente, non ci sarebbe stato bisogno di sostituire il materiale conduttivo termico finché il dispositivo avesse funzionato a dovere.


Roland avrebbe potuto produrre una macchina a vapore più piccola.


Avrebbe potuto sostituire l’acqua, il materiale conduttivo termico più accessibile ed economico con uno più efficiente, come per esempio un metallo alcalino liquido, per ridurre ulteriormente le dimensioni e mantenere la stessa potenza.


Tuttavia, l’obiettivo principale del costruire un prototipo era vedere se questo sistema era in grado di funzionare. Roland non voleva vedere alcuna falla durante il test. Se il vapore acqueo e il metallo alcalino evaporato avessero reagito, tutto il laboratorio sarebbe stato probabilmente spazzato via.


Il calore prodotto dal cubo avrebbe raggiunto il serbatoio d’acqua attraverso i condotti, portando a far bollire l’acqua al suo interno. Dopo che questa si fosse riscaldata, allora tutto sarebbe stato abbastanza simile alle ordinarie macchine a vapore a cui tutti erano molto abituati.


A Celine piacevano davvero tanto i condensatori ad entrambi i lati della macchina. Per sfruttare al massimo l’area di scambio termico, ogni tubo serpeggiava intorno alla scatola, proprio come dei tentacoli.


In confronto alle ingombranti macchine a vapore tradizionali, questo prototipo era piccolo e raffinato con la sua sfolgorante scatola argentata al centro e i suoi condotti rifrangenti in rame intorno ad essa. Persino un normale uomo laico che non ne sapeva niente di meccanica sarebbe stato in grado di dire quale macchina a vapore fosse più avanzata.


Si trattava quasi di un’opera d’arte.


“Allora… cominciamo?” Suggerì Roland, mentre si rivolgeva ad Anna e Celine.


Anna annuì mentre poggiava la mano sull’asta di funzionamento e disse: “Insieme.”


Celine piazzò il suo tentacolo principale sulle mani di Roland ed Anna dopo un momento di esitazione.


‘’Test sul prototipo della macchina a vapore magica. Tre, due, uno, via!”


Quando Roland contò fino a tre, l’asta venne tirata verso il basso, accendendo i tre cubi magici. La nuova macchina a vapore, che segnava l’inizio di una nuova epoca dell’industrializzazione, cominciò a lavorare per la prima volta.


Eppure, il laboratorio era in perfetto silenzio come se niente fosse successo.


‘’Er… abbiamo fallito?” Chiese Celine esitante, mentre osservava la macchina immobile.


“No, sta ancora riscaldando,” replicò Roland con sicurezza.


Dopo circa due minuti, la scatola centrale in acciaio tremò leggermente, e la spia luminosa su uno dei tubi emanò un debole bagliore giallo. La spia luminosa, che in realtà era un manometro fatto di tavolette rinvenute nella caverna, mostrava cambiamenti nella pressione dell’aria all’interno dei tubi.


Ci voleva molto più tempo per trasmettere il calore. Dopo circa altri cinque minuti, il vapore uscì finalmente dal serbatoio d’acqua, e il pistone cominciò a muoversi.


Quando la temperatura nei tubi aumentò progressivamente, i volani della macchina a vapore ruotarono più velocemente mettendo in moto la pompa dell’acqua del sistema a condensazione. L’obiettivo principale di questa pompa ad acqua era di accelerare la circolazione del sistema e rimandare alla scatola centrale il materiale conduttivo termico raffreddato, che di conseguenza completava l’intero ciclo.


‘’Pare che la macchina funzioni abbastanza bene,” disse Anna mentre tirava un profondo respiro sorridendo. “L’unico inconveniente è che è un po’ lenta all’inizio.”


‘’Tutte le macchine a vapore hanno questo problema,” approvò Roland mentre annuiva. Trasferire calore richiedeva tempo. Anche il conduttore termico più efficiente sarebbe stato più lento di un motore a combustione interna che poteva iniziare a lavorare praticamente subito. Dato che, in teoria, questa nuova macchina a vapore aveva bisogno almeno di tre serbatoi d’acqua, sarebbe stata comunque un po’ più grande di un motore a combustione interna. Un altro inconveniente era che il Cubo Magico consumava tantissimo uranio, il che rendeva questo prototipo privo di valore pratico.


Ad ogni modo, ogni impresa industriale era dispendiosa.


Una volta che Celine riuscì a capire come supportare il sistema, Roland pensò che questa nuova macchina a vapore avrebbe presto giovato all’intera società. Le sue dimensioni relativamente piccole semplificavano la produzione di massa e mettevano le persone in condizione di collegarla alla maggior parte degli strumenti di trasporto. Nel frattempo, la nuova fonte di energia avrebbe anche fatto risparmiare tanto spazio per il carico, dato che i combustibili non erano più necessari per l’operazione.


Mezzora dopo, la velocità della macchina a vapore raggiunse il suo apice. Tutta la macchina tremò pericolosamente, e il gorgoglio del vapore acqueo si dissolse gradualmente in uno squillo acuto. Apparentemente, tre cubi magici avevano sovraccaricato il sistema. Perciò, Roland ne spense due e finalmente stabilizzò il prototipo.


Il prossimo passo era un test prolungato ed affidabile.


Sarebbe durato approssimativamente una settimana ed avrebbe anche svelato molti potenziali problemi. Era facile costruire la macchina e farla funzionare, ma era difficile garantire che avrebbe funzionato correttamente ogni volta.


Osservare una macchina a vapore intenta a soffiare e sbuffare era noioso, ma a Roland piaceva parlare con Anna. Si sentiva calmo e rilassato come se loro due fossero improvvisamente tornati indietro ai tempi del loro primo incontro.


Celine abbandonò il laboratorio silenziosamente, lasciando sola la coppia.


Anna poggiò la testa sulla spalla di Roland. I rumori prodotti dall’apparecchio diventarono improvvisamente ovattati e distanti.


“Se questa cosa funziona, allora saremo un passo più vicini al tuo vecchio mondo, giusto?”


‘’Sì, e probabilmente ti ci avvicinerai più di quando credi. Non c’erano ancora delle tecnologie simili in quel mondo.”


“Possiamo anche creare quei veicoli a quattro ruote di cui mi hai parlato una volta?”


‘’Sì, possiamo. Posso progettarne uno semplice per te se vuoi.”


‘’Sarebbe fantastico!’’ Disse Anna, il suo viso si illuminò. “Comunque, come chiamerai questa macchina?”


‘’Deve avere un nome?’’ Domandò Roland, sorridendo.


‘’Certo,’’ replicò Anna solennemente.


“D’accordo allora. Tecnologia Nera Numero 1 o Propulsore Cubo Magico. Quale preferisci?”


‘’Non è affatto nero… Oh beh, scelgo l’ultimo. Ma come distingueremo i suoi vari modelli se usiamo questo nome?”


‘’Semplice. Un Cubo Magico Cerimoniale rappresenta un serbatoio. Quindi, questo prototipo può chiamarsi Propulsore Magico Tri-serbatoio. Come suona?”


‘’Un po’ strano per qualche ragione.”


“Non deve essere perfetto…”


Le loro risate e il rumore della macchina si mescolarono insieme e rimasero nell’aria come un lungo mormorio musicale al di sopra del cortile.


<em>Haru</em>
                                


                                



