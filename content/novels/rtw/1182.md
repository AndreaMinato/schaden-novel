---
weight: 1182
title: Capitolo 1182- Intrusione
pubDate: 2025-08-07T11:37:51.071Z
tags:
    - rtw
---


&nbsp;


<em>“Non è quello che mi hai detto quando mi hai dato la licenza di caccia.” </em>Pensò Roland. Poi disse: “Perché mi presenti solo marzialisti moderni? In genere dovrebbero inviare più marzialisti tradizionali per eliminare i Caduti al Male. Non pensi?”


“Effettivamente i marzialisti tradizionali sono più numerosi, ma...” Garcia si interruppe e indicò verso la folla che Roland aveva considerato come spettatori di poca importanza. “Non ho molte informazioni su di loro. Lavorano in solitaria e pochi membri oltre ai loro agenti sanno cosa fanno di solito. In poche parole, non ho niente da dirti.”


Roland imbarazzato si asciugò involontariamente la fronte con una mano. Aveva pensato che quegli uomini di mezza età fossero soltanto assistenti o autisti dei marzialisti famosi. La loro immagine poco curata creava un evidente contrasto con i raffinati marzialisti moderni. Roland sentì l’impulso di convertirsi all’altra fazione: non voleva davvero essere il rappresentante di un gruppo di uomini di mezza età.


Faceva ancora in tempo ad iscriversi alla Competizione di Arti Marziali?


Proprio allora, un bus nero giunse nel parcheggio.


“Quello è il bus che arriva da Città Prisma.” Disse Garcia. “Andiamo.”


“Ok.” Disse Roland dandosi un colpo sulla spalla destra. Era il segnale che diceva alle streghe di seguirlo. Fintanto che l’insetto di Faldi gli restava attaccato, le streghe sarebbero sempre riuscite ad individuarlo.


Garcia e Roland andarono diritti in fondo al bus.


“Questo è il mio posto preferito.” Roland allungò le gambe e si appoggiò allo schienale senza tanti complimenti. “Sedermi qua mi fa sentire come un Re, posso vedere tutto quello che succede sul bus.”


“Se vuoi stare da solo basta che lo dici.” Disse Garcia.


“Non ti sto pregando di sederti accanto a me.” Roland era un po’ frustrato dal fatto che tra di loro c’erano continui battibecchi.


“Questa è la prima volta che partecipi in una missione ed io, come sua superiore, ho il dovere di tenerti d’occhio.”


Mentre si scambiavano sguardi l’un l’altra, un forte chiacchiericcio catturò la loro attenzione.


“Signorina Fei Yuhan, di qua.”


“Yuhan, siediti accanto a me!”


Quando la ragazza genio salì sul bus, tutti si alzarono ad offrire i posti vicino a loro.


“Sembra che anche tra marzialisti famosi ci siano trattamenti diversi.” Commentò Roland.


“Pare di si.” Sorprendentemente Garcia approvò.


Tuttavia, con l’incredulità di tutti, Fei Yuhan non accettò nessuna delle offerte ma si diresse direttamente verso il fondo del bus.


“C’è già qualcuno che si siede qui?”


Chiese Fei Yuhan in tono placido e indicando il posto accanto a Roland.


Lo sguardo di Garcia passò da Fei Yuhan a Roland, cercando di capire se fosse successo qualcosa tra i due.


Roland tossì per il disagio, non aveva idea su cosa avesse in mente la marzialista. Si accorse che tutti gli occhi sul bus erano fissi su di lui. Alla fine rispose: “No.”


“Grazie.” mormorò Fei Yuhan annuendo, poi vi si sedette. “Piacere di conoscerti, anche se in realtà ci siamo già incontrati. Io sono Fei Yuhan, è un piacere poter lavorare con te.”


“Ehm, anche per me. Io sono Roland e lei è... la Signorina Garcia.”


Un silenzio imbarazzante seguì la breve presentazione.


Garcia rimase in silenzio a giocare con il suo cellulare. D’altra parte, Fei Yuhan si rimase seduta composta, dando una sensazione distaccata e gelida. Roland, che era seduto tra le due ragazze, si ritrovò improvvisamente al centro dell’attenzione, sotto lo sguardo incuriosito di tutti i passeggeri.


Lentamente il bus aumentò la velocità.


Mentre lui stava pensando a come scambiare posto con Garcia, Fei Yuhan si voltò all’improvviso e sussurrò con tono incerto: “Vostra Maestà?”


<em>Bam.</em>


Garcia fece cadere di mano il suo cellulare.


Colto di sorpresa, Roland fissò la marzialista prima di riuscire a formulare una risposta. “Tu...”


Tuttavia, prima che poté organizzare le parole, una voce rimbombante lo interruppe: “Buon pomeriggio a tutti. Sono l’ufficiale di collegamento C02 per questa missione, sarò responsabile per le informazioni ed il supporto logistico, potete chiamarmi 02. Nelle prossime ore, vi spiegherò i dettagli della missione, chi sono i nostri bersagli e il piano. Se avete delle domande sentitevi liberi di farle.” Un uomo in giacca e cravatta che teneva in mano un microfono si trovava in testa al bus.


Roland ignorò l’argomento precedente e concentrò tutta l’attenzione verso l’ufficiale di collegamento.


“Secondo le mie informazioni, di recente l’attività dei Caduti al Male è aumentata e hanno iniziato a muoversi in gruppo. In base ai documenti storici in nostro possesso, significa che l’Erosione è imminente. Da fonti affidabili, la Gilda ha scoperto che i Caduti al Male si riuniranno in una fabbrica abbandonata nella periferia sud. Ancora non conosciamo il loro obiettivo, ma di sicuro non si tratta di qualcosa di buono.”


“Forse vogliono solo farsi degli amici.”


Il commento di Luo Hua scatenò una risata generale.


“Spero che sia così.” Rispose 02 con tono amichevole. “Sfortunatamente però, sono i nostri nemici più grandi e preferisco vederli morire tutti. C’è una strada sotterranea che conduce direttamente alla fabbrica, ma dopo che è stata chiusa, anche la strada è stata abbandonata. Due giorni fa la Gilda ha creato un passaggio segreto che ci condurrà direttamente al quartier generale nemico. Per non far sorgere sospetti, agiremo alle 21:00 e vi distribuiremo l’equipaggiamento necessario quando giungeremo a destinazione.”


“Inoltre, anche l’esercito ci assisterà per evitare la fuga dei Caduti al Male. Dato che solo le persone con l’Energia della Natura possono infliggere danni a quei mostri, ci divideremo in due squadre. Una squadra li attaccherà direttamente, mentre l’altra bloccherà le loro vie di fuga. Sotto ai sedili c’è una lista che vi dirà in quale squadra siete. Se non avete domante, l’operazione continuerà come pianificato...”


***


&nbsp;


Fei Yuhan sfogliò la lista senza alcuna espressione. I suoi pensieri non erano sulla missione, ma sull’interessante reazione che aveva mostrato Roland quando lo aveva chiamato “Vostra Maestà”.


Normalmente, una persona si sarebbe sentita confusa, furiosa o mortificata nel caso in cui qualcuno riusciva a capire le sue trame. Fei Yuhan era certa di riuscire a distinguere ogni cambiamento di emozioni, a meno che l’interlocutore non avesse previsto tutto questo in anticipo.


Ma quello che vide fu uno sguardo che racchiudeva una moltitudine di sentimenti.


C’era sorpresa, allerta, confusione e persino un po’ di piacere. Per un secondo, le labbra di Roland stavano per rispondere con un “sì” che però aveva subito soppresso.


Non riusciva a trovare alcuna spiegazione plausibile per questa reazione. Apparentemente, era il suo primo incontro con Roland e non aveva motivo di rispondere in quel modo.


Non aveva notato la minima traccia di imbarazzo. Che fosse abituato ad essere chiamato “Vostra Maestà?”


Improvvisamente, le tornò in mente la conversazione tra Roland e le tre ragazzine al party. Aveva pensato fosse soltanto un gioco infantile tra di loro, ma adesso non ne era più così sicura.


Era davvero…il Re di due mondi?


Il suo interesse iniziale nel competere con Roland si era ora trasformato in una curiosità verso la persona di Roland.


Pensò di aver fatto la scelta giusta nel prendere parte a questa missione. Una volta, il suo maestro le aveva detto che la storia della Gilda dei Marzialisti era persino più antica di quello che poteva immaginarsi. La Gilda conosceva numerosi segreti, alcuni dei quali riguardavano l’origine di questo mondo.


Quale era la vera ragione per cui un novellino come Roland era riuscito ad ottenere la licenza di caccia?


Vedendolo ansioso, Fei Yuhan non fece domande. Non voleva creare ostilità tra di loro prima di conoscere la verità.


Era certa che in futuro ci sarebbe stato tutto il tempo che le serviva per conoscere meglio Roland.


***


&nbsp;


Dopo due ore e mezza, il bus si arrestò alla fine dell’autostrada sotterranea.


I marzialisti si divisero in due gruppi e si spostarono in posizione seguendo le istruzioni sulle loro mappe.


Roland e Fei Yuhan erano nella squadra responsabile dell’attacco verso i Caduti al Male, mentre Garcia era nell’altra squadra. Dopo che ebbe ricordato a Roland di fare attenzione, svanì dalla loro visuale nell’oscurità della notte.


Proprio come Garcia si era aspettata, il Signor Youlong, considerato forte quasi al livello dei Guardiani, era stato eletto come capitano della squadra di assalto. “Seguitemi tutti.” Disse guardando il resto del team incoraggiandoli. Poi avanzò lentamente nel condotto di ventilazione.


L’operazione sembrava più organizzata di quanto Roland si aspettasse. Dopo essere scesi dal bus, ognuno di loro aveva ricevuto un paio di occhiali per la visione notturna, un orologio che segnava la loro posizione sulla mappa, una maglia per distinguerli dai nemici e delle cuffie per la comunicazione. Quanto desiderava che anche il Primo Esercito disponesse di strumenti così avanzati, in quel caso non avrebbero dovuto combattere così amaramente durante le battaglie notturne.


Dalle teste contò quindici persone della squadra di assalto. A parte il Signor Youlong, Luo Hua e Fei Yuhan, tutti gli altri erano marzialisti tradizionali. A quanto pareva, per questo genere di missioni la Gilda faceva più affidamento sui marzialisti tradizionali. Ma se alla conclusione l’operato dei marzialisti moderni dovesse essere migliore, la fiducia della Gilda verso i marzialisti tradizionali potrebbe vacillare.


Roland non aveva la minima intenzione di ficcare il naso nelle faccende tra marzialisti tradizionali e moderni. Era semplicemente curioso di vedere come questi celebri marzialisti si sarebbero comportati di fronte ai Caduti al Male. Si chiedeva se sarebbero riusciti a sconfiggerli senza sforzi come facevano contro i loro avversari durante i match.


Tramite gli occhiali per la visione notturna, Roland poteva vedere tutto con chiarezza. Si mossero come fantasmi nella notte senza produrre il minimo rumore e ben presto raggiunsero la loro destinazione.


&nbsp;


<em>Aris</em>
                                


                                



