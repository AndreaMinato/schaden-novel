---
weight: 11860
title: Capitolo 1186- La Ricostruzione Della Battaglia Finale
pubDate: 2025-08-07T11:37:51.072Z
tags:
    - rtw
---


&nbsp;


L’altra squadra non si fece vedere fino a quando la battaglia non terminò.


Roland si sporcò il volto con del fango, fece un paio di tagli nei suoi vestiti e si stese a terra come se fosse ferito come tutti gli altri, in attesa che arrivasse la Gilda dei Marzialisti a salvarli.


Nonostante Ling avesse premuto il tasto “voce” sul walkie talkie per sbaglio, fortunatamente la comunicazione non riguardò tutte le squadre: quindi, fu solo Fei Yuhan a sentire la conversazione. Poiché non era più in sé, Roland attribuì quelle strane parole alla mente confusa di Fei Yuhan e la convinse che si trattasse di qualcosa che aveva solo immaginato, come conseguenza delle sue ferite.


Riguardo al motivo per cui il mostro fosse svanito nel nulla senza lasciarsi dietro la benché minima traccia, Roland poteva semplicemente dichiarare di aver perso conoscenza prima che ciò accadesse. Ma così facendo, poteva attribuire la vittoria esclusivamente a quel fenomeno di ragazza, Fei Yuhan, e lavarsene le mani.


Come aveva immaginato, l’ufficiale di collegamento non prese molto seriamente la sua dichiarazione considerando ce non aveva assistito all’intero scontro. Anzi, la Gilda diede maggiore importanza alla corruzione. La scoperta di questa nuova forma, creata dall’uomo, oscurava ovviamente le sei morti, inclusa quella dei due celebri marzialisti sui dodici che presero parte alla missione.


L’unica cosa che sorprese Roland fu che Garcia saltò nella buca prima di tutti gli altri, quando la sua squadra arrivò sul posto. Roland provò un senso di affetto quando vide la donna che lo cercava affannosamente tra i caduti mentre lo chiamava a voce alta, e quando le comparve un sorriso in volto dopo aver scoperto che Roland fosse vivo. Tuttavia, l’espressione di Garcia era tornata rapidamente a quell’indifferenza che aveva sempre. Mormorò, “Wow, sei ancora vivo. Buon per te.” Gettandolo nell’ambulanza.


La missione si concluse in questo modo.


Dopo che Roland ritornò al suo appartamento, Phillys accolse l’avvertimento della creatura magica con preoccupazione. Il mostro sembrava aver notato che Roland fosse diverso dagli altri marzialisti, e ciò significava che c’era una possibilità che ciò che avesse detto fosse vero.


Roland avrebbe considerato il suo avvertimento se questo incidente fosse accaduto un anno prima, quando si era opposto al Mondo dei Sogni. Allora, il mondo si era fatto terribilmente complesso ed estraneo, come se stesse a poco a poco sfuggendo al suo controllo.


Ma adesso, aveva preso la sua decisione.


Il Mondo dei Sogni non era solo un luogo in cui lui otteneva conoscenza, ma cosa più importante, un posto che consentiva alle Streghe della Punizione Divina di indulgere nei piaceri mondani. Non era detto che questo mondo virtuale continuasse a vivere per sempre; però, prima che quel giorno fosse arrivato, voleva che quelle streghe avessero il maggior numero di ricordi felici possibili.


Un altro motivo per il quale liquidasse quell’avvertimento era che si fidava del suo istinto.


Il cambiamento del Mondo dei Sogni magari avvenne quando aveva rilasciato il primo ciclone.


Nonostante Roland dovesse ancora capire l’esatto legame esistente tra ciò e la tenue modifica di quello che gli stava intorno, aveva provato una certa soddisfazione dove che aveva sconfitto il mostro magico tirando fuori il suo astrolabio.


Aveva il leggero sospetto che la risposta gli si sarebbe rivelata se avesse continuato a combattere contro i Caduti al Male.


In aggiunta, il tutto non era ancora finito. Roland credeva che la corruzione creata da mani umane avrebbe sparso il panico tra la Gilda ed indignato la comunità dei marzialisti. Una volta che gli altri combattenti fossero rinvenuti, la Gilda avrebbe sicuramente indagato a fondo sulla questione e scoperto tutto quanto accaduto nella battaglia. Di conseguenza, i nuovi marzialisti avrebbero continuato a criticarlo e persino a provare odio nei suoi confronti.


Ma in ogni modo, Roland decise di non preoccuparsi troppo di loro, al momento.


Tre giorni più tardi, il Gruppo Investigativo ritornò a Neverwinter.


Estate non aveva soltanto ricostruito la battaglia finale, ma anche registrato alcune scene importanti con il Sigillo della Registrazione. Roland convocò quindi immediatamente una riunione nella sala di Terza Città di Confine invitando tutti i dirigenti a prenderne visione.


Quando questi videro Cenere evocare il potere divino e morire insieme ad Ursrook, Roland sentì una mano tremante chiudersi sul suo braccio: la strinse fino alla fine della visione. Quando si voltò, vide gli occhi arrossati di Tilly. Nonostante fosse sconvolta, riuscì a resistere fino alla fine.


Adesso avevano un’idea completa di ciò che era accaduto.


“Questa è la prima volta che vedo un ibrido tra un Occhio Demoniaco ed un demone comune,” sospirò Sasha dopo un bel po’. “Come ci sono riusciti?”


La parte meno chiara era come fossero riusciti i demoni ad arrivare sul posto proprio dopo che l’Unità Speciale aveva raggiunto il luogo predisposto per l’imboscata, visto che Roland non credeva che un Occhio Demoniaco avesse l’intelligenza necessaria per elaborare una strategia così astuta. Dopo aver visto il filmato, però, trovò la risposta. Ursrook aveva aperto il viso di un Demone Folle e messo nella ferita una scatola contenente occhi congelati; questi, in grado di fiutare il sangue, avevano preso vita e messo le radici dentro quel mostro, il quale urlò per il forte dolore che provava. Ci volle all’incirca una settimana affinché l’Occhio Demoniaco prendesse il completo controllo del Demone Folle.


In aggiunta, al posto di una Pietra Divina del Lancio, il Demone Folle aveva con sé una Pietra del Volo davvero rara che un demone comune non avrebbe mai posseduto.


Questo significava che Ursrook aveva preparato ciò che servisse al suo piano almeno sei mesi prima.


Il momento in cui il Demone Folle trasformato aveva lasciato Taqila, Sylvie si era trovata sotto il controllo del Cacciatore Magico. Per far guadagnare più tempo al suo esercito, il mostro volò prima verso il Primo Esercito e poi si voltò a metà strada per fingere la sua sconfitta mentre l’attenzione dell’Unità Speciale era tutta sull’esca, i demoni ne approfittarono per tendere un’imboscata. Quindi, a meno che abbandonassero la loro missione e si ritirassero verso ovest, l’Unità Speciale non sarebbe potuta mai sfuggire a quei demoni che li stavano aspettando.


“Per quel che ne so, questo è più un tipo di manipolazione che un ibrido. Il Demone Folle trasformato funge da contenitore,” disse pensosamente Agatha. “Non era lui l’esca, ma il minuscolo Occhio Demoniaco incastonato sulla sua fronte.”


“Cosa te lo fa pensare?” chiese Roland.


“Se i demoni riuscissero creare un simile ibrido così potente, avrebbero dovuto usare questa tecnologia nella seconda Battaglia della Volontà Divina. Ne potevano inviare un paio per controllare e infastidire l’esercito nel mentre inviavano un branco di Bestie Diaboliche per attaccarci. Se lo avessero fatto, l’Unione sarebbe stata spazzata via in meno di cinque anni,” spiegò lentamente Agatha. “Credo non si tratti di un’abilità ma di una tecnologia, come quei Demoni Ragno appena creati.”


&nbsp;


<em>Mithdran </em>
                                


                                



