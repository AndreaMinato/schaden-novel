---
weight: 1187
title: Capitolo 1187- La Cosiddetta Promozione
pubDate: 2025-08-07T11:37:51.072Z
tags:
    - rtw
---


&nbsp;


“Tecnologia…” Mormorò Roland corrugando le sopracciglia. Aveva esplorato una volta i ricordi dei demoni e visto in che modo si compiva la promozione: in poche parole, avveniva fondendosi con diverse pietre magiche; nel caso il processo fosse fallito, il risultato sarebbe stata una morte orribile. In un certo senso, il modo in cui miglioravano era simile a quello delle streghe, e probabilmente persino più crudele.


Sebbene i demoni utilizzassero differenti tecnologie, una volta che ne avessero compreso i principi di fondo le avrebbero sviluppate e migliorate sulla base delle loro necessità. Non era si certo un buon segno per l’umanità.


“Sei sicura?” Chiese Anna, che capì subito cosa intendesse.


“Dobbiamo condurre ulteriori ricerche sui resti, ma…” Agatha si interruppe e si voltò verso Celine.


Questa inclinò il suo tentacolo principale e li portò tutti di fronte ad una pietra nera gigantesca coperta da dei graffi. “Questa è una parte dello Scheletro Gigante; sulla base di una prima autopsia, abbiamo concluso che si tratti molto probabilmente di un essere vivente.”


“Va bene. È praticamente l’armatura di un demone deforme, no?” Commentò Roland mentre si accarezzava il mento. Nel resoconto, l’ufficiale militare menzionava che lo Scheletro Gigante aveva lanciato un urlo agghiacciante dopo essere stato colpito dalle palle di cannone.


“No, Vostra Maestà,” negò Celine, un tantino imbarazzata. “Ciò che stavo cercando di dire è che… la pietra stessa è viva.”


“Cosa?”


Attoniti, fecero tutti un passo indietro involontariamente.


“Un attimo, vuol dire che la pietra è viva?”


“Anche la pietra è una qualche razza di demone?”


“Ho un po’ di difficoltà… a seguirti. Mi puoi dire qualcos’altro?”


Nella sala esplosero le domande.


“Per farla breve, questa pietra è un sistema indipendente che opera per conto proprio,” disse Celine raccogliendo un martello di ferro e sferrando un colpo poderoso su di essa. Emettendo un rumore metallico, la pietra vibrò e Roland riuscì a vedere, in mezzo alle innumerevoli crepe, qualcosa contorcersi per il dolore. Questa smise di vibrare solo mezzo minuto più tardi, e Roland era sicuro che il tremolio non fosse il risultato del colpo sferrato.


“Sul posto, abbiamo trovato un enorme organo appeso sotto l’addome dello Scheletro Gigante. Pensavamo fosse il corpo principale del demone deforme, ma l’autopsia ha dimostrato il contrario,” continuò Agatha. “Questa scoperta ha confuso me e Celine. Visto lo Scheletro riesce a muoversi da solo, perché c’è un demone deforme separato attaccato al suo addome? Non abbiamo scoperto il motivo fino a quando non abbiamo visto il Demone Folle trasformato creato dal Cacciatore Magico.”


Anna, che fu la prima ad aver capito la vera natura di questo strano Scheletro, sbottò, “È un ospite?”


“Corretto,” disse Celine con approvazione. “Sia i portatori originari che i vermi divoratori possono vivere da soli.” Si voltò poi verso Roland e chiese, “Vostra Maestà, vi ricordate cosa ha detto Kabradhabi? Ci ha chiesto se ci fossimo migliorati usando una pietra dell’eredità.”


“Ed ha anche detto un’altra cosa,” assentì lui con un cenno. “Mi ricordo che quasi esordì con ‘Io sono Tadalin’, e ci chiese se le nostre armi fossero create usando delle pietre dell’eredità.”


Tilly rispose pensierosa, “Sembra che i demoni abbiano imparato come creare degli ospiti usandole. È per questo che Kabradhabi ha fatto delle domande così strane. In altre parole, sia i Demoni Ragno che gli Scheletri Giganti erano demoni ibridi costituiti da un ospite ed un utilizzatore.”


“È molto probabile. Hanno diversi punti in comune, come la lunga speranza di vita per quest’ultimo, l’abilità di muoversi anche quando si è inattivi, quella di sopravvivere a ferite mortali, ed altro.”


“Ma non credo che la civiltà sotterranea usasse ciò che i demoni chiamano ‘pietre dell’eredità’ per completare la loro promozione, poiché controllavano i portatori grazie al trasferimento dell’anima. È un po’ diversa la cosa…”


“Forse, i demoni non sanno come creare propriamente un nucleo magico ed è per questo che non riescono a trasferire l’anima come la civiltà sotterranea,” riprese Agatha. “O forse hanno trovato un metodo più adatto alla loro razza, proprio come l’Unione ha fatto per creare l’Armata della Punizione Divina. I Guerrieri della Punizione Divina, in un certo senso, sono anch’essi degli ospiti.”


“Un attimo, non sembra corretto,” si intromise Usignolo, confusa. “Anche se non comprendo a fondo il vostro ragionamento, sono abbastanza sicura che gli esseri umani non abbiano affatto ottenuto alcuna pietra dell’eredità. Le armi del Primo Esercito sono frutto delle idee di Sua Maestà e l’Armata della Punizione Divina è qualcosa che l’Unione ha creato. Senza le cosiddette pietre dell’eredità, abbiamo comunque capito come creare un nucleo magico e messo le mani su ciò che restava della civiltà sotterranea.”


“È quella la chiave del problema,” replicò Agatha con tono serio. “Credo che ottenerle sia solo uno dei modi con cui si possa adottare un’intera civiltà, ed è proprio questo il motivo per il quale la definiamo ‘tecnologia’ e non ‘abilità’.”


Roland si sentì soffocare, e la verità sembrò palesarsi davanti a lui come un oggetto luccicante. Disse, “Ti stai riferendo… all’apprendimento?”


“Sì,” rispose con un sospiro la Strega di Ghiaccio. “Possiamo ottenere una promozione attraverso l’insegnamento e l’apprendimento, anche se non abbiamo ciò che Kabradhabi chiamava pietra dell’eredità.”


Ci fu un attimo di silenzio nel salone.


Alla fine, parlò Celine, “I demoni hanno creato così tante nuove armi negli ultimi 400 anni. Le pietre dello spirito sono probabilmente qualcosa che li ha aiutati ad imparare più in fretta, o persino un qualcosa che ha permesso loro di ottenere in un secondo nuove conoscenze. È in questo modo che la loro civiltà evolve e si ‘promuove’.”


Sentendo la spiegazione di Celine, Roland capì all’istante che cosa intendesse dire Kabradhabi. Gli esseri umani promuovevano ma non tramite un artefatto di una vecchia civiltà, ma attraverso l’insegnamento e l’apprendimento, i mezzi di comunicazione più tradizionali. Poiché era un viaggiatore del tempo, Roland aveva unito i due mondi.


“Se è davvero così, non significa forse che la pietra dello spirito stia continuamente registrando ogni aspetto della nostra vita?” Disse Wendy lanciando un’occhiata preoccupata verso la stanza segreta sull’altro lato della sala, dove si trovava il demone.


“Ne dobbiamo ottenere una per scoprire se le cose stiano davvero così”, rispose Agatha scuotendo la testa. “Se i demoni hanno imparato come creare degli ospiti, avremo un sacco di nuove sfide davanti a noi.” Poi si voltò verso Roland e disse, scusandosi, “Mi spiace, Vostra Maestà. Temo che gli anni di esperienza che l’Unione ha ottenuto combattendo non vi aiuteranno molto ora.”


“Nessun problema. La terza Battaglia della Volontà Divina sarà un qualcosa di totalmente nuovo per i demoni,” la confortò lui. Nonostante il futuro rimanesse incerto, doveva mostrarsi forte e prendere l’iniziativa. “Se le tecnologie possono essere migliorate, potremmo imparare da tutte quelle civiltà che hanno perso le proprie pietre dell’eredità, vero?”


“Esattamente,” rispose di buon animo Celine. “È questo ciò che noi membri della Società di Ricerca siamo tenuti a fare.”


&nbsp;


<em>Mithdran </em>


&nbsp;


&nbsp;


&nbsp;


&nbsp;


&nbsp;


&nbsp;


<strong> </strong>
                                


                                



