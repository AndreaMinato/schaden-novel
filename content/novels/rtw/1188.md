---
weight: 1188
title: Capitolo 1188- Analisi Post-Guerra
pubDate: 2025-08-07T11:37:51.072Z
tags:
    - rtw
---


&nbsp;


Nei giorni seguenti, Roland ricevette diversi rapporti dallo Stato Maggiore che rivedevano e ponevano fine all’investigazione sull’Operazione Fiaccola sulla base della ricostruzione fatta da Estate e alla ricerca di Taqila. Questi documenti arrivarono sulla scrivania di Roland come una bufera, ammassandosi uno sull’altro fino a raggiungere l’altezza dei suoi fianchi.


La verità riaffiorò lentamente.


Roland scoprì che la gigantesca Pietra Divina, ritrovata durante la Battaglia del Versante Settentrionale e quella di Taqila, proveniva dalla miniera situata nelle rovine di quest’ultima. Nelle sue viscere, il Gruppo Investigativo aveva trovato la parte mancante della pietra, e cioè due pilastri di media grandezza di Pietra Divina troncati a metà. La superficie e l’estremità dei tagli erano entrambe lisce e precise, come se questi fossero stati tagliati da un’arma affilata.


Estate non poteva usare le sue abilità vicino alle Pietre Divine, ma Roland ipotizzò che queste avessero qualcosa a che fare con gli Scheletri Giganti: questi non erano solamente usati come mezzo di trasporto ma anche i piccoli Obelischi che riuscivano a rigenerare la Nebbia Rossa. La sua ipotesi trovava pure conferma nel terreno corrotto intorno alla rovina. In ogni caso, in confronto con un Obelisco di grandezza normale che riusciva a diffonderla per centinaia di chilometri, gli Scheletri potevano solamente coprire un’area di cento o duecento metri di raggio. In più, avevano anche bisogno di una catena di approvvigionamento per continuare a funzionare e spargere la Nebbia Rossa.


In altre parole, gli Scheletri Giganti erano dei posti di guardia mobili usati dai demoni, con una particolare importanza strategica. Lo Stato Maggiore era giunto alla conclusione che questi, come i Demoni Ragno, fossero una specie rara; in caso contrario, i demoni li avrebbero impiegati come sentinelle ed avrebbero conquistato le Pianure Fertili prima che gli esseri umani potessero anche solo reagire.


Inoltre, i cunicoli dietro Taqila erano soprattutto opera dei Demoni Ragno; nonostante questi non fossero efficienti quanto i vermi scavatori nelle operazioni di scavo, erano molto più abili dei Demoni Folli. Questi cunicoli si diramavano sotto terra partendo dalla miniera e la loro profondità rispetto alla superficie mostrava chiaramente che i Demoni Ragno avessero tenuto in considerazione i limiti di un osservatore; sarebbe stato quindi difficile per chiunque individuarli dall’alto.


Poiché sia Celine che Agatha erano inclini a considerare gli Scheletri Giganti e i Demoni Ragno come una particolare razza di demoni, Roland se ne uscì con un nuovo nome: le chiamò Creature Mostruose per distinguere i demoni portatori da quelli normali. Venne usato un prefisso per classificare velocemente un tipo ignoto appartenente alla stessa categoria.


Allo Scheletro Gigante venne quindi dato il nome “Creatura Mostruosa Fortezza” ed ai Demoni Ragno quello di “Creatura Mostruosa Ragno”; quest’ultimo venne inoltre suddiviso in due sottocategorie, nelle quali coloro che lanciavano aghi di pietra rientravano nel primo tipo e quelli che buttavano fuori demoni nell’altro. Il sistema di nomenclatura non solo rendeva più semplici le operazioni militari ma facilitava anche tutte quelle attività post-guerra di raccolta dei dati e di redazione di rapporti statistici.


Oltre alle analisi post-guerra, Roland era anche preoccupato delle debolezze del Primo Esercito che lo Stato Maggiore aveva individuato.


Tra le altre, il problema principale individuato da Edith era la raccolta di dati.


In base alla storia militare dell’umanità, la guerra di trincea non era mai stata considerata una normale tattica militare a causa delle limitazioni tecnologiche e per via del considerevole ammontare di tempo e risorse che di solito richiedeva. Però, impiegando i vermi divoratori e le Creature Mostruose Ragno, strategie militari che comprendevano l’utilizzo di lunghi tunnel divennero possibili. I demoni potevano creare dei passaggi sotterranei larghi abbastanza da permettere alle loro truppe di passarci attraverso in un breve periodo di tempo. Quindi, anche il terreno diventava una zona insidiosa nei confronti della quale il Primo Esercito doveva fare attenzione.


Senz’ombra di dubbio, avevano bisogno di qualcun altro oltre a Sylvie che facesse da vedetta. L’Occhio Magico richiedeva un’enorme quantità di magia per analizzare oggetti solidi; l’area che riusciva a coprire non era più grande di due campi da calcio e riusciva a vedere solo dai tre ai quattro metri di profondità. Tuttavia, nel caso controllasse una zona dall’alto, l’Occhio poteva vedere ovunque in un raggio di dieci chilometri e rimanere attivo per un intero giorno.


Tutte le streghe ad eccezione delle Straordinarie avevano un limite al loro potere: quando lo superavano, il suo effetto diminuiva significativamente; per questo raramente lo raggiungevano, se non in situazioni di grave emergenza.


Considerando questo fattore, il primo Esercito doveva sviluppare un proprio sistema di raccolta delle informazioni.


Roland ricordava che c’era stata una guerra nella storia dove entrambi gli schieramenti avevano ascoltato i rumori provenienti dal terreno per raccogliere informazioni sulla posizione dei tunnel e dei campi dei propri nemici. Lo strumento che usarono in quella circostanza era abbastanza simile allo stetoscopio di un dottore, in grado di percepire i movimenti in base alla trasmissione del suono attraverso oggetti solidi.


Però, questo metodo funzionava solo sui tunnel in costruzione: per quelli completati, non si sarebbe riusciti a sentire nulla.


Dopo un paio di discussioni, Roland aveva finalmente trovato un modo pratico per scovare il nemico: un normale test di infiltrazione.


Era in sostanza una procedura standard per verificare la resistenza di un terreno. In quanto ex studente di ingegneria, Roland aveva sentito spesso i suoi compagni di stanza parlare di questo metodo. Praticamente, si infilavano nel terreno delle barre di metallo disposte a quinconce<a href="#_ftn1" name="_ftnref1">[1]</a>, ciascuna delle quali distante diversi metri; con un rilevatore di suoni, un paio di persone avrebbero condotto delle prove su una grande area: se i pali fossero sprofondati, ciò avrebbe indicato che c’era del vuoto nel terreno.


Se l’esercito avesse padroneggiato questi due metodi di rilevazione, avrebbero potuto controllare i movimenti dei demoni sottoterra senza l’aiuto delle streghe.


Affinché i soldati potessero effettuare delle missioni esplorative in cielo senza fare affidamento a Fulmine e Maggie, l’unica soluzione era creare una forza aerea.


Per fare ciò, Tilly era indispensabile.


In più, il rapporto di Edith sottolineava che “l’esercito non dispone di un piano d’emergenza per fornire supporto immediato”. Roland era impressionato dallo straordinario miglioramento delle capacità dello Stato maggiore, ma allo stesso tempo il commento di Edith lo rese un tantino inerme. Sapeva esattamente quali fossero i problemi, ma era difficile porre rimedio ad essi a causa della limitata popolazione di Neverwinter.


Alla fine, l’attenzione di Roland venne catturata da un rapporto di un ufficiale della logistica. In esso, veniva riportato che la performance della mitragliatrice di tipo Mark I non era soddisfacente durante degli scontri particolarmente intensi. Diversi soldati della squadra mitragliatori si lamentavano di passare più tempo a ricaricare che a sparare, cosa che allo stesso tempo costituiva un problema per la squadra logistica. L’ufficiale sperava che il Dipartimento di Ingegneria risolvesse il problema.


Questa era proprio la prima volta che Roland riceveva un commento dai soldati al fronte dopo averne prevista la possibilità. Visto che erano loro ad usare le armi, ne conoscevano pregi e difetti di ciascuna meglio di chiunque altro.


Inoltre, Roland aveva notato un insolito aumento nel numero di armi rotte dopo l’attacco notturno alla Torre della Stazione No. 1; tuttavia, visto che le avevano riparate facilmente, Roland non aveva dato molto importanza alla questione. Credeva che questo l’aumento fosse in gran parte imputabile all’inesperienza dei soldati ed ai maggiori attacchi del nemico. Poiché i militari erano di solito più stressati durante un attacco notturno, non potendo vedere se i loro colpi andassero a segno o meno, potevano incontrare alcune difficoltà nel premere il grilletto. In aggiunta, visto che le canne raffreddate ad aria erano per loro natura meno durevoli rispetto a quelle raffreddate ad acqua, le armi si surriscaldavano molto più facilmente.


Il fatto preoccupò Roland. All’inizio, aveva avuto l’intenzione di creare una mitragliatrice semovente che utilizzate una canna raffreddata ad aria in modo che bastasse da sola; credeva anche che un’arma multiuso sarebbe stata più efficiente di una Maxim. Però, sembrò che la sua invenzione non funzionasse. Anche con l’aiuto dei localizzatori e dell’esperienza che i soldati avrebbero guadagnato dagli scontri notturni, si sarebbero confrontati con un maggior numero di demoni nella prossima guerra. Roland non poteva sopportare le conseguenze della loro rottura durante una Battaglia della Volontà Divina, con migliaia di demoni che correvano loro incontro.


Questo rapporto gli fece capire il suo errore.


La soluzione al problema era quella di abbandonare l’idea di una mitragliatrice multiuso, separando HMG e mitragliatrice: la canna dell’HMG sarebbe stata allungata ed equipaggiata con un radiatore, mentre l’altra, che poteva essere trasportata a mano od impiegando un veicolo, sarebbe diventata leggera e portatile in modo da venire incontro alle future esigenze della guerra, e ciò sarebbe stato fatto migliorando l’attuale modello del Mark I.


&nbsp;


<em>Mithdran </em>


<em> </em>


&nbsp;


&nbsp;


&nbsp;


&nbsp;


&nbsp;


&nbsp;


&nbsp;


<a href="#_ftnref1" name="_ftn1">[1]</a> <a href="https://educalingo.com/it/dic-en/quincuncial">https://educalingo.com/it/dic-en/quincuncial</a>


&nbsp;


Una disposizione di cinque oggetti, a quadrato o a rettangolo, uno in ogni angolo più uno al centro.
                                


                                



