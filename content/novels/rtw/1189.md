---
weight: 11890
title: Capitolo 1189- Il Progetto Radioattivo
pubDate: 2025-08-07T11:37:51.072Z
tags:
    - rtw
---


&nbsp;


Oltre alle analisi post-guerra, lo Stato Maggiore aveva anche redatto una bozza preliminare per la terza Battaglia della Volontà Divina.


Nonostante non conoscessero ancora le intenzioni dei demoni, la cosa certa era che non avrebbero abbandonato Taqila per nessun motivo: la città era quell’importante barriera in grado di impedire ai demoni di riversarsi nelle Pianure Fertili, ed era anche la base per l’avanzata delle truppe di Neverwinter. fino a quando l’umanità avesse mantenuto sotto il proprio controllo Taqila, la Nebbia Rossa non sarebbe riuscita ad avvicinarsi facilmente alla zona a nord-ovest di Graycastle.


Quindi, era davvero fondamentale ricostruire la Città Santa, lasciata a sé stessa per centinaia di anni.


Se l’intenzione dei demoni fosse ancora stata quella di arrivare a Graycastle passando dalle Pianure Fertili, il Primo Esercito avrebbe dovuto rinforzare le difese della ferrovia, proteggerla e tagliare i rifornimenti alla Nebbia Rossa; la strategia da impiegare sarebbe stata simile a quella per la Campagna Fiaccola: sarebbe stato molto difficile ma, nel caso avessero avuto successo, l’umanità sarebbe stata un passo più vicino alla vittoria finale.


In breve, dovevano dare tutto loro stessi in questo scontro.


Il problema risiedeva nel Regno del Cuore di Lupo ed in quello dell’Eterno Inverno, a nord-est.


Se al contrario i demoni pianificassero di invadere i Quattro Regni passando dalla cresta del continente, avrebbero avuto a che fare con una guerra davvero insidiosa. Il Regno del Cuore di Lupo si trovava nelle zone montuose, mentre quello dell’Eterno Inverno non aveva neanche un fiume nel suo territorio. In più, questi erano separati dal Regno dell’Alba e da due catene montuose: era impossibile far arrivare la ferrovia fino alla zona settentrionale del continente in tempi così stretti, essendosi due problemi tecnici che Roland riteneva impossibile risolvere: scavare tunnel e costruire ponti.


Era anche fuori questione far affidamento ai nobili per la logistica: l’attuazione della politica migratoria avrebbe sicuramente deteriorato le relazioni tra Graycastle ed i due Regni. Roland poteva solamente sperare che non lo avrebbero pugnalato alle spalle. Stando così le cose, il Primo Esercito doveva trovare un modo per risolvere da solo questo problema.


Sembrava non avessero altra scelta se non usare delle navi come mezzi di trasporto. Il problema di questa soluzione, però, era che la maggior parte delle città portuali si trovava sulla costa orientale, molto distante dalla linea di difesa. Non ci sarebbe stato alcun luogo per ritirarsi se i demoni avessero attaccato<a href="#_ftn1" name="_ftnref1">[1]</a>. Sarebbe stato meglio se avessero potuto respingere il nemico, ma se ciò non fosse successo, le conseguenze sarebbero state devastanti.


Oltre alla logistica, il Primo Esercito doveva anche scacciare i demoni ed evacuare i civili: a differenza delle sconfinate e desolate Pianure Fertili, combattere in una terra straniera sollevava diverse incognite. Considerando questi fattori, lo Stato Maggiore accennava al fatto che si potesse spostare la battaglia nella zona nord, ma senza aver predisposto dei piani specifici. Roland notò delle occhiaie sotto gli occhi di Edith quando lei entrò nella sala riunioni.


Pareva che fosse ancor più determinata a trionfare dopo aver sconfitto Ursrook.


Roland posò il rapporto e sospirò profondamente.


Sperava che i demoni avrebbero dato inizio alla guerra nelle Pianure Fertili, ma prima di riceverne conferma da Fulmine e Maggie, non poteva giungere a conclusioni sulla base del proprio giudizio personale. Non aveva alcun senso tentare di capire cosa avrebbero fatto i demoni. Avrebbe preferito passare più tempo a pensare a come vincere la battaglia in un modo più favorevole al proprio schieramento piuttosto che insistere su qualcosa su cui, al momento, non avesse la più pallida idea.


Con tali pensieri, Roland si alzò in piedi.


“Vostra Maestà?” Chiese Usignolo, masticando pesce essiccato.


“Andiamo al nuovo laboratorio,” disse Roland lentamente. “Dobbiamo vedere come procede il Progetto Radioattivo.”


…


Nel laboratorio, Versante Settentrionale di Neverwinter.


“Lady Anna.”


Anna interruppe subito Lucia White, “Te l’ho già detto: ti prego, non chiamarmi Lady Anna.”


“Vero… ma è più forte di me. Siete la mia Regina,” disse Lucia tirando fuori la lingua e prendendo in mano il pezzo di metallo. “Qui c’è il materiale che avete chiesto. Se non c’è altro che possa fare, io…”


“Anche se sono la Regina, tu sei comunque la mia partner,” la interruppe Anna avvicinandosi alla donna, con un sorriso. “Stai andando al nuovo laboratorio?”


Lucia annuì e disse, “Sì, è quasi ora.”


“E allora vai, stai attenta,” Fece Anna accompagnandola alla porta. “Per favore, vieni a trovarmi se finisci il tuo potere od ogni volta che hai tempo.”


“Lo farò!” Promise Lucia salutando con la mano e scendendo dalla collina.


Lucia l’aiutava con ogni tipo di lavoro; doveva recarsi al laboratorio chimico, all’Area delle Fornaci alla miniera ed al laboratorio nel Versante Settentrionale. Prima che quello nuovo fosse costruito, non le era stato assegnato una postazione fissa. Per la maggior parte del tempo, se ne stava nel Versante Settentrionale con Anna ad aiutarla a trasformare leghe di alta qualità e pezzi di lingotti di metallo in fragili componenti secondo le istruzioni di Anna. Questo lavoro rendeva Lucia molto soddisfatta con ciò che stesse facendo.


Probabilmente perché faceva la sua parte per rendere il mondo un posto migliore.


Lucia era arrivata a Neverwinter per curare la piaga demoniaca di sua sorella: non si sarebbe mai aspettata di rimanere in questa città. Inizialmente, si era sentita in colpa a ricevere così tanto aiuto dagli altri senza dare nulla in cambio. Ma adesso, poteva fare qualcosa per aiutare Lady Anna ed il Capo Alchimista a migliorare questa città in forte crescita. A poco a poco, aumentò la propria sicurezza ed il proprio orgoglio in sé stessa.


Più Lucia conosceva Anna e più l’ammirava. Era incredibile che una strega riuscisse ad apportare così tanti cambiamenti in una città. Lucia era impressionata dalla vastità del suo sapere, dal suo talento e dalla dedizione che metteva nel lavoro. Usignolo era la persona di cui si fidasse maggiormente ed Anna era la strega che voleva diventare.


Ed ora, Lucia aveva trovato l’occasione.


Dopo che Sua Maestà aveva creato un laboratorio nuovo di zecca sulla riva meridionale del Fiume Acqua Rossa, aveva finalmente il suo posto di lavoro. Da quanto le aveva detto, il suo progetto avrebbe potenzialmente potuto cambiare il destino dell’intera razza umana; se avesse avuto successo, sarebbe stata decisiva per la Battaglia della Volontà Divina.


Lucia non riuscì ad evitare di saltellare allegramente mentre si dirigeva al laboratorio, al pensiero che le sue prospettive di carriera le avrebbero probabilmente consentito di raggiungere le sue ambizioni.


Superò il ponte Fiumerosso e continuò verso sud per qualche centinaio di metri fino a raggiungere un muro imponente. A differenza di quegli stabilimenti rumorosi che si trovavano tra la zona industriale e la campagna, questo laboratorio era silenzioso; gli alberi vicini al marciapiede proiettavano la loro ombra a terra. Era già autunno, ma le foglie sulla sua testa erano ancora di un verde brillante. A volte il cinguettio degli uccellini rompeva il silenzio, risuonando tra il fogliame e rimarcando la tranquillità del laboratorio.


Tutto sommato, pareva più una zona residenziale.


Però, le sentinelle armate fino ai denti che stavano ai lati del cancello indicavano che non si trattasse di una normale residenza.


Quando Lucia entrò nel cortile, questi la salutarono e le aprirono la porta.


Era la prima linea di sicurezza.


L’edificio era maggiormente sorvegliato man mano che Lucia superava diverse parti dei vari cortili, separati da dei muri. Chiunque doveva mostrare le proprie credenziali prima di entrarvi scortato da guardie; c’erano poche eccezioni.


E Lucia era una di loro.


Sorrise ai soldati, superò diversi posti di guardi ed alla fine si fermò di fronte ad un edificio di mattoni bianchi.


Era molto simile ad un classico edificio residenziale, con i muri esterni attraversati da crepe. C’era un’insegna dorata agganciata accanto alla porta, che recitava: “Istituto di Ricerca di Fisica ad Alta Energia di Neverwinter.”


&nbsp;


<em>Mithdran </em>


&nbsp;


&nbsp;


&nbsp;


&nbsp;


&nbsp;


&nbsp;


&nbsp;


<a href="#_ftnref1" name="_ftn1">[1]</a> There would be where to run if the enemies attacked. Credo sia nowhere.
                                


                                



