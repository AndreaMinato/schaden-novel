---
weight: 1193
title: Capitolo 1193- Un’Inseguitore del Vento (Parte II)
pubDate: 2025-08-07T11:37:51.073Z
tags:
    - rtw
---


Proprio come aveva detto Finkin, l’Accademia era deserta. I tre superarono diversi edifici e si fermarono di fronte alle alte mura torreggianti.


“Questo...”


“Siamo dalla parte ovest dell’aeroporto.” Disse Finkin prendendo una scala di legno e appoggiandola contro al muro. “Seguitemi.”


Good esitò per un attimo prima di salire. Ma nell’istante in cui arrivò in cima al muro, si lasciò involontariamente sfuggire un’esclamazione. Un sole rosso stava lentamente tramontando nell’oceano, riflettendo una luce dorata sulle onde scintillanti. Le sfumature gialle e blu donavano al cielo tutta un’altra sensazione. Le nuvole si allungavano verso l’orizzonte, assomigliando ad una rampa che conduceva verso il mare. Mentre la grande pista che avevano sotto ai piedi era il punto di partenza per raggiungere il cielo.


La brezza marina disperse l’irritazione che attanagliava il cuore di Good. Chiuse gli occhi e, con le braccia aperte, immaginò se stesso al posto di comando, in attesa di decollare.


“Una bella vista eh?” Disse Finkin sorridendo. “Ho scoperto questo posto fantastico. Dobbiamo solo fare attenzione a non cadere.”


Hinds fu l’ultimo a salire. “Quindi... cosa facciamo ora?”


“Ovviamente dobbiamo andare lì, ma ci dobbiamo portare dietro anche la scala.” Disse Finkin indicando degli edifici non molto distanti. Anche il “Gabbiano” che avevano visto per la prima volta era uscito da lì. Gli hangar erano piuttosto vicini a loro e una delle estremità era a circa due metri dal muro.


Grazie all’intenso addestramento di equilibrio che avevano ricevuto, potevano camminare facilmente in cima al muro e in meno di quindici minuti raggiunsero la destinazione.


Gli  hangar erano di due o tre metri più alti rispetto al muro, per questo non sarebbero riusciti a salire fin sul tetto. Le finestre però erano più o meno allo stesso livello e, stando in punta di piedi, riuscivano a spiare attraverso i pannelli di vetro.


“Aerei coperti... aerei coperto... li vedo!” Gridò Finkin.


Lo sguardo di Good seguì quello dell’amico e si sentì stringere in petto.


In uno degli hangar c’erano quattro biplani, ma non erano ricoperti da teli. Gli occhi di Good si incollarono sui loro corpi lisci ed eleganti. Il suo cuore si gonfiò di eccitazione all’idea che un giorno, avrebbe operato uno di quelli.


Chi se ne importava dei cavalieri! Era il cielo il luogo in cui lui era destinato ad essere!


Finkin appoggiò la scala alla finestra e batté le mani compiaciuto. “Non abbiamo messo piede nell’aeroporto, quindi tecnicamente, non abbiamo infranto regole.”


Era una scusa ridicola e Good lo sapeva bene, ma non riuscì a trattenersi dall’intrufolarsi nell’hangar attraverso la finestra.


Con sua grande sorpresa, trovandosi di fronte all’oggetto, il cuore che poco fa batteva all’impazzata si era calmato.


Dopo che furono scesi, gli altri due corsero verso il velivolo più vicino mentre lui li seguì da dietro.


“Wow, è... spettacolare!” Disse Hinds toccando l’aeroplano. “È metallo.”


“Si, ed è sottile come la pelle. Guarda...” Aggiunse Finkin premendo sopra con le dita e lasciando un’ammaccatura sulla superficie. “Mi chiedo come l’abbiano costruito.”


“Ehi, vacci piano. Non vorrai mica romperlo.”


“Non preoccuparti, ha un’ottima elasticità.”


“Davvero? Fammi provare...”


Good non era meravigliato dal velivolo come i suoi due amici. Al contrario, montò sull’aereo come guidato da una forza misteriosa e raggiunge la cima.


Secondo le illustrazioni sulla copertina del Manuale di Volo, quello era il punto esatto dove si era seduta la Principessa Tilly mentre si ergeva in volo sopra al mare e ai continenti.


Good si sedette nel posto del pilota.


Quindi era questo il mondo agli occhi di un Cavaliere dell’Aeronautica.


L’ala di sopra e i due telai di supporto sui lati coprivano una buona metà della visuale, ma gli permettevano anche di concentrare lo sguardo davanti a sé. Il sedile su cui era seduto era ricoperto con una pelle morbida, riusciva persino a sentirne il tipico profumo. Il cruscotto non era composto da due cerchi disegnati sul legno, ma erano due bussole ricoperte da vetro trasparente. Entrambi la leva di comando ed i pedali erano fatti di metallo. In cima alla leva c’era anche uno strato di materiale semi-morbido che la rendeva piacevole al tatto e non scivolosa.


Good afferrò una leva e la abbassò. Sentì provenire da dietro un suono di ingranaggi.


Tutto questo era completamente diverso dalla leva in legno della sala di addestramento, riusciva a sentire chiaramente che i fili di acciaio reagivano. Non provava più quella sensazione di vuoto, poteva sentire che la leva di comando diventava sempre più pesante, come se stesse rispondendo ai suoi comandi.


“Oh cielo, che cosa stai facendo?!” La voce di Hinds attraversò l’aria come una frusta interrompendo i suoi pensieri.


“Ehm...” Good lasciò subito la presa. “Stavo solo...”


“Facendo pratica?” Lo schernì Finkin. “Chi è che prima mi dava del pazzo? E chi è che senza dire niente si è infilato da solo nella cabina di pilotaggio? Non dicevamo che avremmo solo dato un’occhiata?”


“Scusa, non ho resistito...”


“Stai tranquillo.” Lo interruppe Finkin. “Non penso che un test possa romperlo, inoltre, ci hanno insegnato a fare così durante l’addestramento. Ma fai veloce, anch’io voglio provare.”


“Aspetta.” Disse Good un po’ riluttante. “Ho solo provato ad abbassare la leva, vuoi prima sederti sul posto del passeggero?”


“E io?” Protestò Hinds salendo su un’ala.


Mentre i tre stavano litigando per i posti, udirono improvvisamente lo scricchiolio di un chiavistello provenire dalla porta.


Good impallidì subito.


Hinds terrificato disse: “Perché... perché vengono proprio in questo momento?”


“Che cosa facciamo?”


Finkin era l’unico che sembrava un po’ più calmo: “Non abbiamo tempo per scappare, nascondiamoci!”


Tuttavia, in questo ampio hangar non c’era un singolo luogo in cui nascondersi e la cabina di pilotaggio era troppo stretta per tre uomini adulti. Prima che poterono scendere dal velivolo, qualcuno era già arrivato.


“Chi va là?”


“Fermi tutti!”


Con un susseguirsi di schiocchi, Good si ritrovò circondato dal Primo Esercito.


Avevano i fucili puntati addosso e non osavano fare alcuno movimento. Ben presto si ritrovarono a terra.


“Che cosa succede?” Una sagoma familiare comparve davanti a loro. Altri non era che la Principessa Tilly. “Intrusi?”


Prima ancora che le guardie potessero rispondere, Finkin gridò disperato: “Vostra Altezza, abbiamo sbagliato! Siamo studenti all’Accademia dell’Aeronautica e siamo venuti qui per vedere gli aerei solo per pura curiosità! Abbiate pietà di noi!”


<em>“Quindi lo sapevi anche tu che era vietato.”</em> Si lamentò Good in cuor suo. Stavolta era davvero finita.


Dopo aver sentito tutta la storia, la Principessa Tilly annuì senza alcuna espressione: “Capisco. In base alle regole dell’Accademia, sarete puniti con una detenzione di almeno quindici giorni e sarete squalificati per sempre dal diventare Cavalieri dell’Aeronautica. Potete scegliere cosa diventare in futuro, se fare i contadini o i tuttofare. Andate a fare rapporto al vostro ufficiale.”


“A-agli ordini...” Risposero Finkin e Hinds amareggiati.


Il cuore di Good sprofondò. Quando vide che le guardie li stavano per trascinare via, sentì un’ondata di coraggio provenire da chissà dove. Alzò la testa e gridò: “Vostra Altezza, la scongiuro! Voglio solo diventare un pilota, sono disposto a fare qualunque cosa! E poi... e poi sento che mi manca la sensazione di volare, posso allenarmi quanto mi pare ma non mi basta! Non sono venuto qui solo per curiosità!”


“Oh?” Tilly inarcò le sopracciglia. “Parli di una sensazione?”


“Si, non riesco a coordinare le istruzioni sul Manuale con le mie azioni. Come se immaginassi di volare ma non riuscissi a percepire neanche un soffio di vento... ehm, non proprio, è come se...” Good si spremette le meningi nel tentativo di descrivere la sua sensazione. “Non so come descriverlo a parole, ma mi sembra che per quanto mi alleni io non sia coordinato...”


Le guardie conversavano tra loro a bassa voce.


“Sta solo dicendo un sacco di sciocchezze.”


“Ma è fuori di testa questo?”


“Portatelo via, sta solo infastidendo la Principessa Tilly.”


Tilly studiò Good con lo sguardo: “Tu sei Good giusto? Volto d’Aquila mi ha detto che te la cavi piuttosto bene in tutte le materie e che sei il primo ad essersi abituato all’addestramento con l’ombra magica, inoltre mi ha anche detto che sei piuttosto laborioso.”


“Io...”


Tilly lo interruppe con tono altezzoso: “Com’è? La sensazione di pilotare un aereo?”


“Eh?” Good si sbalordì.


“Non hai detto che ti mancava una certa sensazione del volare? E ora? Credi di riuscire a volare da solo?”


Indugiò per un momento, strinse i pugni: “Vostra Altezza... credo di riuscirci.”


“Allora provaci.” Disse Tilly voltandosi dall’altra parte. “In realtà domani avevo intenzione di iniziare l’addestramento su aerei veri. Se gli altri studenti falliscono, possono riprovarci ancora, ma tu no. Se fallirai verrai espulso definitivamente dall’Accademia. Ovviamente puoi anche decidere di accettare la punizione. La scelta è tua.”


“Io voglio volare.” Stavolta Good rispose senza il minimo indugio.


“E così sia.” Disse Tilly. “Già che ci siamo, anche gli altri due dovranno decidere cosa fare.”


&nbsp;


<em>Aris</em>
                                


                                



