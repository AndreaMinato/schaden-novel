---
weight: 1197
title: Capitolo 1197- La Torcia Della Civiltà
pubDate: 2025-08-07T11:37:51.073Z
tags:
    - rtw
---


&nbsp;


La prova, durata una settimana, non solo indicava qualcosa di molto importante per gli studenti dell’Accademia dei Cavalieri dell’Aeronautica, ma segnalava anche l’inizio ufficiale del loro programma di allenamento; questa, ovviamente, aveva scosso l’intera città.


Diversi cittadini avevano notato un “gigantesco aquilone” volteggiare sulla zona meridionale della città. Nonostante Tilly usasse spesso l’”Unicorno” intorno al Castello, per la maggior parte del tempo le sue attività si svolgevano in zone disabitate; per questo motivo, la gente non aveva mai visto un vero aereo.


I curiosi si riversarono nella zona sud, con la speranza di vedere l’aereo quando questo fosse spuntato fuori dallo scalo. All’inizio, solo gli abitanti di Porto Poco Profondo e dell’area industriale erano a conoscenza della prova; però, in soli tre giorni la notizia si sparse per l’intera città e l’Accademia venne presa d’assalto da una folla di curiosi. Ogni volta che un aereo passava davanti ai loro occhi si levavano degli applausi chiassosi, come se fossero loro stessi a pilotarli.


Miele approfittò di questa occasione e pubblicò un articolo dal titolo “Un Miracolo Ricorrente”, descrivendo i dettagli della prova dei piloti cadetti, corredato da due fotografie ravvicinate del biplano, cosa che fece schizzare le vendite del Settimanale di Graycastle alle stelle.


Molti mercanti fuori da Neverwinter fiutarono un’occasione e presero a comprare il giornale ad un alto prezzo dai locali dopo che le copie furono esaurite. Coloro che non erano finanziariamente in grado di farlo assunsero delle persone per copiare quanto riportato e replicare le fotografie: una simile attività fece impennare il prezzo del giornale in città.


I Cavalieri dell’Aeronautica, quindi, divennero noti a tutti in Neverwinter nel giro di una notte.


Roland ricevette il rapporto di Tilly una settimana più tardi.


150 cadetti su 197 avevano superato la prova, il che voleva dire che 47 avevano fatto precipitare l’aereo a causa di un qualche grave errore di valutazione; poiché ne vennero usati solamente quattro, in media ogni aereo si era schiantato 11 volte.


Questo dato era abbastanza alto, ma Roland sapeva che l’aeroplano non pesava molto ed aveva una struttura semplice: fino a quando il motore non si fosse danneggiato, sarebbe stato semplice ripararlo. La maggior parte degli schianti, notò, si era verificata durante la fase di atterraggio, a causa dell’alta velocità o della lentezza nel compiere l’operazione. Roland era sicuro che, con qualche piccola riparazione qua e là, il biplano sarebbe tornato al suo splendore.


Certo, gli aerei così riparati non avrebbero funzionato bene quanto quelli nuovi di zecca; e in effetti, due erano così messi male che non avrebbero più soddisfatto le necessità degli studenti. Per essere sicuri che questi ricevessero un addestramento adeguato, servivano dai 12 ai 15 biplani, almeno, per le fasi avanzate del programma di addestramento.


Questo era anche il numero richiesto per creare una squadra, nel suo mondo di provenienza.


Roland comprese che l’intero report voleva dire una cosa soltanto: “L’Aeronautica Militare ed io abbiamo bisogno di soldi, e sei tu che ce li devi dare.”


Posò il rapporto soddisfatto. Doveva ammettere che Tilly aveva del talento, avendo già un’idea della natura dell’Aeronautica quando si trovava ancora ai suoi albori: una flotta efficiente non aveva solo bisogno di soldati ma anche di un gran numero di aerei per l’addestramento.


Al momento, tutte le fabbriche di Neverwinter erano disperatamente a corto di personale. Sembrava che non potessero crearne molti in un ristretto periodo di tempo.


Oltre a Tilly, anche Edith Kant, Capo dello Stato Maggiore, gli consegnò un rapporto.


Era breve ma abbastanza interessante.


Edith credeva che i Cavalieri dell’Aeronautica avessero il potenziale per cambiare l’andamento della guerra e che avrebbero persino avuto un ruolo decisivo sul risultato della battaglia, a patto che venissero usati in maniera appropriata. Quindi, voleva istituire una commissione di ricerca da inviare all’Accademia per approfondire il funzionamento degli aerei ed usare tali conoscenze per studi strategici futuri. Preparò anche un paio di tattiche specifiche per i Cavalieri dell’Aeronautica, che sperava di discutere in dettaglio con Roland il prima possibile.


Edith era probabilmente una dei pochi ufficiali a cui importasse veramente degli aerei. Roland apprezzava la sua spiccata perspicacia e la sua capacità di capire subito le potenzialità degli aerei impiegati in operazioni militari.


Mentre Roland stava pensando di farla chiamare per discutere dei Cavalieri dell’Aeronautica, la sua guardia gli riferì, “Vostra Maestà, il Ministro dell’Edilizia, Sir Karl Van Bate, vorrebbe vedervi.”


Roland tolse la mano dal telefono e disse, “Fallo entrare.”


“Agli ordini, Vostra Maestà.”


“Maestà,” lo salutò Karl quando entrò nell’ufficio. “La costruzione dell’Edificio dei Miracoli è completa.”


…


Roland si meravigliò dinnanzi all’imponente edificio mentre lo guardava dal basso.


Gli ci erano voluto due anni per completare questa magnifica costruzione, sborsando tonnellate di ori reali ed un’enorme quantità di acciaio e cemento abbastanza per realizzare tre Ponti Fiumerosso. Grazie a Lotus, Colibrì ed alle altre streghe, erano riusciti a completare i lavori con pochi operai e risorse.


Avere la costosa abitudine di sperperare risorse nazionali ed il pallino per strutture stravaganti avrebbe sicuramente indebolito il potere dello Stato; però, l’impatto che questo edificio ebbe sui cittadini fu anch’esso straordinario, cosa che si poteva dedurre dalle reazioni dei presenti.


Il forte contrasto tra gli edifici a due o tre piani e l’Edificio dei Miracoli, alto 50 o 60 metri, esaltò Roland.


In quanto nuovo simbolo di Neverwinter, non solo lasciava la gente senza parole grazie alla sua grandezza inarrivabile ma era anche l’esempio dell’impiego delle più avanzate tecnologie attualmente disponibili in questa era. Per esempio, il suo sistema di drenaggio era composto da diverse vasche a livelli diversi per far in modo che l’acqua defluisse in maniera efficiente.


In aggiunta, quattro “ascensori” interni, azionati da delle macchine a vapore nei sotterranei, riuscivano a trasportare dozzine di persone alla volta a piani diversi. Nonostante questi fossero abbastanza rudimentali in confronto a quelli moderni e richiedessero che vi fossero dei manovratori per farli funzionare, erano un qualcosa di mai visto qui. I passeggeri potevano vedere tutta la città dalle porte finestre presenti nell’ascensore.


“Vostra Maestà, vi prego, dite qualcosa,” gli suggerì Karl mettendogli la mano sul petto dopo esser saliti sul podio. “I vostri sudditi vi stanno aspettando.”


Roland annuì e salutò le migliaia di persone sotto di lui.


Si levò un’ondata di applausi.


“Buon pomeriggio, miei sudditi.”


“Questo è il giorno in cui l’Edificio dei Miracoli apre ufficialmente al pubblico; è una costruzione che stabilisce diversi primati mondiali. Questo giorno sarà ricordato dai nostri figli! Tuttavia, non voglio parlare di quanto sia magnifico ma di ciò a cui voi tutti siete più interessati: cioè, chi vivrà qui e per quale motivo è stato costruito.”


“È per i nobili? No, Graycastle li ha privati dei loro poteri. È per la famiglia reale? Ovviamente no, non mi serve un edificio così grande per il mio letto. La risposta è semplice: questo edificio è per tutti i cittadini di Neverwinter, quindi, per tutti voi.”


“Voi avete costruito l’Edificio dei Miracoli e di conseguenza questo miracolo è vostro!”


“Ogni sua stanza sarà messa in vendita. Non dovete essere un nobile per potervela permettere. Portate la vostra carta d’identità e potrete vivere in un edificio destinato a diventare parte della nostra storia!”


Non appena Roland ebbe finito, si levò un’altra ondata di applausi.


“Lunga vita al Re!”


“Lunga vita a Neverwinter!”


Dopo che le urla furono scemate, continuò, “Noi, accendiamo la torcia sul tetto dell’edificio. Da oggi in poi, questa torcia verrà accesa ogni notte ed illuminerà l’intera città!”


Nel boato fragoroso, Roland ed un paio di funzionari del Comune entrarono nell’ascensore e salirono fino in cima.


Un’enorme vasca di pietra si trovava al centro del tetto, traboccante di olio nero. Questo, appositamente lavorato in precedenza, poteva durare per un lungo tempo, e non avrebbe neanche rilasciato un cattivo odore o prodotto del fumo. Quindi, rappresentava il combustibile perfetto per una torcia che doveva ardere a lungo.


“Vostra Maestà,” disse Usignolo porgendogli la torcia.


Roland annuì, la prese in mano e si sporse sulla vasca.


Si ricordò all’improvviso di una canzone che aveva sentito una volta, le sue parole familiari che gli riaffiorarono nella mente.


“Nel momento in cui ci fu il primo segno di vita sott’acqua… hai compiuto un lungo viaggio…”


Un sorriso comparve sul suo volto ed accese la torcia.


Questa era la fiamma della civiltà umana, e sperava che avrebbe arso per sempre.


&nbsp;


<em>Mithdran </em>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>
                                


                                



