---
weight: 1198
title: Capitolo 1198- Uno Straniero
pubDate: 2025-08-07T11:37:51.073Z
tags:
    - rtw
---


&nbsp;


Baia della Sedimentazione, Regno del Cuore di Lupo.


Poiché si trattava di una delle due città portuali del Regno, il molo era sempre movimentato. I mercanti dell’entroterra caricavano e scaricavano le loro navi prima di lasciare questa banchina alla volta di un nuovo viaggio; oppure, vendevano le proprie merci con i commercianti locali. Per questo motivo, la zona del molo fungeva essenzialmente da grande mercato, nel quale si verificava qualsiasi tipo di transazione, dalla vendita di pellicce fino alla compravendita di schiavi.


White si sistemò nella sua carrozza, languendo verso i chiassosi vetturini mentre fissava l’oceano.


Fin dallo scoppio della guerra tra Graycastle ed Hermes, le chiese locali aveva smesso di inviare bambini alla Città Santa. Avendo perso la loro principale fonte di guadagno, i mercanti del Regno del Cuore di Lupo si davano da fare per tirare avanti. Quel che era peggio era che, a causa degli scontri tra i nobili locali, la pace non era stata ristabilita dopo la caduta della Chiesa. Cocchieri come White, avendo problemi di denaro, dovevano quindi recarsi a Baia della Sedimentazione per cercare un nuovo lavoro.


Nonostante la guerra avesse in qualche modo avuto un impatto anche qui, la nobiltà continuava ancora a condurre la propria vita stravagante. Poiché la strada che conduceva alla Montagna della Gabbia era ora sotto il controllo della Famiglia Token, agli altri Lord non era rimasta altra scelta se non affidarsi al commercio marittimo per far arrivare ciò che volevano: tutto ciò, in un certo senso, aiutava l’economia.


Certo, questa prosperità temporanea era anche in parte dovuta al fatto che il barone di Baia della Sedimentazione non aveva preso alcuna posizione, rimanendo neutrale.


Questo era uno dei motivi per cui White voleva stabilirsi qui.


Era vecchio e non voleva spostarsi di nuovo.


White aveva intenzione di continuare a trasportare carichi per un po’ ed acquistare una casa con i soldi guadagnati, prima di avviare la sua piccola attività in proprio.


“Hey, capo, oggi hai trovato qualcosa da fare?” All’improvviso, un giovane lavoratore salì sul suo cocchio e prese a deriderlo.


“Fuori dai piedi, non sono affari tuoi,” disse White bruscamente agitando la mano come se stesse scacciando una mosca noiosa. “Non salire sul mio cocchio, non ti puoi permettere il costo di queste ruote favolose.”


“Non dire così. Guardami, sono piccolo! Davvero danneggerei il tuo carro?” Protestò il giovane dandosi colpetti sul petto e buttandosi all’interno. Raccolse una pagliuzza da terra, se la mise tra i denti e si guardò intorno. “Che cosa hai trasportato a sto giro? Perché c’è un odore così strano qui dentro?”


“Fuori, o ti prendo a calci in culo,” grugnì White. Non conosceva il nome del ragazzo, ma tutti gli altri operai lo chiamavano Smarty: White non capiva il perché, non sembrava particolarmente sveglio; lo considerava solo un collega sconosciuto.


“Davvero? Con la tua gamba finta? Scommetto che ti fa male quando piove, vero?” Disse lui con disinvoltura. “Sembra proprio che stia per piovere. Muscoli ed ossa dovrebbero farti male adesso, no?”


Senza parole, White lo fissò, domandandosi come avesse fatto a scoprire il suo segreto.


“Haha, non fissarmi in quel modo, sono qui per aiutarti,” spiegò Smarty allungando le mani. “C’è tanta gente in cerca di lavoro, e tu sei un vecchio che non ha possibilità contro i giovani.”


“Che vuoi dire?”


“Semplice: i miei colleghi ti aiuteranno a trovare un buon lavoro. Sei interessato a collaborare con noi?”


“Ed in cambio?” Chiese White.


“Una commissione del 10%, non male come affare, eh?” Rispose lui, sorridendo.


White rimase in silenzio. Il cielo sopra di lui appariva cupo, la brezza marina gli sferzava gli abiti, preludio di un temporale. Era vero che la sua gamba finta poteva intralciare la sua carriera rispetto agli altri cocchieri, ed i datori di lavoro non avrebbero probabilmente affidato le loro merci a qualcuno che zoppicava.


Non udendo alcuna risposta, Smarty fece schioccare le dita e disse, “Be’, è un sì, vero?”


“Tu… non mi stai solo aiutando, no?” Chiese White dopo un po’ che lo fissava.


“Ahem, se venissero tutti a cercarmi chiedendomi aiuto, mi risparmierebbero un bel po’ di tempo,” rispose ambiguamente. “A proposito, non potresti mettere dei cuscini al posto della paglia? I prodotti più famosi a Baia della Sedimentazione sono le Bevande del Caos di Fiordi ed i profumi. Anche se i nobili tendono ad usare di solito le loro carrozze, non sai mai cosa può accadere in futuro. Avranno sempre bisogno di un mezzo in più. Ma il tuo puzza così tanto… anche se ti portassi qualche lavoretto, è probabile che nessuno vorrebbe assumerti…”


White lanciò un’occhiata all’eloquente ragazzo e capì finalmente il perché si quel nomignolo. In quanto uomo anziano e con esperienza, anche lui aveva avuto le sue esperienze di vita. Chiese poi, “Non mi hai chiesto che cosa ho trasportato l’ultima volta?”


“Sì?”


“Sterco di vacca da usare come combustibile,” risposte lentamente. “Era essiccato al sole, ma potrebbe essere ancora umido qua e là.”


Smarty si irrigidì. Sputò la pagliuzza e vomitò.


White grugnì tutto contento. Un ragazzo era alla fin fine ancora un ragazzo. Riportò i suoi occhi sull’oceano e si paralizzò all’improvviso.


Gli comparvero davanti, lentamente, diverse navi a tre alberi, tutte delle Camere di Commercio di Fiordi, gli alberi alti quasi 100 piedi, le bandiere dorate bordate di nero. Non sapeva quale Camera fosse.


Ad ogni modo, a White importava solo di quello che trasportavano. Con delle navi così grandi, era sicuro che avrebbe avuto qualche commessa anche senza l’aiuto di Smarty.


White scese dal cocchio e slegò il cavallo. Stava per recarsi fino alla banchina quando il ragazzo improvvisamente lo tirò da dietro.


“Hey… sembra che ci sia qualcosa di strano.”


L’uomo si voltò con impazienza e fissò di nuovo l’oceano.


Comparvero altri alberi dietro alle tre navi principali, le loro vele che formavano un “muro bianco” nel mare.


“Per Dio Onnipotente…”


Quelle navi di un nero grigiastro coprivano tutto l’oceano. White cercò di contarle ma abbandonò subito l’idea dopo che ne vide 50 davanti a sé. Visto che ne comparivano sempre di più, era difficile definirne il numero esatto: ce n’erano probabilmente 100 o 200 in tutto, e magari persino di più!


C’erano delle grandi navi a tre alberi ma anche diversi battelli a vapore. White aveva già visto queste nuove imbarcazioni in passato, ma questa era la prima volta che ne vedeva così tante. Era certo che persino quelli che vivevano nel porto non avessero mai visto in vita loro una flotta così grande.


I venditori ambulanti, i marinai e gli scaricatori lasciarono perdere ciò che stavano facendo e guardarono la flotta in avvicinamento.


La banchina si fece all’improvviso silenziosa.


Poiché le navi si stavano avvicinando sempre più, riuscivano adesso a vedere più distintamente le bandiere; White riusciva a fatica a identificare lo stemma, che rappresentava una torre alta e delle lance. Tutte le navi avevano lo stesso blasone. Un centinaio di stendardi si agitavano al vento, formando un nuovo orizzonte che meravigliava gli spettatori.


Smarty sussultò.


“Quello è… lo stemma di Graycastle?”


White balbettò incredulo, “stai dicendo… che il Re di Graycastle è venuto qui?”


Visto che la Baia della Sedimentazione non poteva ospitare così tante navi, buona parte di esse ammainò le vele fuori dal porto e solo una decina di battelli a vapore si avvicinò alla banchina.


Non appena le navi attraccarono, da esse scese un gruppo di uomini in uniforme, tutti inespressivi, duri e schivi come soldati esperti.


White deglutì. Per un qualche motivo, aveva paura di questi uomini che non aveva mai visto prima. Ebbe l’impressione che tutta la gente nella banchina provasse lo stesso. In poco tempo occuparono tutta l’area ma nessuno osò protestare.


White si rese conto che questa flotta non era qui per commerciare.


L’aria si fece più pesante.


Le nubi scure nel cielo sembrarono abbassarsi.


&nbsp;


<em>Mithdran </em>


<em> </em>


&nbsp;


&nbsp;


&nbsp;


&nbsp;


&nbsp;
                                


                                



