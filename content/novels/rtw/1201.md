---
weight: 1201
title: Capitolo 1201- La Prova
pubDate: 2025-08-07T11:37:51.073Z
tags:
    - rtw
---






Jean Bate non voleva affatto diventare il nemico del Re di Graycastle.


Anche se non lo aveva mai incontrato, aveva tanto sentito parlare di lui. L’Armata della Punizione Divina del Regno dell’Eterno Inverno e il Regno del Cuore di Lupo erano stati completamente sconfitti nella battaglia contro Graycastle; l’esercito dell’alleanza dei nobili del Regno dell’Alba era stato schiacciato in un giorno; Roland Wimbledon aveva unificato il suo Regno in sei mesi; in giro si diceva anche che Graycastle avesse persino interferito con il colpo di stato dell’Isola dell’Arciduca.


Tuttavia, questi pettegolezzi non erano paragonabili alla notizia secondo cui il Primo Esercito avesse combattuto contro i Demoni nell’ultimo anno. Sarebbe stato scettico se lo avesse saputo dagli altri Signori, ma trovava difficile negarlo se a dirlo era il Comandante del Primo Esercito.


Ciononostante, che Jean ci credesse o no, non aveva modo di confermare la sua fondatezza.


A suo avviso, il piano del Re di Graycastle era in realtà un po’ troppo irrealistico e persino ridicolo. Avrebbe immediatamente giurato la propria fedeltà a Roland se fosse salito al trono del Regno del Cuore di Lupo, ma il problema era che la sua vera intenzione era quella di ricollocare il popolo nei due Regni! Stando a ciò che aveva detto Ascia d’Acciaio, Re Roland aveva intenzione di trasferire via mare e via terra gli abitanti dei due paesi fino all’ultimo civile. Alla maggior parte dei nobili non importava dei loro sudditi fintanto che lo spostamento avesse portato loro dei profitti. Tuttavia, evacuare l’intera città sarebbe stata tutta un’altra storia. Una città abbandonata significava una drastica riduzione di cibo, tasse e crescita industriale. I nobili non avrebbero mai accettato così facilmente questo piano se non fosse stato assolutamente necessario.


Anche se il Primo Esercito era inattaccabile, non poteva assolutamente dichiarare guerra a tutti i nobili del Regno del Cuore di Lupo. Senza l’aiuto dei locali, il loro supporto logistico militare sarebbe stato in un limbo. Inoltre, pareva che Graycastle intendesse disperdere le proprie forze per attaccare i due paesi contemporaneamente, il che era un atto sorprendentemente arrogante e vanaglorioso secondo Jean.


Dopo quello che era sembrato un lungo silenzio, Jean Bate disse con voce sommessa: “Non riesco proprio a capire la logica alla base di tutto questo. Se i demoni non stessero arrivando dalla Catena Montuosa Invalicabile, e noi continuassimo a supportare il Re di Graycastle, perderemmo uomini, terreni agricoli, città e miniere. Temo che non saremo in grado di affrontare una perdita di tale portata.”


‘’Non vi posso spiegare il perché. In qualità di Comandante del Primo Esercito, il mio compito qui è quello di portare a termine la missione. Sua Maestà l’ha affidata a me. Ma…’’ Ascia d’Acciaio si interruppe e poi continuò, “Se verrete a Neverwinter, saprete la risposta.”


‘’Bene allora. Adesso, un’ultima domanda…’’ disse il Barone inumidendosi le labbra. “Avete detto che i nobili possono prendere le loro decisioni. E se decidessi di venire con voi?’’


Ascia d’Acciaio annuì comprensivo, indicò un impiegato accanto a lui e disse: “Questo è Remy, il Funzionario dell’Immigrazione dell’Ufficio Amministrativo di Neverwinter. Vi spiegherà il prossimo passo.”


‘’Salve Signor Barone, in questo caso, diventerete un membro del Regno di Graycastle,” disse il Funzionario dell’Immigrazione mentre sfogliava una pila di documenti. “La prima cosa che posso dirvi è che Re Roland Wimbledon è un Sovrano benevolo. Non ha mai maltrattato nessuno che ha dato un contributo al Regno. Visto che Graycastle è governato da una serie di leggi, i nobili del Regno vengono privati del loro potere feudale. Le terre non possono essere ereditate. Lo stesso vale anche per Voi. Dato che avete una ricca esperienza nella gestione di una città, potreste unirvi all’Ufficio Amministrativo assumendo il ruolo di Governatore Locale o aiutare Sua Maestà ad espandere il suo territorio, per esempio, le Pianure Fertili. Naturalmente, se i demoni non invaderanno i Quattro Regni, sarete libero di continuare a regnare sulla Baia della Sedimentazione se vorrete.’’ ‘’Se sarete fortunato, potrete governare una terra molto più grande di questa città, considerato che non tutti i nobili si uniranno alla nostra causa.”


Remy impiegò un buon quarto d’ora per leggere tutti i documenti, che in effetti approfondivano l’aspetto prospettico della normativa che sembrava essere il risultato di una lunga deliberazione. Jean Bate credeva che la persona che aveva redatto questi documenti fosse un Ministro straordinario. Lui stesso non avrebbe avuto le capacità di svolgere un lavoro così meraviglioso.


In breve, il contenuto principale di quest’offerta era un interscambio tra interessi a breve e a lungo termine. Sarebbe potuto diventare molto più che un Signore della Baia a seconda del suo rendimento. Se si trattasse di un buon accordo o no dipendeva esclusivamente da lui.


Avrebbe voluto sistemarsi per contemplare accuratamente questa proposta. Tuttavia, la condizione attuale lo obbligava a prendere una decisione veloce.


Almeno era meglio che venire ucciso da una delle due famiglie.


Era convinto che ci sarebbero voluti più di uno o due anni per evacuare due paesi. Durante la ricollocazione, avrebbe continuato a governare sulla Baia della Sedimentazione senza preoccuparsi della minaccia delle due famiglie.


Perciò fece un respiro brusco e rispose: “Vorrei giurare fedeltà al Re di Graycastle.”


‘’Una scelta saggia,’’ commentò Ascia d’Acciaio con lo stesso sguardo di pietra, come se avesse previsto il risultato. ‘’Adesso potrete emettere un ordine amministrativo per iniziare l’evacuazione. Abbiamo un team di esperti per assistervi in questa faccenda.”


“Così in fretta?” Domando il Barone, sorpreso.


‘’Sì, non staremo qui a lungo. Il Primo Esercito lascerà il Regno del Cuore di Lupo per l’entroterra in tre giorni.”


‘’Ma’’ proseguì Jean Bate dopo un momento di esitazione. “I cavalieri della Famiglia Tusk e della Famiglia Cancello Pietrarossa non ve lo lasceranno fare. Probabilmente non opporranno apertamente resistenza a Graycastle, ma potrebbero interferire con la vostra operazione attaccando la Squadra di Pattuglia della Baia della Sedimentazione.”


Si sentiva un po’ in imbarazzo nel rivelare questa verità, solo un’ora fa aveva detto ad Ascia d’Acciaio di essere l’unico governatore della Baia della Sedimentazione. Tuttavia, doveva sollevare questo problema adesso per evitare che le due famiglie creassero dei problemi in caso fossero venuti a sapere della sua congiura con Graycastle e del fatto che avesse offerto la terra. Si trattava anche di un test per vedere se Ascia d’Acciaio avesse davvero intenzione di mantenere la sua promessa.


Ma la risposta di Ascia d’Acciaio lo sorprese nuovamente.


‘’La Baia della Sedimentazione è la chiave di questo piano di immigrazione, e non permetterò a nessuno di ostacolarlo. Ci saranno circa 100 persone di stanza qui dopo la partenza del Primo Esercito,” disse mentre annuiva ad uno dei suoi assistenti, che abbandonò subito il salotto. “Ho fatto delle ricerche sul Regno del Cuore di Lupo prima di dirigermi qui. Come ho detto, non permetterò alcuna interferenza. Nessuno potrà palesemente resisterci o giocarci dei brutti tiri. A tal fine, prenderemo dei provvedimenti per rimuovere questi potenziali ostacoli.”


“Intendete dire”


‘’Vedere per credere,’’ disse Ascia d’Acciaio mentre si alzava in piedi. ‘’Non preoccupatevi. Queste minacce di cui vi state preoccupando presto spariranno.”


‘‘Piove ancora così forte,’’ osservò Smarty mentre tendeva la sua mano, sentendo le gocce di pioggia.


‘’E allora?” Domandò White mentre si colpiva la gamba dolorante con le mani. “Perché sei ancora qui?”


‘’Non voglio inzupparmi. Poi, questo capanno è di tutti. Posso restare qui finché voglio,’’ ribatté lui con una smorfia.


“Tu” disse White, come se gli avesse fatto un torto. Stava per dare a Smarty una lezione, insegnandoli ad avere un po’ di rispetto per le persone più anziane, quando la sua attenzione venne improvvisamente catturata da un gruppo di uomini di Graycastle intenti a lasciare le loro tende.


L’acqua schizzava sul terreno mentre quelle persone si ritiravano in due colonne.


Era molto curioso di sapere cosa fossero quei tubi in metallo riflettente che trasportavano sulle loro schiene. Erano inquietanti come quelle strutture nere che avevano allestito nelle guardiole.


Quando il gruppo di soldati scomparve nella pioggia, White capì improvvisamente perché si era sentito così agitato. Questi tubi di metallo non sembravano essere stati costruiti dagli umani. I normali fabbri non avrebbero mai potuto forgiarli.


Anche altre persone che avevano trovato riparo dalla pioggia lo avevano notato e iniziarono a mormorare.


Ma Smarty era rimasto sorprendentemente in silenzio.


Così White si voltò. Tuttavia, con suo sgomento, Smarty se ne era andato.


<em>Haru</em>
                                


                                



