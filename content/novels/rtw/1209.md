---
weight: 12090
title: Capitolo 1209- I Risultati Del Test
pubDate: 2025-08-07T11:37:51.074Z
tags:
    - rtw
---






Danny afferrò l’arma e notò subito che il baricentro era cambiato: questa era, nel complesso, più pesante di un normale fucile. Fatta eccezione per il secondo tubo montato sulla canna, questa non sembrava diversa dal fucile ad otturatore usato dalla maggior parte dei soldati del Battaglione della Armi da Fuoco, nonostante non avesse la stessa qualità di un fucile da cecchino. La differenza maggiore era che questo tubo di metallo aggiuntivo correva per tutta la lunghezza della canna ed era collegato all’otturatore.


Doveva essere questo il motivo per cui l’arma riusciva a sparare in continuazione.


Danny prese la mira e premette il grilletto; tuttavia, anziché abbassare lo sguardo sulla canna, fissò il tubo di metallo sul lato della stessa.


Accadde qualcosa di straordinario quanto il proiettile sfrecciò via, facendo tremare l’arma: fu solo per un istante, ma Danny notò il movimento dell’otturatore; il tondino sul tubo di ferro scattò in avanti e poi tornò indietro, insieme al pezzo di metallo attaccato alla sua estremità.


Di solito, quest’ultimo era fissato sulla canna: se qualcuno avesse cercato di muoverlo, si sarebbe inceppato ed avrebbe rotto la canna. Però, il solco nel mezzo del pezzo di metallo permetteva all’otturatore di tornare indietro e quindi lo sbloccava.


L’intero processo si ripeteva poi al contrario: il tondino tornava indietro lungo il tubo e l’otturatore ritornava alla sua posizione originaria; il pezzo di metallo scivolava fino all’estremità e bloccava nuovamente la canna.


Era davvero un design ingegnoso!


Questa parte aggiuntiva era alquanto intuitiva: persino un profano come Danny riusciva subito a capire il meccanismo che vi stava dietro. Sostanzialmente, il tondino sul secondo tubo di metallo sostituiva il movimento manuale; la cosa furba in questo design era che il tondino stesso svolgeva quattro azioni allo stesso tempo, e cioè spingeva, tirava, sollevava e premeva. Senza alcuna forza esterna, l’arma si ricaricava in maniera automatica.


Danny sparò tutti i proiettili, incantato dal pungente odore di polvere da sparo e dalla voce familiare che lo accompagnava ogni volta sul campo di battaglia.


“Hai sbagliato un colpo su 20,” diceva Malt. “Non ci hai ancora preso la mano?”


“No, non ancora. Controlla se ne manco altri adesso.”


“Controlla cosa?” gli disse una voce sorpresa.


Danny ritornò in sé. Si rese all’improvviso conto di non trovarsi sul campo di battaglia, ed un gruppo di curiosi lo stava guardando all’interno del poligono di tiro. Danny guardò il comandante del Battaglione d’artiglieria, confuso in volto, mentre si tirava in piedi e disse, scuotendo la testa, “No… sto farfugliando.”


“Siete davvero un ottimo cecchino! 19 su 20! È veramente fantastico, eppure non siete ancora soddisfatto,” disse Van’er dandogli dei colpetti sulla spalla. Gli chiese poi, speranzoso, “Allora… cosa ne pensate di quest’arma?”


Danny era a conoscenza della competizione tra il Battaglione d’artiglieria e quello delle Armi da Fuoco; ad ogni modo, entrambi servivano il Re. E quindi disse, onestamente, “È perfetta, è solo un tantino instabile e pesante. Spero, se possibile, che anche la squadra dei cecchini possa avere un’arma del genere.”


A dir la verità, era precisa quanto un normale fucile usato per colpire obiettivi a 50 e 100 metri. Nonostante fosse molto più pesante, i cecchini ed il Battaglione d’artiglieria non dovevano sparare all’improvviso o portarsi l’arma in giro.


Il pregio più grande di questa versione migliorata era che consentiva ai soldati di continuare a sparare. Visto che il modello attuale non riusciva a farlo, i soldati dovevano riadattare la loro posizione e prendere di nuovo la mira dopo aver mancato il loro obiettivo; il riposizionamento portava via, di solito, un paio di secondi, ma il più delle volte perdevano di vista ciò a cui avevano mirato. Di conseguenza, sparavano con meno frequenza rispetto a normali soldati. Quest’arma migliorata, però, minimizzava il riaggiustamento e consentiva ai soldati di sparare immediatamente di nuovo; sarebbe quindi stata davvero utile in una guerra su larga scala.


Van’er fu contento di sentire che il suo lavoro avesse ricevuto un qualsiasi riconoscimento. Sorrise, “È ancora un prototipo. Se ci poteste aiutare a migliorare ulteriormente l’arma, mi sentirei più sicuro a parlare con Signor Ascia d’Acciaio.”


Van’er pensò che se la squadra dei cecchini avesse usato l’arma sviluppata dal Battaglione d’artiglieria, avrebbe quindi di sicuro superato Brian.


Danny, d’altro canto, accettò di aiutare Van’er solo per il suo personale interesse nei confronti delle armi in grado di uccidere demoni in maniera efficiente, per l’odore della polvere da sparo e per la voce del suo vecchio amico, Malt. E quindi disse, “Sono felice di essere di qualche aiuto, Signor Comandante.”


I due si sorrisero e giunsero ad un accordo.


…


Roland venne a sapere di questa nuova arma un paio di giorni più tardi.


Visto che un maggior numero di soldati del Battaglione d’artiglieria si recarono al Secondo Impianto Meccanico, il sovrintendente dello stabilimento riportò la cosa all’Ufficio Amministrativo, il quale in seguito inoltrò la notizia al Ministro dell’Ingegneria, Anna.


Roland era davvero meravigliato dalla copia sviluppata dalla strega; il design era rozzo, e nonostante l’arma riuscisse a sparare a ripetizione, si sarebbe rotta facilmente visto che il tubo di metallo aggiuntivo rimaneva esposto all’aria. L’arma necessitava quindi di una manutenzione continua.


Ma dopotutto, l’artiglieria non aveva bisogno di sparare molto frequentemente.


“Cosa ne pensi?” Chiese Anna sorridendo.


“Be’… ci sono enormi cose da migliorare, ma è un buon inizio,” Rispose Roland con disinvoltura. “Almeno, il tutto dimostra come i soldati abbiano iniziato a pensare con la propria testa e che abbiano un’idea del tipo di arma di cui hanno davvero bisogno. I pregi di quest’arma sono anche abbastanza ovvi, cioè i costi minimi ed i minimi cambiamenti.”


Ci sarebbe stato sicuramente un enorme incremento nel consumo di munizioni se l’intero esercito avesse iniziato ad usare questa nuova arma. Fortunatamente, i soldati di frontiera che si affidavano prevalentemente alle HMG non avevano sostanzialmente bisogno di sparare senza sosta.


“Be’, in quel caso, aiutiamoli,” disse Anna, annuendo.


Il design dell’arma venne ben presto perfezionato con l’aiuto di Anna. L’otturatore ed il pistone vennero rimpiazzati da una struttura a chiavistello; le sue giunture vennero racchiuse dentro un guscio per stabilizzare l’arma, in modo che non si inceppasse così facilmente. Dopo che una parte del sistema di raffreddamento venne messa da parte, l’arma fu ufficialmente perfezionata. Roland suggerì che questa dovesse prendere il nome di Van’er.


Poco dopo che venne annunciata la notizia, il Ministero dell’Ingegneria ricevette tantissimi suggerimenti e feedback.


Roland era contento per come stessero andando le cose.


Vedere finalmente il risultato di un’educazione universale.


Il successo del suo piano sull’istruzione lo emozionò più che l’arma stessa.


E poi, c’era un’altra buona notizia.


Celine gli comunicò che avevano fatto un passo avanti nella ricerca del Cubo magico cerimoniale.


Aveva scoperto un modo per ridurre di molto il consumo di uranio mentre stava ultimando il sesto gruppo di repliche.






<em>Mithdran </em>
























                                


                                



