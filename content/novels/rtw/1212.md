---
weight: 1212
title: Capitolo 1212- Pietra Arcobaleno
pubDate: 2025-08-07T11:37:51.074Z
tags:
    - rtw
---


‘’Ahm! Aiuto! Non riesco a girare. Qualcuno mi aiuti!”


Un penetrante shiek interruppe il filo dei pensieri di Roland. Guardò verso l’alto e vide il veicolo schizzare verso il letto di fiori al centro del cortile. Al suo interno era seduta Luna Misteriosa.


‘’Tu, tu idiota!’’ disse Lily a denti stretti. ‘’Spingi il freno!’’


‘’L’ho fatto… ma non funziona, ahhhh!” Gridò Luna Misteriosa terrorizzata.


L’auto correva. Rimbalzò nel letto di fiori e sfrecciò verso la porta del Castello.


‘’Sua Maestà, fate attenzione!’’ Gridò Wendy.


Ci fu istantaneamente un gran trambusto.


‘’Cavolo,’’ disse Roland fra sé e sé, guardando a bocca aperta Luna Misteriosa che guidava freneticamente il veicolo ad occhi chiusi. Era stupito che una macchina senza benzina potesse andare così male. Che guidatrice terribile era Luna Misteriosa!


Con suo grande sgomento, la folla non si era dispersa. Tutte le streghe, al contrario, si erano fermate davanti all’auto. In un secondo, tutte utilizzarono le loro varie abilità. Anna evocò un muro di Fuoco Nero; Lotus creò un fossato per separare Roland dal cortile; Iffy evocò la sua Gabbia Magica, e Andrea stava per scoccare la sua Freccia di Luce; Usignolo afferrò Roland per un braccio, pronta a trascinarlo nella nebbia in qualsiasi momento.


Alla fine, Phyllis e Lorgar fermarono il veicolo con la forza.


Afferrarono il paraurti dell’auto e la sollevarono da terra.


Poi, Anna abbassò il Cubo Magico Cerimoniale con il suo Fuoco Nero.


La macchina a vapore si silenziò immediatamente.


‘’Ahhhhh! Correte ragazzi!’’ Urlò Luna Misteriosa istericamente, la sua mano ancora sul volante.


‘’Tu, GRANDE ZUCCONA!’’ Lily attraversò il fossato e le diede uno scappellotto. Il suo urlo si trasformò subito in un brontolio.


Aprì gli occhi, le sue mani sulla sua testa, con l’aria di chi è innocente.


‘’Luna Misteriosa!”


Vedendo Wendy e Pergamena, arrabbiate, sfrecciare nella sua direzione, realizzò che aveva commesso un grave errore. ‘’Mi dispiace. Sono così dispiaciuta.’’ Supplicò, ma era troppo tardi. Era stata tirata fuori dal veicolo e portata dentro il Castello prima di poter giustificare il suo comportamento.


“Crei sempre problemi!’’


‘’Niente giorno libero per te questa settimana!”


‘’Ti ordino di scrivere 100 volte le regole dell’Unione delle Streghe!’’


‘’E dovrai anche completare cinque serie di compiti per casa prima di cena!”


Il pianto di Luna Misteriosa riverberava per tutto il cortile. Le streghe rabbrividivano al lungo mormorio degli echi, tutte eccetto Anna.


‘’Ho esaminato la macchina. Non c’è niente che non va nel manubrio o nel freno,’’ disse Anna a Roland. ‘’C’è solo un motivo per cui Luna Misteriosa ha perso il controllo.”


‘’Di cosa si tratta?”


‘’Non è abbastanza forte per manovrarla,” disse lei con aria magnificamente indulgente.


Roland rise ad una verità così divertente. A quanto pare, quelli più deboli di Luna Misteriosa probabilmente non avrebbero potuto guidare, a meno che lui non avesse installato un meccanismo d’assistenza per il manubrio e il freno.


Lotus e Anna sistemarono subito il cortile. Osservando un gruppo di streghe non in grado di mascherare il proprio entusiasmo, Roland disse facendo no con la testa: ‘’Se volete ancora fare un giro, allora parlate con Anna. Finché lei sarà d’accordo, non avrò alcuna obiezione. Assicuratevi solo di non distruggere il Castello. Giusto, un’altra cosa. Non dimenticate di tornare per pranzo.’’


‘’Sì, Vostra Maestà!’’


“Per favore fate andare me per prima!’’


‘’Hey, io sono arrivata qui prima di te!’’


Il cortile era nuovamente pieno di allegria.


...


‘’Signore, è qui.”


Una carrozza barcollò fino a fermarsi davanti ad una taverna. Victor Lothar scese dal mezzo e lanciò due argenti reali al cocchiere prima di entrare.


‘’Signor Victor!’’ Una bella giovane donna con indosso un vestito bianco lo salutò al trotto. Prese il suo bagaglio e disse con ardore: “Abbiamo tenuto la stanza per Voi. Prego, da questa parte.”


La sua camera era la più ampia dell’ultimo piano. Tutto era proprio uguale a come lo aveva lasciato l’ultima volta, inclusi gli incensi, le acqueviti di vino e la sua cameriera personale, Tinkle.


Victor annuì soddisfatto. Questo era il potere del denaro. Anche se non poteva riportare in vita i morti, poteva congelare il tempo.


‘’É passato molto tempo dall’ultima volta che siete stato qui,” disse Tinkle mentre tirava indietro le tende, apriva la finestra e gli versava una tazza di tè. ‘’Il mio capo pensava che aveste incontrato dei banditi o che foste morto in un naufragio. Ha chiesto al contabile di controllare gli ori reali che lasciavate qui ogni giorno per vedere per quanto tempo avremmo potuto riservarvi la camera. Voleva lasciarla a qualcun altro ma allo stesso tempo non voleva rompere il diritto contrattuale di Neverwinter. È stato davvero divertente vederlo intrappolato in un tale orribile dilemma.”


Victor sentì la sua fatica dissiparsi gradualmente mentre ascoltava il chiacchiericcio della sua cameriera. Le chiese: ‘’Non hai paura che scopra che parli male di lui alle sue spalle?”


Tinkle fece una linguaccia e rispose: “A meno che non siate Voi a dirglielo. Ad ogni modo, dove siete stato? Si trattava di una grande impresa?


‘’Beh, una specie,’’ disse lui mentre sorseggiava il tè. ‘’Ho passato gran parte del mio tempo nel Territorio Meridionale in questi ultimi sei mesi.”


‘’Il Territorio Meridionale?’’ Gli fece eco Tinkle confusa, la sua testa sbilenca. “Quella zona non è famosa per le pietre preziose?’’


‘’Ci sono pietre preziose ovunque, purché tu sappia dove trovarle,” disse Victor facendo spallucce. ‘’Per esempio, a sud crescono sugli alberi.”


‘’Ser, dovete star prendendovi gioco di me,” rispose la cameriera un po’ indignata.


Lui sorrise. Sapeva che Tinkle non gli avrebbe creduto. Infatti, neanche lui sarebbe riuscito a crederci se non lo avesse visto davvero con i suoi occhi. Il campo di cotone era, con sua sorpresa, persino più bello delle pietre preziose. Le piante coltivate da Foglia erano incredibili. Il cotone era grande e soffice come la neve, completamente diverso da quello che era abituato a vedere.


Era stato impegnato negli ultimi mesi. Aveva convocato tutti i marinai nella sua città natale, costruito uno stabilimento al Porto di Acque Chiare, e assunto del personale che lavorasse per lui. Una volta finita la stagione del raccolto, aveva iniziato a vendere il cotone al pubblico. Il suo business andava meglio di quanto si aspettasse all’inizio. Dato che questo nuovo cotone era economico e di alta qualità, avevano subito surclassato la concorrenza. Tutti i suoi prodotti erano abbastanza popolari, dalle coperte di cotone alle giacche di cotone invernali.


Ciononostante, sapeva che la competizione era sempre esistita. Sapeva anche che quando gli altri mercanti avrebbero cominciato ad acquistare i semi di cotone da Foglia, il suo mercato si sarebbe inevitabilmente ridotto un pochino. Perciò, oltre ai comuni tessuti di cotone, aveva prodotto anche dei beni di lusso, principalmente abiti cuciti per clienti benestanti. Tutti i capi di abbigliamento venivano ideati e realizzati accuratamente, con un minuscolo logo fatto di pietre preziose colorate posto sulle maniche e sui colletti indicante l’unicità dei suoi prodotti.


Quegli abiti vennero subito scoperti da un certo numero di persone e di conseguenza vennero chiamati: ‘’Pietre Arcobaleno’’.


Così, Victor attribuì lo stesso logo anche ai suoi prodotti di fascia bassa come le coperte e i vestiti, solo che il logo era monocromo.


Aveva predetto che anche se altri mercanti avessero venduto i loro prodotti ad un prezzo più basso del suo, la gente avrebbe comunque comprato la sua merce grazie al logo Pietra Arcobaleno. Proprio come i gioielli, i nobili preferivano sempre acquistare quelli lavorati dai maestri rispetto a quelli che non lo erano.


‘’Per quanto tempo avete intenzione di restare questa volta?” Domandò Tinkle dopo un lungo silenzio.


‘’Probabilmente tre o quattro giorni. Ho molto da fare nel Territorio Meridionale,” replicò Victor.


‘’Così presto?’’ Chiese la cameriera a bassa voce.


Victor sapeva che Tinkle avrebbe dovuto servire altri clienti se lui avesse deciso di cedere la locazione. Lei preferiva pulire una camera vuota piuttosto che servire i clienti. A lui non importava davvero del possibile cambiamento, ma gli piaceva avere Tinkle al suo servizio.


Non si era ancora stancato di lei.


‘’Non preoccuparti. Pagherò con un bel po’ di ori reali prima di ritornare a Neverwinter.”


‘’Davvero?’’ Disse Tinkle, il suo viso si illuminò.


‘’Veramente, non è molto,’’ disse Victor mentre si stiracchiava e lanciava un oro reale verso di lei. ‘’Questa è la tua paga. Devo pagare una visita all’Ufficio Amministrativo. Fammi strada.’’


<em>Haru</em>
                                


                                



