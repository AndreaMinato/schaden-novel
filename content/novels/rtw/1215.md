---
weight: 1215
title: Capitolo 1215- Il Ripetersi della Leggenda
pubDate: 2025-08-07T11:37:51.075Z
tags:
    - rtw
---


Con sua grande sorpresa, Farrina si rese conto che la goccia che avrebbe fatto traboccare il vaso non era ancora caduta.


Anche se era sul punto di farlo.


La storia raccontata nel film magico era molto simile alla “verità” raccontata dall’antica strega, solo che era completamente assente il rifiuto verso la Chiesa. Quando Farrina aveva visto i protagonisti combattere duramente per salvare la Chiesa e addossarsi la responsabilità di sconfiggere i nemici provenienti dagli inferi, il suo corpo era stato attraversato da una sensazione di calore che aveva dimenticato da tanto tempo.


Aveva stretto i pugni quando aveva visto che più della metà dei funzionari stavano cospirando contro il Papa, e aveva sentito l’impulso di volerli mandare tutti a tappeto.


Queste persone avevano dimenticato lo scopo originale per cui era stata fondata la Chiesa e l’avevano trasformata in un orrendo mostro.


Ciò che più l’aveva fatta infuriare, era il fatto che questi funzionari avevano nascosto alla popolazione l’esistenza dei demoni, e nel frattempo radunavano fedeli con la scusa di salvare il mondo. A causa di tutto questo, molti guerrieri fedeli come Tucker Thor erano caduti, ignari del fatto di essere stati usati come delle pedine.


Farrina non avrebbe dovuto riporre la sua fede in una Chiesa come quella.


Non capiva però la ragione per cui il Re di Graycastle non aveva rivelato il lato oscuro della Chiesa. Non era forse l’occasione perfetta per criticarla ulteriormente e cancellarla dalla mente delle persone?


Oppure, non l’aveva mai presa sul serio?


Mentre Farrina affrontava la moltitudine di pensieri nella sua testa, i soldati di Hermes catturarono la sua attenzione.


Per una persona che aveva completamente perso tutte le speranze, niente di quello che le accadeva attorno avrebbe potuto turbare la sua mente. Eppure adesso si sentiva commossa, e pian piano le stavano tornando le forze.


Essendo una dei migliori soldati dell’Armata del Giudizio, Farrina riusciva a percepire anche il minimo cambiamento nell’ambiente circostante.


Sentì che il terreno stava iniziando a vibrare.


Il terreno tremava sempre di più con l’avvicinarsi dell’Armata del Giudizio.


Farrina aveva vissuto ad Hermes per cinque o sei anni, perciò conosceva bene il suono prodotto dagli zoccoli di cavallo contro il suolo. Poteva capire il numero dei soldati e la loro distanza senza neanche guardare.


Dovevano essere sedici cavalli, due unità. Ed era esattamente quello che vedeva davanti ai suoi occhi.


Ma sapeva che queste sensazioni non erano reali, in fondo il film magico era solo un’illusione. Tutto questo poteva sembrare realistico, ma difatti non lo era. Mentre era completamente assorbita dall’ambiente intorno a lei tutti i suoi sensi si erano acuity.


Si accorse che qualcosa era cambiato!


Ad un tratto poté vedere il suo corpo.


<em>“Tutto questo... cosa sta succedendo?”</em>


Ma l’incredibile doveva ancora arrivare.


Poté vedere uno ad uno anche tutti gli altri spettatori.


Incluso Joe.


“Farrina, noi...” Si voltò con aria perplessa.


All’improvviso ebbe un brutto presagio. Farrina tentò di afferrare qualcosa, ma la sedia su cui era seduta non c’era più.


“Per favore, aiutateci! Per favore!” Il guardiano e la strega parevano aver notato la loro presenza e si stavano gettando verso di loro.


“Sono laggiù! Uccideteli!”


“Chiunque oppone resistenza sarà considerato complice, vi uccideremo tutti!”


Delle frecce volarono nella loro direzione e le persone nelle prime file si accasciarono.


La maggior parte degli spettatori erano componenti delle Camere di Commercio o membri di famiglie benestanti e non avevano mai sperimentato la guerra in prima persona. Questo improvviso cambiamento li aveva colti tutti di sorpresa e non avevano reagito.


“Dannazione!” Imprecò Farrina. <em>“Che cosa hanno fatto quelle streghe, tutto questo è davvero un’illusione?”</em> Se fosse stata nel passato, avrebbe già gridato a gran voce: “Questa è una trappola architettata dalle streghe, seguitemi tutti!” per calmare gli animi. Ma trattenne questo impulso. Spostò Joe da una parte e camminò a passo svelto fino ad arrivare davanti a tutti gli spettatori. “Fermi tutti! Io sono Farrina, il Capitano del Battaglione d’Avanguardia dell’Armata del Giudizio, chi siete voi!”


I soldati fermarono i cavalli per via del suo intervento inaspettato. “Battaglione dell’Avanguardia? Come mai non ne ho mai sentito parlare?”


“Ehi, chi è il tuo Comandante?”


“Il Sommo Sacerdote del Tempio Centrale Segreto, l’onorevole Tayfun.” Farrina mentì. Nel frattempo, fece cenno al guardiano dietro di lei il gesto di passarle l’arma.


“Co-cosa?” Udendo questa risposta, il leader dell’unità esitò.


Essendo la guardia personale del traditore della Chiesa, doveva aver sentito parlare del “Tempio Centrale Segreto”. Tutti gli alti funzionari che conoscevano il segreto della Chiesa possedevano una grande influenza. Ma Farrina sapeva bene che le sue parole sarebbero servite solo a farli esitare per un momento. Ormai il traditore aveva ottenuto il potere, l’autorità del Sommo Sacerdote non superava quella del nuovo Papa.


Doveva cogliere l’occasione e attaccare per prima!


Ma sfortunatamente, il guardiano non riuscì a capire il suo gesto. Semplicemente le si avvicinò lentamente con la spada stretta tra le mani.


“Perché non indossi l’armatura dell’Armata del Giudizio?” Il soldato scese da cavallo e i suoi uomini circondarono il gruppo.


“Sono in missione speciale.” Rispose Farrina con tono calmo.


“Scusami ma questi traditori sono troppo importanti, devo riportarli ad Hermes per ordine del Papa. Inoltre, sarebbe meglio se anche tu e i tuoi uomini mi seguiate... sono certo che quel Sommo Tayfun comprenderà le ragioni del Papa.”


“Non ci sono alternative?”


“No.” Il soldato mise la mano sulla spada.


“E va bene, verrò con te.” Farrina sospirò. “Riguardo al Sommo Tayfun, lui...”


“Lui cosa?”


“Lui è già morto...” Nel mentre pronunciava quelle parole, con una rapidità incredibile, Farrina estrasse il coltello dalla cintola del guardiano e la conficcò nell’apertura dell’elmo del leader. “... trecento anni dopo.”


Il sangue fresco le schizzò in faccia.


“Ca-capitano!”


“Uccideteli!”


Farrina afferrò l’arma del leader e iniziò a combattere ferocemente contro gli altri soldati. In quel momento, anche il guardiano, come se si fosse appena svegliato da un sogno, si unì alla battaglia.


“Questa donna... è troppo forte!”


“Diamine, dove sono le balestre? Sparate!”


“Non fate scappare la strega!”


La situazione era caotica. Ogni tanto qualcuno crollava al suolo, mentre gli spettatori sbigottiti se ne stavano in piedi senza osare muovere un muscolo.


Farrina sapeva di non avere possibilità di vittoria. Non indossava un’armatura, inoltre, gli avversari erano in sedici mentre loro erano solo in due. Era solo una questione di tempo prima che venisse ferita.


Dopo diversi attacchi, il suo corpo si era riempito di ferite. Ma il dolore bruciante non rallentava affatto i suoi movimenti, al contrario, la rendevano ancora più combattiva.


Provò un senso di soddisfazione che credeva di aver perduto da tempo.


“Come osi combattere contro la Chiesa!” Gridò uno dei soldati.


“La Chiesa? No... non siete degni di nominare quel nome!” I suoi occhi erano colmi di rabbia. “Non doveva essere così, voi l’avete rovinata! Avete deluso le aspettative di troppi!”


Sapeva che presto sarebbe morta, eppure Farrina si sentiva soddisfatta, questa era la fine più adatta a lei. Anche se era durato poco, era finalmente diventata il tipo di persona che aveva sempre voluto essere.


Ma la morte non arrivò.


Alcuni colpi di pistola risuonarono nell’aria. Si voltò e vide che gli uomini in nero che prima erano in guardia nel cortile si trovavano anch’essi dentro il film magico. La situazione cambiò immediatamente. I nemici parevano spaventati dalla loro presenza, salirono sui loro cavalli e svanirono tra le montagne lasciando indietro i corpi dei loro compagni caduti.


“Vi ringraziamo...” Il guardiano ferito, con l’aiuto della strega, andò davanti a Farrina. “Credevo che la Chiesa era ormai completamente sotto al controllo di mio padre, non pensavo che avrei potuto incontrare una vera guerriera come voi.”


“Avevo ormai perso ogni speranza, ma pare che Dio non ci abbia ancora abbandonato.” Il volto della strega era rigato dalle lacrime, ma sorrise e disse: “Non solo avete salvato noi... l’intera umanità vi deve un favore.”


“Io...” Farrina mosse le labbra, ma non sapeva che cosa dire.


“Andremo a Graycastle e riferiremo al Re quello che è accaduto sull’Altopiano di Hermes. Speriamo solo che non sarà tardi.” Disse il guardiano con tono solenne. “Andatevene da qui, non tornate più alla Città Santa. Se un giorno la Chiesa tornerà ad essere giusta, forse ci incontreremo di nuovo. Abbiate cura di voi, amici!”


Guardarono i due allontanarsi lentamente, poi la visuale si oscurò.


Quando le luci si riaccesero, Farrina si accorse di essere ancora seduta nella sala, dietro a lei c’era una solida sedia.


Anche le ferite che aveva ottenuto in battaglia erano completamente sparite.


<em>“Perciò... tutto quello che ho visto poco fa era davvero un’illusione?”</em>


“Oh cielo, è stato grandioso!” Il quel momento, anche tutti gli altri spettatori tornarono al presente. La sala si riempì di applausi e acclamazioni.


“Per i Tre Dei, mi sembra di aver cambiato la storia...”


“Non ci si poteva aspettare di meglio dal grande maestro drammaturgo! Per un’opera come questa, altro che cinquanta ori reali, ne spenderei anche cento!”


“Mi sono spaventato a morte quando ti sei buttata là davanti... fortuna che era solo un’illusione.” Disse Joe con una mano sul petto. “È davvero incredibile che siano riusciti ad ideare uno spettacolo come questo, le persone del film sembravano vere.”


Farrina non rispose. Notò che gli uomini in nero erano nervosi e si guardavano attorno con i fucili tra le mani. Sembrava fosse successo qualcosa che andava al di fuori dalle loro aspettative. Altri due membri dello staff si precipitarono dietro le quinte, sembravano in panico.


Non sembrava affatto la reazione per uno spettacolo ben riuscito.


Quando trattenne il respiro per cercare altri dettagli, udì il suono di un’esplosione che pareva provenire da molto lontano. Sentiva persone che urlavano, piangevano e gridavano ininterrottamente. Tutto questo era coperto dalle discussioni e le acclamazioni degli spettatori dentro la sala.


<em>“Qualcosa non torna.”</em>


Farrina si accorse che c’era qualcosa che non andava.


Si alzò all’improvviso, ignorando lo sguardo sorpreso di Joe. Passò oltre la testa degli spettatori all’ultima fila e si precipitò fuori dalla sala.


“Fermati! Tu... aspetta!” Gli uomini in nero se ne accorsero e tentarono di fermarla, ma era tardi.


Farrina superò il salone di attesa e corse fuori dal cortile. Arrivata sul ciglio della strada, si pietrificò.


Neverwinter era caduta nel panico, ovunque c’erano persone che correvano e gridavano. Dalle aree residenziali salivano delle colonne di fumo, come se qualcosa avesse preso fuoco. Si potevano sentire altre esplosioni provenire dall’area industriale. L’intera città era fuori controllo.


Ma quello che la spaventava davvero, si trovava sopra alle loro teste.


In quel momento, il cielo luminoso era diventato cupo ed oscuro, il sole era svanito, ed al suo posto, c’era un’enorme luna scarlatta. Sembrava un grande occhio che si era aperto nel cielo.






<em>Aris</em>
                                


                                



