---
weight: 1218
title: Capitolo 1218- Il Giorno Del Giudizio ( Parte II )
pubDate: 2025-08-07T11:37:51.075Z
tags:
    - rtw
---


Questo mostro... parlava il linguaggio umano!


Il Conte aveva il viso arrossato quando la guardia lo aiutò ad alzarsi. Voleva mostrare la sua autorità e il suo valore di fronte al Demone per impressionare gli altri nobili, ma non si era aspettato che il Demone avrebbe smascherato la sua finta galanteria con una sola parola. La cosa più mortificante era che il Demone era da solo.


"Dannazione. Devo uccidere questo mostro!"


Marwayne alzò la mano mentre digrignava i denti. Stava per ordinare ai soldati di sparare quando il vecchio studioso improvvisamente lo fermò e sbatté le palpebre. La posizione assunta dalle sue labbra suggeriva al Conte di stare fermo.


Quest’ultimo impiegò qualche secondo per rendersi conto che al momento non avrebbe dovuto perdere la calma. Dato che il Demone poteva parlare, c'era una possibilità di negoziazione e comunicazione. Considerando che la situazione in quel momento era incerta, non era saggio ricorrere alla forza. Il Conte si rese conto che la voce diffusa dagli uomini di Graycastle aveva annebbiato anche il suo giudizio, poiché, per una frazione di secondo, aveva visto il Demone come un nemico.


Forse, era andato lì da solo in qualità di ambasciatore.


Perché non aveva intrapreso subito alcuna azione ma si era fermato sulle mura della città senza fare nulla?


Se il Demone fosse stato feroce come gli uomini di Graycastle avevano detto, avrebbe dovuto fare irruzione nei villaggi circostanti non protetti dalle mura della città molto tempo prima.


Più Marwayne contemplava la questione, più era convinto. Se avesse ucciso l'ambasciatore, avrebbe generato inimicizia con i Demoni, il che era esattamente ciò che gli uomini di Graycastle volevano.


Tuttavia, il Conte trovò difficile cambiare il suo atteggiamento ostile così rapidamente e sedersi per parlare in modo amichevole, dato che solo un momento prima aveva comandato al Demone di inginocchiarsi.


Fortunatamente, il vecchio studioso capì il suo dilemma. Si fece avanti e disse: "Impertinente! Se sai parlare la nostra lingua, perché non ci hai detto lo scopo della tua visita? Il nostro Signore ti dà gentilmente un'altra possibilità di parlare. Perché sei venuto qui?"


Marwayne elogiò dentro di sé il vecchio studioso. Aveva pagato 10 ori reali per il servizio di questo ex maggiordomo nella città del Re.


"Prima di risponderti, ho una domanda per te" disse placidamente il Demone. "Qual è il tuo rapporto con gli esseri umani nelle Pianure Fertili?"


Le Pianure Fertili? Dove si trovavano? Si scambiarono sguardi confusi, completamente disorientati.


Ma Marwayne ora era molto sicuro che questo mostro fosse un ambasciatore.


"Non so dove siano le Pianure Fertili", rispose di nuovo il vecchio studioso. "Un posto può avere nomi diversi in diverse parti del Regno. Siamo di razze diverse e potremmo avere modi molto diversi di chiamare una città. Porta una mappa e potrei dirti dove si trova."


"No, siete stati voi umani ad inventare questo nome e io lo sto solo prendendo in prestito." Il Demone quindi scosse la testa e disse: "Capisco... Non riesco a credere che voi viviate ancora come centinaia di anni fa in cui ogni Signore conosce solo i propri territori senza sapere nulla di questo mondo. Mi aspettavo di vedervi cedere al vostro destino con incredulità, terrore e disperazione, ma a quanto pare mi sbagliavo."


Che cosa significava? Di quale mostruosa assurdità stava parlando? Il Conte si accigliò. Per un momento, gli sembrò di vedere un lieve accenno di delusione nell'orribile viso della creatura.


"Ti riferisci agli uomini di Graycastle?" Chiese all'improvviso il Capo Cavaliere.


"Sì?" Disse il Demone guardando verso di lui.


"Stanno dicendo che i Demoni usciranno fuori dall'inferno quando apparirà la Luna di Sangue. Se ne sono andati adesso", disse sprezzante il Cavaliere. "Se ti dirigi verso di loro ora, potresti essere in grado di vederli nel porto ad est."


"Davvero?" Disse il Demone guardando verso est, poi si voltò di nuovo. "Andrò, ma non ora. Dato che non sapete nulla delle Pianure Fertili, allora andrò al sodo."


"Sono il Signore del Cielo, comandante dell'Esercito del Fronte Occidentale. Migliaia di anni fa, la vostra e la mia razza hanno stretto un accordo per combattere le Streghe e i loro sottoposti. I vostri antenati hanno accettato di servirci. Ho concesso loro terra, potere e ricchezza. Questo contratto è ancora valido. Non terminerà fino alla fine della guerra. Voi, come discendenti dei vostri antenati, dovreste continuare a servirci", proclamò il Demone con un tono crescente di voce. "Ora, vi comando di offrirmi questa città in conformità con i termini stabiliti nel presente contratto e di servirmi!"


Il Conte Marwayne rimase a bocca aperta. Questo Demone era pazzo! A chi importava un contratto firmato 1.000 anni fa? Non avrebbe preso seriamente neanche un contratto stipulato due anni prima. Che razza di stupido comandante dell'Esercito del Fronte Occidentale era! Che tipo di comandante sarebbe andato di persona da solo? Questo mostro era fuori di testa!


"E se non fossi d'accordo?" Disse il Conte con aria di sfida. La sua pazienza era esaurita.


"La morte ti farà cedere", disse il Demone che si definiva il Signore del Cielo. "Guarda, questo è il tuo destino."


Il Conte alzò lo sguardo e vide che le montagne lontane erano state avvolte da una nebbia sottile. Non era la nebbia che normalmente vedeva nella Catena Montuosa Invalicabile, ma un'orrenda nebbia color cremisi. Il Conte non era sicuro se fosse a causa della Luna di Sangue o fosse il colore della nebbia stessa.


Un altro fenomeno peculiare che notò fu che questa nebbia rossa non galleggiava nell'aria ma scorreva lentamente giù per le montagne, formando una "cascata" caliginosa.


Il Demone stava aspettando questo momento?


Marwayne sentì un senso di disagio alla bocca dello stomaco. Diede un'occhiata ai suoi cavalieri e scudieri altrettanto turbati e capì che doveva agire subito.


"Da solo con te?" Disse il Conte a denti stretti e fece cenno ai suoi soldati. "Ti ho dato una possibilità. Uccidetelo!"


I cavalieri e le guardie finalmente si ricomposero. Rilasciarono immediatamente le frecce, che fischiarono nell'aria e si lanciarono verso il Demone.


Tuttavia, nemmeno una freccia lo colpì.


Tutti rimasero a bocca aperta increduli. Il Demone si tuffò in un buco nero e scomparve alla loro vista.


"Dannazione. Ha potere magico", disse a voce bassa il Capo Cavaliere. "Allora in cosa è diverso dalle Streghe?"


"Non c’è nulla di cui preoccuparsi. Indossiamo tutti una Pietra Divina della Vendetta. Il potere magico non ci farà del male!" Gridò Marwayne mentre si stringeva il ciondolo sul petto. "Trovatelo e uccidetelo!"


"Il D-Demone è lì!" Gridò una guardia.


Nel giro di un secondo, il Demone era volato sopra l'abisso ed era atterrato silenziosamente sulla strada dietro le mura della città.


Il Conte si allarmò quando vide che il Demone poteva passare i precipizi in un istante. Ora, era più certo che questo pericoloso mostro, che fosse un ambasciatore o meno, dovesse essere sterminato. Dopotutto, era solo. "Sparate le frecce della Pietra Divina. Affrontatelo come se fosse una Strega! 100 Ori Reali per chiunque riesca ad ucciderlo!"


Mentre tutti i cavalieri e le guardie attaccavano il Demone, lui alzò lentamente le braccia.


Un attimo dopo, uno "schermo nero" largo circa centinaia di metri apparve all'improvviso dietro di lui e bloccò la strada e le case come un muro.


A cosa stava giocando? Aveva intenzione di nascondersi?


Tuttavia, il Conte trovò presto la risposta.


Una spessa Nebbia Rossa improvvisamente inondò tutto lo schermo nero! Quindi un gruppo di mostri che non aveva mai visto prima si precipitò fuori dallo schermo e si scontrò con i cavalieri che gli si lanciarono contro. La Pietra Divina non aiutò affatto. I cavalieri furono lanciati in aria dai mostri ululanti prima di atterrare pesantemente a pochi metri di distanza, tossendo sangue e con i petti affondati nella gabbia toracica. Apparentemente, non c'era alcuna possibilità per loro di sopravvivere.


Tuttavia, questo era solo l'inizio dell'incubo.


Altri mostri uscirono dallo schermo nero, si inchinarono al Signore del Cielo e si unirono alla battaglia. Ogni mostro era molto più forte e più grande di un uomo normale. Presto conquistarono la cima delle mura e iniziarono a massacrare i soldati, che furono fatti a pezzi. Il loro sangue e gli arti rotti volavano in tutte le direzioni.


Nel giro di sette o otto minuti, la città era piena di gemiti dolorosi. Molte persone si stavano dirigendo verso la porta della città, nel tentativo di fuggire, ma furono fermate dall'abisso ghiacciato.


Marwayne sentì le gambe cedergli. Barcollò e cadde a terra. Questa volta, nessuno andò in suo aiuto.


La sua guardia era stata fatta a pezzi dai Demoni.


Il suo prezioso Castello Riflesso nella Neve, la terra tramandata da generazioni di cui era orgoglioso, cadde.


L'aria era piena di pungente Nebbia Rossa, e questa città era diventata completamente un inferno vivente.


Attraverso la Nebbia, la Luna di Sangue sembrava ancora più raccapricciante.


Il Conte ora capiva cosa si intendeva quando si parlava di giorno del giudizio.


La fine del volume II: La Battaglia del Giorno del Giudizio


<em>Arya</em>
                                


                                



