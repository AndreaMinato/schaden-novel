---
weight: 1219
title: Capitolo 1219- L’Indagine Sul Fenomeno Anormale
pubDate: 2025-08-07T11:37:51.075Z
tags:
    - rtw
---


A Neverwinter, Graycastle.


Il Dipartimento di Polizia era agitato: erano tutti impegnati a dare ordini ed a redigere rapporti. La comparsa della Luna di Sangue divenne l’ultimo argomento di discussione, e l’intera organizzazione si scatenò in una sorta di “furia”.


Il Dipartimento sorvegliava in maniera stretta la nuova città reale di Graycastle dove viveva Roland. Registravano ogni singola attività insignificante che accadesse tra le sue mura, ed è per questo che un incendio o un’esplosione diventava una notizia succulenta.


Carter Lannis non dormiva da due giorni; dopo aver calmato sua moglie, in preda al terrore, si dedicò subito al proprio lavoro. In qualità di Capo Cavaliere, era suo dovere proteggere il Re ed eliminare chiunque causasse   problemi. Di solito, una serie di incidenti indicavano l’esistenza di un’organizzazione criminale alle spalle: quindi, spediva subito il Gruppo Investigativo di Neverwinter a prender parte alle indagini. Carter credeva che sarebbe presto arrivato a fondo della vicenda e scovato il colpevole.


Però, dopo aver inviato una serie di rapporti, il Re creò una Squadra Investigativa Congiunta composta dall’Unione delle Streghe, dall’ufficio di sicurezza del Regno e da quello Amministrativo per indagare sul nuovo film magico al posto dei crimini cittadini.


“Signore, abbiamo portato qui i testimoni,” sussurrò un cavaliere a Carter. “Volete iniziare adesso l’interrogatorio?”


Carter sorseggiò la sua tazza di the e rispose con un cenno del capo, “Sì, cominciamo. Fai entrare tutti.”


“Agli ordini, Signore.”


Dal momento che si trattava di testimoni e non di prigionieri, l’interrogatorio avvenne in un ufficio in modo che si sentissero più a loro agio a parlare di ciò che avevano visto. Oltre allo stesso Carter, che si era unito alla Squadra Investigativa Congiunta, anche la Signora Agatha e l’assistente direttore dell’ufficio di sicurezza, Vader, presero parte all’interrogatorio.


Il primo testimone era una cameriera di 21 anni che lavorava in un hotel; non era un residente ufficiale di Neverwinter e non aveva alcun precedente penale.


Sembrava alquanto nervosa, visto che continuava a sfregare le mani contro la sedia.


Carter gettò un’occhiata ai documenti che aveva sulla ragazza e chiese con voce dura, “Siete la Signorina Tinkle, vero? Sono curioso: il prezzo del biglietto della prima del film ‘La Polvere della Storia’ è di 50 ori regali, come avete fatto a permettervelo?”


“Signore, non ho rubato nulla!” Spiegò Tinkle accanitamente. “Il mio cliente, il Signor Victor, aveva un bel po’ di soldi ed ha pagato per me. C’era tanta gente quel giorno in sala, e giuro che non sto mentendo!”


Carter aveva fatto qualche ricerca sul suo passato prima dell’interrogatorio; ripeté la domanda solo per far sì che la testimone dicesse la verità, visto che la Signorina Usignolo non era qui per aiutarlo a scovare le menzogne; quindi disse, “Victor, è esatto? Chiederò anche a lui, più tardi. Ora, parliamo un po’ di cosa avete visto dopo il film.”


“Sì, Signore…” risposte la cameriera tremando. “Non mi sono resa conto di cosa fosse accaduto sul momento. Sembrava tutto così irrealistico.”


15 minuti più tardi, Tinkle terminò la sua storia. “Fortunatamente, la polizia ha respinto i soldati, altrimenti non posso neanche solo immaginare cosa sarebbe potuto accadere a queste due persone.”


Carter corrugò la fronte. Anche lui aveva visto il film magico. “La Principessa Lupo” era alquanto peculiare ma di sicuro non c’era nulla di così strano.


“Siete sicura che le armi dei soldati abbiano ferito il pubblico?”


“Io… No, non ne sono sicura, ma il Signor Victor sanguinava ed ho sentito altra gente urlare. Non credo stessero fingendo.”


“Vi ricordate quando è accaduto?”


“All’incirca 10 minuti prima della fine? È possibile che fosse anche prima… Mi spiace, ero così spaventata a quel tempo per guardare il film, per questo il Signor Victor mi stringeva tra le sue braccia.”


“Avete altro da chiedere?” Si rivolse Carte agli altri due investigatori.


Agatha disse pensierosa, “Se mi ricordo bene, i personaggi del film magico vi parlavano, vero?” Alzò una foto e chiese, “È questa persona?”


Era un attore della Compagnia Fiore Stellato, che nel film recitava la parte del protettore della strega.


“Sì, è lui. Mi ricordo molto bene che ci ha ringraziati!”


Carter sentì un brivido corrergli lungo la schiena. Sapeva che una volta che il film era completato, nessuno poteva modificarne il contenuto. Era impossibile che gli attori parlassero con il pubblico.


Visto che né Agatha né Vader avevano altre domande da fare, carter agitò la sua mano e disse, “Portate qui il prossimo testimone.”


Le testimonianze che seguirono furono pressappoco identiche; per farla breve, il film magico aveva preso vita all’improvviso. Sebbene avessero poi confermato che l’incidente facesse semplicemente parte del film, era accaduto realmente: poiché più persone dissero lo stesso, Carter concluse che non si trattasse di un’allucinazione.


L’uomo si era concentrato sull’incendio e l’esplosione avvenute prima, e quindi non si era preoccupato molto di quanto avvenuto nel cinema. Adesso, in qualche modo capiva perché il Re volesse indagare sulla faccenda.


“Il prossimo testimone è un ufficiale di polizia che pattugliava il cortile quando è avvenuto l’incidente. È il capitano della Squadra No. 2.”


“Fatelo entrare.”


Il Capitano sembrava più rilassato degli altri testimoni. Riferì velocemente la storia. “All’inizio, ho sentito qualcuno chiedere aiuto da fuori; quando stavo per entrare nel teatro, ho visto una luna rossa nel cielo. Ad essere sincero, ero un tantino esitante a quel punto visto che non sapevo se avessi dovuto rimanere al mio posto od aiutare quelle persone. Proprio in quel momento, una strega è corsa fuori dall’edificio e mi ha chiesto di prendere i miei uomini per proteggere il pubblico.”


“E poi avete sparato ai soldati nel film magico?”


“Sembra molto strano, ma è ciò che ho fatto. Probabilmente sono semplici attori, ma a quel tempo costituivano un pericolo concreto per il pubblico. Non pensavo di essere in preda a delle allucinazioni, e per questo ho fatto fuoco immediatamente.”


Il penultimo testimone era la strega che aveva trasmesso in film quel giorno, Tramonto.


“Cosa potevo fare? Ero in preda alla disperazione. Di solito, chiunque abbia un eccesso di potere magico attiverebbe il Sigillo della Registrazione, ma come facevo a sapere che sarebbe accaduto qualcosa del genere?” continuò Tramonto. “Andò tutto bene all’inizio. Poi, improvvisamente, il Sigillo mi sbatté fuori. Avrei dovuto subito bloccare l’afflusso di magia ma questo non si fermava. Volevo svegliare il pubblico, ma erano in trance; ad ogni modo, ho fatto tutto ciò che ho potuto. Alla fine, non ho avuto altra possibilità che chiedere aiuto alla polizia.”


Agatha contrasse le labbra e chiese, “Il Sigillo… ti ha respinta?”


“Una cosa del genere. Ho avvertito una forza potente che mi spingeva via. Più magia ci mettevo dentro e più forte diventava quella. E poi tornò tutto alla normalità.”


“Va bene, il prossimo.”


Carter fu per un attimo sorpreso quando comparve l’ultimo testimone: non era altri se non lo sceneggiatore del film, Kajen Fels.


Le sue mani si strinsero a pugno non appena si sedette.


“Nel nome di Dio, questo è di sicuro lo spettacolo migliore che abbia mai visto in vita mia!”


“Eravate al cinema, in quel momento?” disse Carter corrugando le sopracciglia. Visto che una volta Kajen aveva avuto da ridire con sua moglie, questo famoso scrittore non gli piaceva più di tanto. “Ho dato un’occhiata alla lista dei presenti, e voi non eravate lì.”


“Era dietro le quinte, ci sono dei posti speciali per i membri dello staff; a dirla tutta, i componenti della Compagnia Fiore Stellato non hanno bisogno di acquistare i biglietti per assistere allo spettacolo. Tua moglie non te l’ha detto?” rispose Agatha. “In realtà, Kajen mi ha riferito dell’incidente ed è per questo che Sua Maestà ha chiesto all’Unione delle Streghe di indagare sulla vicenda.”


“Mi scuso, ma è una mia abitudine,” disse Kajen portandosi la mano sul petto. “Mi piace assistere alle mie opere in segreto così da sapere quanto queste siano piaciute al pubblico. La Signora May lo sa e per questo non ve l’ha detto.” La voce dell’uomo si rinvigorì nuovamente per l’eccitazione. “Devo ammettere che questo è una sorta di miracolo nella storia dei film magici, perché il pubblico ha cambiato il finale!”


“Che avete detto?” chiese sorpreso Carter.


“Avete sentito bene, Signor Cavaliere. Questa non era la mia storia!” Disse Kajen Fels con eloquenza mentre agitava le braccia. “La storia originale aveva un così triste finale. Il guardiano faceva da esca per proteggere la strega e poi cadeva da una rupe, ma il pubblico li ha salvati entrambi. C’è qualcosa di meglio?”


Il Capo Cavaliere fissò Kajen.


“Non ho scritto io quelle battute, è il pubblico ad aver creato questo finale meraviglioso. Come hanno detto i personaggi del film, il pubblico li ha salvati ed ha cambiato il loro destino!” Kajen alzò poco a poco la sua voce. “Questo è l’apoteosi che ho cercato di creare per tutta la mia vita. Se scoprirete come ciò sia successo, vi prego di dirmelo, per favore!”






<em>Mithdran </em>


<em> </em>




















                                


                                



