---
weight: 12250
title: Capitolo 1225- Piano di Salvataggio (Parte II)
pubDate: 2025-08-07T11:37:51.076Z
tags:
    - rtw
---


“Anche questo... è un effetto del potere magico?”


“Si. Ci sono talmente tanti tipi di potere magico da non riuscire a spiegarli uno ad uno. In termini che potresti capire meglio, è un potere che trascende le quattro forze fondamentali, la soluzione definitiva alla grande unificazione.” Spiegò Lan. “Ma questo non significa che puoi entrare nel territorio di Dio e interferire con la Battaglia della Volontà Divina. Questo è un mondo indipendente ed è protetto da una spessa membrana. Per questo posso stare seduta qui a parlare con te.”


Per qualche motivo, la spiegazione di Lan gli fece venire in mente tante bolle che scoppiavano. In una di quelle bolle che si sollevavano in aria lentamente, c’era il Mondo dei Sogni. “Come si può attraversare questa membrana?”


“Nello stesso modo in cui il potere magico entra nel nostro mondo.” Fece una pausa. “Tramite l’Erosione.”


“Ehm... potresti spiegarlo più in dettaglio?”


“Dovresti aver già notato che questo mondo è cambiato molto da quando è stato creato.” Le parole di Lan fecero battere forte il cuore di Roland. “All’inizio era soltanto un riflesso della tua mente, ma adesso ci sono anche molte altre cose che non hai mai visto. Tutti questi cambiamenti hanno avuto inizio quando hai recuperato l’Energia della Natura.”


“Sai anche questo?” Roland era sorpreso.


“Da quando so di esistere, ho continuato a vagare nel Regno delle Menti, perciò sono molto sensibile a questo genere di cambiamenti.” Disse Lan. “Ascolta, figliolo. Sia l’esistenza del Mondo dei Sogni che l’esistenza della Terra Divina sono mantenuti dal potere magico. Noi la chiamiamo Energia della Natura. Continuando a raccoglierla, questo mondo si espande ed arriva a sovrapporsi alla Terra Divina. Questo è il motivo per cui compare l’Erosione.”


Questa teoria non era molto diversa da quella che Roland aveva sentito durante l’orientamento delle nuove reclute. Disse: “Per quanto ne so, la Gilda dei Marzialisti ha raccolto l’Energia della Natura di molti Caduti al Male. Se volete raccoglierne il più possibile, perché non stare dalla loro parte?”


Stranamente, Lan non gli aveva risposto contro. Aveva semplicemente mostrato un sorriso amareggiato: “Sfortunatamente, sono solo una studente dei Difensori, non posso condurti all’area centrale della Città Prisma.”


“Non ti importa di diventare una traditrice della Gilda?”


“Se in questo modo è possibile fermare la Battaglia della Volontà Divina, di conseguenza anche il Mondo dei Sogni non subirà più la minaccia dell’Erosione. In un certo senso coincide con lo scopo della Gilda. È solo che... quella figliola si sentirà davvero delusa, in fondo ripone molta fiducia in te.”


Dette queste parole, Lan mostrò una rara espressione di rassegnazione mista ad un po’ di solitudine.


La persona a cui si riferiva... era Garcia?


Roland era un po’ sorpreso dal fatto che Lan provasse un affetto così profondo verso Garcia. Essendo una persona al servizio di Dio, doveva aver vissuto centinaia di anni e niente avrebbe dovuto perturbare la sua mente.


Stava recitando o forse si era immedesimata troppo nel suo ruolo?


“Non ho detto che non ci sono alternative.” Roland voleva alleggerire la tensione con un po’ di caffè, quando si accorse che la tazza era ormai a pezzi. Non poté fare altro che ritirare la mano che aveva già allungato. “E poi hai anche detto che devo entrare nel Regno delle Menti contemporaneamente da due mondi no? Probabilmente, a quel punto avremo raccolto abbastanza nuclei. L’unico problema è come faccio a sapere che il Mondo dei Sogni si è già sovrapposto alla Terra Divina? L’Erosione nella Città Prisma non è l’ingresso, giusto?”


“Certo che no. Il vuoto creato dall’Erosione sono le aree del Regno delle Menti dove non c’è niente in cui valgono leggi completamente diverse. Non è possibile utilizzarle come passaggi.” Disse Lan annuendo. “Riguardo al quando l’Erosione colpirà la Terra Divina, lo saprai quando arriverà il momento. Ma questo darà anche inizio al conto alla rovescia della distruzione di ogni cosa. Prima di allora devi trovare una via per la Terra Senza Fondo.”


“E poi?”


Lan scosse la testa.


<em>“A quanto pare, queste informazioni sono state classificate come “potenzialmente dannose nei confronti di Dio” e quindi proibite.” </em>Pensò Roland. Ma questo non escludeva il fatto che Lan non potesse mentire. Arrivati fin qui, aveva una comprensione generale su quello che avrebbe dovuto fare; e non sarebbe cambiato molto. Scacciare i demoni dalla Terra dell’Alba ed eliminare i Caduti al Male per guadagnare per le spese delle antiche streghe erano cose che aveva sempre fatto. Probabilmente, l’unico cambiamento era che doveva dare la priorità alla Battaglia della Volontà Divina e quindi combattere contemporaneamente i demoni e i Caduti al Male.


Una cosa su cui non aveva certezze, era cosa avrebbe incontrato nella Terra Senza Fondo. E Lan non gli aveva potuto dire niente al riguardo. Se dovesse rivelarsi una trappola, molto probabilmente la menzogna doveva essere nella parte dove gli aveva chiesto di sostituire Dio.


Era sicuro che non bastasse aprirsi la via verso il Regno delle Menti. “Dio” non si sarebbe arreso senza fare niente. Inoltre, gli era ancora tutto molto vago, per cui doveva procedere con ulteriore cautela.


Un’altra questione che gli premeva era il perché avesse scelto proprio lui.


A giudicare dall’operazione nel suo insieme, lui stesso non era affatto una componente insostituibile. Anche se da fuori Lan era un essere umano, Roland non l’avrebbe mai considerata come una persona normale. Gli esseri umani avevano già perso e si erano ritirati in un angolino del continente, perciò, i demoni o qualcuno dal Regno Cielo-Mare sarebbero potuti essere più adatti per il suo scopo.


Secondo quanto diceva Lan, la Terra Senza Fondo si trovava all’estremo nord del continente e ad oggi, quella zona era stata conquistata dai demoni. Inoltre, Kabradhabi aveva riportato notizie sui nemici del Regno Cielo-Mare e pareva che i demoni avessero difficoltà nel mantenere la loro posizione. Da qualsiasi punto di vista, queste due civiltà avevano molti più vantaggi in confronto agli esseri umani e in un certo senso, erano entrambi a metà nella loro missione.


Nonostante la Terra Senza Fondo fosse inaccessibile dall’esterno, Roland non era arrivato all’essere arrogante dal punto di credere di essere l’unico in grado di lasciare un segno nel Regno delle Menti.


Perlomeno, anche Zero aveva questo potere. Aveva la vaga sensazione che il Campo di Battaglia delle Anime utilizzasse in qualche modo il potere del Regno delle Menti.


Ed il Mondo dei Sogni si era espanso da qui.


Perciò chiese: “Scommetto... che non sono la prima persona a cui chiedi aiuto.”


La risposta di Lan era priva di indugi. “Esatto, ce ne sono stati diversi nei mille anni passati.”


Roland sentì stringersi il petto: “Inclusi demoni?”


“Non ho chiara la situazione dall’altra parte, da quando ho lasciato la Terra Divina, ho perso la capacità di contattare gli altri servi. Posso solo dirti che di traditori ce ne sono più d’uno.”


“Chi è la persona prima di me? Zero?”


“Alfina, la Diffusore di Sogni. È vissuta 869 anni fa.”


Non era un nome che Roland riconosceva. “Nessuna di quelle persone ha mai avuto successo?”


Lan trasse un sospiro: “Forse pensi che è facile per noi parlare a faccia a faccia come stiamo facendo adesso. Il fatto è che non sono riuscite nemmeno a compiere il primo passo, ovvero creare uno spazio stabile all’interno del Regno delle Menti. Pur riuscendo ad arrivare fin qui grazie alle loro abilità, potevo solo inviare loro frammenti di frasi, stabilire una comunicazione era quasi impossibile. Inoltre, la mia identità e quello che dicevo non potevano esistere indipendentemente, dovevano rientrare nelle loro conoscenze. In altre parole, una comunicazione poteva considerarsi efficace solo se rientrava nella loro capacità di comprensione. Più questa era alta e più era precisa la risposta. È una regola che non si può rompere e vale sia per voi che per i demoni.”


“È come avere la stessa mentalità?”


“Esatto. Infatti tu sei la prima persona con cui riesco a comunicare efficacemente. Non capisco come mai le tue conoscenze superino di molto quelle di quest’era, ma questa per me è una buona cosa.”


“Allora...” Roland esitò, ma alla fine si decise a chiedere: “Se dovessi fallire, cosa accadrebbe?”


Lan rispose dopo un momento di silenzio: “Continuerò ad aspettare. Aspetterò la comparsa di un altro individuo adatto, fino a quando non verrò liberata... oppure distrutta da Dio.”






<em>Aris</em>
                                


                                



