---
weight: 12300
title: Capitolo 1230- Una Riunione D’Emergenza
pubDate: 2025-08-07T11:37:51.076Z
tags:
    - rtw
---


Barov venne svegliato dal suo servo.


Durante la guerra, il personale dell’Ufficio Amministrativo era rimasto operativo in modo da potergli immediatamente riferire se fosse accaduto qualcosa di strano.


Edith non lavorava più all’Ufficio Amministrativo, ma esercitava su Roland una certa influenza; Barov era sempre stato propenso a chiedere consiglio allo Stato Maggiore prima di predisporre un piano. La presenza di una persona così capace come sua rivale gli ricordava in continuazione di lavorare duramente.


Però, questo non era l’unico motivo per cui Barov si impegnasse così tanto nelle sue mansioni.


In realtà gli piaceva essere occupato, visto che ciò significava che aveva potere: significava che Neverwinter aveva bisogno di lui. Inoltre, Sua Maestà si sarebbe fidato di lui sempre di più se avesse avuto successo nei suoi compiti.


Barov scivolò fuori dal letto e si vestì. “Parla, qual è il problema adesso?”


“Signore, è un ordine del Re. Ha richiesto un incontro nella sala riunioni del Castello. Tutti i ministri devono recarsi là immediatamente.”


“Adesso?” Chiese sorpreso Barov guardando fuori dalla finestra. Non c’era dubbio, era ancora notte fonda.


“Sì. Il centralino al telefono non ha detto molto. Volete mandare qualcuno al Castello per esserne sicuri?”


“No, va bene così,” rispose lui rapidamente. La telefonata proveniva dall’Ufficio Amministrativo, quindi non c’era alcun errore; visto che lui era l’unica persona ad aver installato un telefono a casa, doveva informare gli altri direttamente. “Dì ai servi di avvertire gli altri ministri, bada che tutti vengano informati. Se te ne scordi uno, la colpa sarà tua!”


Barov avrebbe aspettato un attimo se l’ordine fosse arrivato dal vecchio Principe Roland; ora, però, quel Principe era diventato un buon Re. Se aveva deciso di convocare una riunione a quest’ora tarda, doveva trattarsi di qualcosa di davvero urgente.


“Sì, sì, Signore,” disse convintamente il servo. “Andrete al Castello da solo?”


“No, andrò insieme a Perla della Regione Settentrionale,” fece lui. “Lo dirò ad Edith Kant di persona.”


…


“Vostra Maestà, sono quasi tutti qui,” disse Usignolo mettendo una coperta sulle spalle di Roland. “Vuoi una tazza di tè?”


“Sì, ti ringrazio,” disse lui annuendo. “Mi spiace averti svegliata.”


“Non è nulla,” rispose Usignolo, sorridendo. “Non sono per niente stanca, stavo solo facendo finta.”


“Facendo finta?”


“No, no,” negò in fretta, un tantino turbata. “Voglio dire, ho sbadigliato, ma solo perché avevo gli occhi asciutti; non sono per nulla stanca. A proposito, viene anche Anna?”


“Lasciamola riposare,” disse Roland scuotendo la testa. “Non serve che si preoccupi per queste cose; e poi, ultimamente sta lavorando molto.”


Per migliorare maggiormente il motore alimentato dal Cubo Magico, Anna aveva lavorato giorno e notte al laboratorio del Versante Settentrionale; allo stesso tempo, stava anche lavorando ai biplani.


“Anche te stai lavorando duramente,” disse Usignolo mentre porgeva la tazza di tè a Roland. “Non hai dormito per niente nel Mondo dei Sogni, vero?”


“Non ti preoccupare, sono abituato a stare sveglio fino a tardi,” rispose lui sorridendo. Da dove veniva, era normale dormire ad orari diversi; non era per nulla la cosa peggiore. Aveva semplicemente bisogno di riposarsi più tardi per recuperare le ore perse. “Non riuscirò a dormire bene se non finirò il mio lavoro.”


Roland svuotò quindi la tazza e sospirò, “Andiamo.”


…


La sala riunioni cadde in un silenzio tombale dopo che Fulmine ebbe riferito loro che cosa aveva scoperto durante il suo viaggio. Erano tutti attenti e con un’espressione molto seria sul volto.


Agatha guardò verso Roland, preoccupata, e disse, “Vostra Maestà, noi…”


“Non è colpa vostra,” la confortò lui. “Il rapido incremento nel numero di Demoni Anziani e Demoni Ragni ci ha già indicato che il nostro nemico è molto diverso da 400 anni fa; sembra che si siano evoluti.”


Non c’era alcun motivo per prendersela con le streghe di Taqila per aver raccolto informazioni non precise, visto che la situazione era impossibile da prevedere. I soldati di Neverwinter e le streghe di Taqila erano giunti entrambi a comprendere quale fosse la reale forza dei demoni, durante la terza Battaglia della Volontà Divina.


“Nonostante il Gruppo di Esplorazione non sia sicuro al 100% della ‘presenza della Nebbia Rossa’, questa ha davvero raggiunto la cresta della Catena Montuosa Invalicabile; credo che riceveremo notizie dal fronte entro una settimana. Ora, il problema è ciò che dovremmo fare nel caso in cui i demoni siano in grado di attivare l’Obelisco in un breve lasso di tempo. Prima di discutere di ciò, voglio essere sicuro di quanta Nebbia Rossa riesce a produrne uno.”


Agatha disse esitante, “Dopo che l’Unione ha scoperto per demone speciale nelle profondità della miniera, abbiamo ipotizzato che l’Obelisco sia in realtà un tipo di Pietra Magica gigante. Se quella piccola dentro i demoni si trasforma in una Bestia del Caos, l’Obelisco dovrebbe originarsi da Pietre grezze: ha delle proprietà uniche, ma le sue dimensioni dipendono dalla miniera in cui si è originato. Però…”


Roland sapeva perché Agatha fosse titubante, ma la esortò, “Va bene, parla pure. È comunque meglio di niente; ed in più, durante una guerra tutto è soggetto a modifiche. Se la nostra ipotesi è un po’ diversa dalla realtà, possiamo apportare i dovuti aggiustamenti.”


“Va bene,” disse la Strega di Ghiaccio annuendo, sollevata. “Sulla base dell’esperienza dell’Unione e sulle informazioni di Fulmine in merito a dove si trovi la miniera, la Nebbia Rossa generata da un Obelisco sviluppatosi in una miniera di Pietre Divine della stessa dimensione di Taqila può probabilmente arrivare fino a qua.”


Generò poi un pezzo di ghiaccio e con quello indicò la mappa.


“Questa è l’Isola dell’Arciduca?” Chiese Edith pensierosa.


“Esatto. Se spostiamo la grande fessura fino alla zona di Taqila, il confine dovrebbe allora trovarsi intorno alla zona della Catena Montuosa Invalicabile,” spiegò Agatha. “Certo, la Nebbia Rossa non ci arriverà all’improvviso; le serve tempo per diffondersi nell’area circostante, ed il tutto potrebbe richiedere un paio di giorni. Più lontana va, e meno velocemente riesce a diffondersi. Quindi, ci vorranno un altro paio di mesi prima che la Nebbia Rossa ricopra un’area da 100 chilometri di raggio.”


Sembrava avessero fatto bene ad impadronirsi di Taqila in anticipo; se non ci fossero riusciti o ci avessero messo più tempo, come, ad esempio, se avessero finito solo ora di completare la costruzione della ferrovia, la Nebbia Rossa non avrebbe solamente invaso i Quattro Regni superando la catena Montuosa Invalicabile, ma avrebbe anche compromesso le attività del Primo Esercito. La Nebbia Rossa era letale per le streghe; anche se l’esercito disponeva di armi all’avanguardia, non sarebbero riusciti a svolgere normalmente le proprie operazioni con la Nebbia Rossa ad intralciarli.


“Se le cose stanno così, dobbiamo muoverci,” disse Roland guardando Edith. “Lo Stato Maggiore ha un piano?”


“Certamente,” disse lei sicura. Era la prima persona ad aver capito le intenzioni dei demoni. “Nonostante il nemico sia più veloce di ciò che pensavamo, da un punto di vista strategico, creare l’Obelisco sul versante del continente è stata davvero una mossa azzardata: è un buon luogo per nascondersi, ma i demoni non possono lanciare un attacco efficace da lì. Ciò richiede tempo per rimediare alla situazione; lo Stato Maggiore crede che se i demoni dovessero comparire nel Regno dell’Eterno Inverno, la nostra linea di difesa non si troverebbe sicuramente a Graycastle ma qui.”


Picchiettò sulla mappa.


Era la Montagna della Gabbia nel Regno dell’Alba.






<em>Mithdran </em>
























                                


                                



