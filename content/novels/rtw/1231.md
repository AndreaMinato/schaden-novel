---
weight: 1231
title: Capitolo 1231- Speranza
pubDate: 2025-08-07T11:37:51.076Z
tags:
    - rtw
---


“Il motivo è molto semplice,” riprese Edith prima che qualcuno potesse fare domande. “La Montagna della Gabbia non è solo una parte della zona nord della Catena Montuosa Invalicabile, ma è anche il punto più alto del Regno dell’Alba. L’artiglieria del Primo Esercito potrebbe avere una buona visibilità della zona circostante, se si trovasse là sopra; in più, i demoni non riuscirebbero a muoversi agevolmente, considerando che ci sono meno Bestie Demoniache alate rispetto ai Demoni Folli.”


“In secondo luogo, la Nebbia Rossa tende a spostarsi verso la pianura e diventa più rarefatta man mano che si espande. Quindi, le streghe dovrebbero creare la linea di difesa nel punto più alto dell’area; ho sentito che l’hanno già fatto, in anticipo.”


“L’ultima questione è il Progetto Radiazione di Sua Maestà.” Guardò la stanza mentre pronunciava queste parole, e poi proseguì, “Sappiamo tutti che riguarda i minerali della Montagna della Gabbia. Prima d’aver trovato delle risorse alternative, non la possiamo abbandonare.”


Nessuno ebbe da ridire sulla sua decisione.


Nessuno aveva visto i risultati del Progetto Radiazione e non potevano minimamente immaginare quanta energia potessero produrre quelle piccole sfere, ma tutti sapevano che si trattava di un progetto importante semplicemente perché Roland aveva detto così. Il Re si gonfiò di orgoglio a questo pensiero.


Questo era probabilmente il risultato più grande che uno studente di ingegneria avesse mai ottenuto.


“Ma non possiamo neanche abbandonare del tutto i Regni dell’Eterno Inverno e del Cuore di Lupo,” disse Roland lanciando un’occhiata ad Edith. “Ci serve gente per vincere la guerra.”


“Esatto. Quindi, mentre la Nebbia Rossa si propaga, il Primo Esercito si dovrebbe concentrare ad aiutare la gente in fuga e ad impedire ai demoni di avanzare. Non credo che creeranno degli avamposti dopo il propagarsi della Nebbia Rossa; li creeranno adesso, che è esattamente ciò che fecero 400 anni fa.”


Edith aspettò un attimo e poi disse, “Ad essere sinceri, l’improvvisa comparsa della Luna di Sangue ha aiutato il Primo Esercito: quando la gente dei Regni dell’Eterno Inverno e di quello del Cuore di Lupo avrà visto con che razza di nemico ha a che fare, si uniranno automaticamente a noi. Imploreranno aiuto a Graycastle anche se Ascia d’Acciaio li volesse fermare.”


A queste parole, la bocca della donna si curvò in un debole ed inscrutabile sorriso.


In quel caso, molte persone moriranno.


Roland sospirò.


Sapeva perché Edith sorridesse delle sfortune dei rifugiati: ricordava una notizia del suo mondo che diceva che alcuni abitanti si erano opposti alla costruzione di un’antenna ed avevano di conseguenza perso il segnale. Però, in una guerra che avrebbe determinato il destino dell’umanità, Roland non poteva starsene a guardare mentre la gente soffriva, anche se il motivo fosse la loro stessa stupidità.


“Abbiamo raccolto molti Frumenti Dorati Due quest’anno,” disse lui voltandosi verso Barov. “Redigi una proposta e manda del cibo al Regno dell’Alba; assicurati che i rifugiati che hanno lasciato le loro città lo ricevano.”


“Vostra Maestà, se ho compreso correttamente, una volta che confermeremo che la Nebbia Rossa si espanderà, il Primo Esercito partirà alla volta della Montagna della Gabbia; questo metterà molta pressione sulla logistica,” replicò esitante Barov. “Non posso garantire che riusciremo a fornire viveri ai rifugiati e allo stesso momento rifornire il nostro esercito. Non avremo navi a sufficienza anche se le prendessimo in prestito dalle Camere di Commercio di Fiordi.” Questa era un problema serio. Persino l’imbarcazione più grande di Fiordi non sarebbe stata adatta alle necessità della guerra; erano tutte colme di migranti, al momento.


“A meno che… costruiamo una ferrovia che conduca direttamente ai nostri confini…” Disse Barov con non poca difficoltà: sapeva che un simile progetto sarebbe costato tonnellate di monete. Il suo cuore doleva ogni volta che del denaro usciva dalle casse reali.


“Probabilmente non abbiamo abbastanza tempo,” rispose Roland scuotendo la testa. “La costruzione della ferrovia nelle Pianure Fertili ci è costata molto; se ne realizziamo un’altra, non avremmo risorse per gli altri progetti.”


La ferrovia, che si estendeva dalla Foresta delle Ombre fino alle rovine di Taqila, aveva richiesto un’enorme quantità di acciaio; i lavori erano andati avanti per un anno e mezzo, senza contare che Foglia aveva modificato la prima metà del progetto e che la seconda era stata costruita su un terreno piano. Le condizioni delle strade tra Neverwinter e la Montagna della Gabbia erano messe peggio delle Pianure Fertili, e per questo sarebbe stato difficile dire quanto tempo ci sarebbe voluto per creare questa ferrovia.


“Sono assolutamente d’accordo con voi, Vostra Maestà…” Se ne uscì Barov, molto sollevato.


“Pensiamo a qualcosa data la situazione attuale; non cercare di risparmiare, ma usa bene il denaro,” disse Roland. “E per quanto riguarda la logistica, vedrò cosa posso fare.”


“Sì, Vostra Maestà.”


Roland si voltò poi verso Edith, “Anche lo Stato Maggiore dovrebbe redigere un piano sulla base dell’assunto che la Montagna della Gabbia sia il limite oltre il quale la Nebbia Rossa non si spingerà; ne discuteremo poi in dettaglio.”


Intelligente quanto Perla della Regione Settentrionale, non aveva alcun problema a creare un piano; anche se Roland non glielo avesse ricordato, avrebbe capito quanto la questione fosse seria.


“Lasciate che ci pensi io,” rispose Edith mettendosi la mano sul petto.


Roland si alzò in piedi e guardò la sala riunioni. “Vi ho detto il passato che la terza Battaglia della Volontà Divina determinerà il destino dell’umanità. Ed ora, sta arrivando. La vittoria di Taqila ci ha mostrato che possiamo vincere, nonostante la dura sconfitta di 400 anni fa. Spero che ognuno di voi faccia del suo meglio e si impegni per questa guerra. Sono certo che questo giorno verrà ricordato!” Proclamò Roland. “Ascoltate. Non importa chi sia il nostro nemico, ho solo una richiesta: dobbiamo vincere questa battaglia!”


“Come desiderate, Vostra Maestà!” Risposero tutti insieme.


Sarebbe stata una notte impegnativa.


Dopo che furono tutti usciti dalla sala riunioni, Roland trattene Tilly.


“Vorrei parlarti in privato.”


…


Dopo che Roland ritornò al suo ufficio, mando via Usignolo e chiuse la porta.


Tilly alzò il sopracciglio e chiese, “Qualcosa che non vuoi che nemmeno Usignolo senta? Sembra che tu non voglia chiedermi dell’addestramento dei Cavalieri dell’Aeronautica.”


Roland non rispose ma riempì un bicchiere di Bevanda del Caos alla menta per entrambi. Non aveva un buon sapore, ma aiutava a rilassarsi.


Vedendo che il fratello rimaneva in silenzio, Tilly non chiese nulla ma si limitò a sorseggiare la bevanda, aspettando che fosse lui a rompere il silenzio. Roland aveva una relazione complessa verso la “sorella”; non era la sua vera sorella, e rispetto alla Principessa Tilly che conosceva in passato, la Tilly Wimbledon di ora era diventata una sorta di leader. Però, preferiva la ragazzina che soleva rannicchiarsi accanto ad Anna durante l’inverno, con i piedi che spuntavano da fuori le coperte, e che pensava a quali domande potesse fare alle altre streghe.


Sebbene Roland sapesse che le persone cambiavano, il cambiamento di Tilly era stato troppo veloce: nel giro di un paio di giorni dalla morte di Cenere, era maturata molto. Riusciva a vedere l’odio nei confronti dei demoni negli occhi della sorella; raramente lo mostrava, ma Roland era molto turbato dalla sua “unica richiesta” di vendicarsi contro i demoni.


Si era convinta.


Il mondo era diventato all’improvviso privo di importanza, ai suoi occhi.


Roland aveva sentito da Lan che Cenere poteva essere riportata in vita; avrebbe dovuto verificare la notizia prima di comunicarlo a Tilly, per non darle una falsa speranza. Però, Roland si rendeva conto, essendo sprofondata nello sconforto più assoluto, la sorella avrebbe potuto morire durante la Battaglia della Volontà Divina.


Se le avesse detto ora della possibile buona notizia, magari sarebbe potuta uscire da tale sconforto; c’era però un rischio che doveva assumersi: se Cenere non fosse alla fine ritornata in vita, Tilly ne sarebbe stata devastata. Era per questo motivo che Roland non le aveva detto nulla, per un po’.


Ma doveva parlarle.


Sapeva che ormai avesse deciso di farlo nel momento in cui aveva chiesto a Tilly di seguirlo.


Avrebbe preferito aggrapparsi ad un tenue raggio di speranza futuro che pentirsene più tardi.


“Fratello?” Lo incalzò lei, un po’ perplessa. Distolse gli occhi per evitare lo sguardo di Roland.


Lui fece un respiro profondo e disse, lentamente, “Ciò che sto per dirti potrebbe sembrare incredibile, ma voglio comunque farlo…”


“Cenere potrebbe essere ancora viva.”






<em>Mithdran </em>
































                                


                                



