---
weight: 1234
title: Capitolo 1234- Uno Strano Mondo
pubDate: 2025-08-07T11:37:51.077Z
tags:
    - rtw
---


Sì, era intrappolata.


Adesso, Valkries ricordava di essersi addentrata nelle profondità del Regno delle Menti e di aver seguito una debole oscillazione. Quando aveva superato la linea di confine che separava il livello superiore da quello inferiore, il suo passo era diventato sempre più pesante. La resistenza da parte del Regno delle Menti era aumentata, e lei aveva sentito qualcosa trascinarla verso il basso.


Era la prima volta che si spingeva fin lì, perciò doveva fare attenzione. Se si fosse persa, sarebbe potuta rimanere intrappolata qui per sempre. Avrebbe dovuto porre fine a questa spedizione e fare una pausa, così non avrebbe percepito che l’oscillazione che stava cercando si stesse avvicinando.


‘<em>’L’entrata dovrebbe essere proprio qui intorno</em>.’’


Così, decise di immergersi più in profondità.


Hect Zod non sembrava essere molto impressionato con lei che faceva il bagno nello Stagno Nebbia Rossa tutto il giorno, specialmente quando gli esseri umani non avevano realizzato che loro erano riusciti a trasferire con successo la Torre della Nascita.


D’altra parte, Valkries voleva anche sapere se la razza umana si fosse evoluta attraverso la pietra dell’eredità o no.


Tuttavia, non avrebbe mai potuto prevedere che il Regno delle Menti avrebbe tremato all’improvviso mentre lei stava cercando di trovare la fonte dell’oscillazione.


Sentiva come se il terreno fangoso sotto i suoi piedi avesse iniziato improvvisamente ad incrinarsi, sprofondare e a formare una cascata. Venne subito gettata giù prima di potersene rendere conto. Quando si risvegliò, si ritrovò in questo strano posto.


Senza alcun dubbio, doveva essere una parte del Regno delle Menti, ma Valkries non era sicura se avesse a che fare con l’umano maschio che stava cercando oppure no.


Attraverso la finestra, poteva vedere una grande città all’esterno. Enormi grattacieli svettavano e svanivano alla fine dell’orizzonte, ognuno dei quali era alto come la Torre della Nascita. Alcuni di loro erano persino più alti della Santa Sede del Dominio del Re.


Se si trattava del territorio dell’umano, Valkries non capiva perché lui non avesse notato la presenza di un intruso. Il creatore avrebbe dovuto essere onnipotente. Dato che lei era il nemico mortale della razza umana, il creatore sarebbe dovuto intervenire da un pezzo. Se una strega, per errore, avesse sconfinato nella Santa Sede del Dominio, la morte sarebbe stata probabilmente la punizione più dolce da infliggerle.


Il problema era che questo luogo non aveva niente a che fare con quell’uomo, allora dove si trovava?


Quando Valkries aveva percepito la vibrazione, aveva sentito l’onda d’urto provenire dal basso. Era sicura di essere sulla strada giusta, a meno che non avesse cercato nella direzione sbagliata per tutto il tempo.


Ponderò per un po’ ma non riusciva a trovare una spiegazione soddisfacente, così mise da parte quelle domande. Al momento, il compito più importante per lei era adattarsi a questo nuovo corpo e trovare un modo per uscire da questo strano mondo.


Era positiva riguardo ad una cosa: questo nuovo corpo era molto più debole del suo originale. Le ferite sulle sue gambe non erano ancora guarite, il che indicava che al momento aveva poca capacità rigenerativa. La sua Barriera Magica aveva smesso di funzionare. Non era stata così debole da tanto tempo. Si sentiva come se fosse tornata indietro nel tempo, prima della sua evoluzione, quando tutti potevano arrecarle dei danni sostanziali.


Fortunatamente, riusciva ancora ad evocare il potere magico, un’abilità abbastanza simile a quella delle Straordinarie.


Mentre si controllava il corpo, si udì rumore di passi all’esterno.


Dopodiché la porta fu aperta con una spinta, e due uomini entrarono sorridendo.


Valkries avrebbe voluto gettarsi su di loro e farli a pezzi, ma soffocò l’impulso.


Questo non era il mondo reale!


Lo ricordò a sé stessa. A quanto pare, queste persone l’avevano salvata quando aveva perso conoscenza.


Forse, non conoscevano cose come ‘i demoni’. Se avesse agito in modo avventato, si sarebbe esposta.


‘’Sembra abbastanza in forma, Signorina Valkries,’’ disse la donna mentre sollevava un lembo della coperta ed esaminava la sua gamba ingessata. ‘’Fantastico. Ecco perché la colonna non le ha ferito le ossa. È una marzialista! Se fossi stata al suo posto, le mie gambe sarebbero state ridotte in pezzi.’’


‘’É questo quello che un dottore dovrebbe dire ad una sua paziente?’’ Disse l’uomo mentre fissava la donna, per poi spostare lo sguardo su Valkries. ‘’Io sono il medico responsabile qui. Può chiamarmi Dottor Gao. Stando alla radiografia, sarà subito ricoverata. Si riposi e sono sicuro che la lesione non influenzerà le sue competizioni future. Se non si sente bene, la prego di non esitare a dirmelo.’’


Valkries gli strinse la mano.


Non aveva capito niente di quello che le aveva detto il Dottor Gao, perciò rimase in silenzio.


Aveva anche notato che questi esseri umani sembravano essere abbastanza amichevoli nei suoi confronti. Era confusa sul perché non la vedessero come qualcuno appartenente ad un’altra razza. Anche se non covavano rancore contro di lei, come potevano parlarle in modo amichevole quando c’era una così drastica differenza tra le due razze?


Si era accorta anche che la donna le era particolarmente interessata. I suoi occhi erano fissi su di lei.


‘’Sono felice che lei stia bene’’ disse l’uomo di nome Dottor Gao, mentre sfogliava la brochure che aveva in mano. ‘’La Gilda verrà a trovarci in ospedale questo pomeriggio, e terranno anche una conferenza la sera. Ho già declinato la richiesta di parteciparvi per lei. Quelle persone sono così insensibili! Vogliono che lei partecipi alla riunione in sedia a rotelle! È ridicolo! Ma non posso impedire loro di visitarla. Questo ospedale è stato fondato dalla Gilda dei Marzialisti, perciò per me è impossibile fermarli. Lei deve solo stare a letto.’’


‘’Grazie,’’ rispose Valkries, usando un tono che qualsiasi altra persona normale avrebbe usato in questa situazione.


‘’Si figuri,’’ disse l’uomo sorridendo. ‘’Ad ogni modo, deve essere annoiata. La Gilda non ha mandato qui il suo cellulare. Vuole guardare la Tv?’’


Cellulare? Tv? Che cos’erano?


Perplessa, Valkries non rispose.


Il dottore interpretò il suo silenzio come un assenso, così prese una scatola quadrata posta sul comodino, la puntò verso una lavagna sulla parete e ci giocherellò.


Subito, una luce fuoriuscì dalla lavagna!


‘’Adesso si riposi,’’ disse il Dottor Gao facendo un cenno con la mano e ritirandosi dalla camera con la donna.


Valkries fissò inebetita lo schermo e quasi si perse.


‘<em>’Come ci sono riusciti?” </em>


L’immagine sulla lavagna cambiò. Era tutto così realistico. Non sarebbe rimasta così sorpresa se la lavagna fosse stata un artefatto magico, ma quest’oggetto non era magico. Non riusciva a captare nessuna oscillazione di potere magico provenire dalla lavagna.


Ci mise un po’ ad abituarcisi.


Aveva scoperto anche che il contenuto della televisione dipendeva dalla scatolina quadrata. L’immagine sarebbe cambiata se avesse premuto il bottone su di essa.


Se la sua ipotesi era corretta, quei contenuti probabilmente erano strettamente collegati a questo mondo.


Questo era un modo efficace per conoscerlo.


Mentre Valkries girava i canali, colse una strana parola: ‘’La Gilda dei Marzialisti.’’


Basandosi su ciò che l’uomo le aveva detto, anche lei era un membro della Gilda, o più precisamente, loro pensavano che lei fosse un membro della Gilda.


Vide una piazza affollata alla tv. La scena veniva ripresa dall’alto. Forse, qualcuno l’aveva filmata utilizzando qualche artefatto magico come una Pietra del Volo.


‘’Questo è il terzo giorno dall’attacco a Città Prisma. I vigili del fuoco stanno ancora mettendo in salvo i membri e ripulendo le macerie.’’


‘’La Gilda ha confermato il bilancio delle vittime. Le loro identità sono ancora sconosciute al momento.’’


‘’Durante l’intero processo di salvataggio, molti marzialisti hanno dimostrato coraggio e senso di responsabilità. Si sono recati alle uscite di sicurezza per cercare quelli intrappolati.’’


‘’Il Capo Discepolo della Roccia Difensiva, la Signora Lan, è morta in azione.’’


‘’Quando è entrata nell’Uscita 4, è stata attaccata dai Caduti del Male. Per proteggere i suoi colleghi.’’


Valkries non sentì neanche una parola detta dal reporter.


La sua attenzione era stata catturata dall’immagine nella ‘lavagna’.


Era sotto shock. ‘<em>’Perché? Perché vedo quegli strani visi familiari nel Regno delle Menti?</em>


<em>La Scuola Nuvola non si era già sciolta</em>?’’


<em>Haru</em>








                                


                                



