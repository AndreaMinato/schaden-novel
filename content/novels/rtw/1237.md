---
weight: 12370
title: Capitolo 1237- Osservazione
pubDate: 2025-08-07T11:37:51.077Z
tags:
    - rtw
---


Roland frugò tra i ricordi per accertarsi di non essersi sbagliato. Aveva visto un Demone Anziano in piedi su una piattaforma che guidava due demoni promossi mentre questi si massacravano a vicenda. La sua veste bianca danzava al vento e creava un netto contrasto con lo stagno di Nebbia Rossa ai suoi piedi, mentre l’occhio sulla sua fronte brillava di una luce accecante. Non si sarebbe mai dimenticato una scena così incredibile.


Nonostante la paziente non avesse il distintivo terzo occhio, per qualche ragione, somigliava molto al Demone Anziano. Era naturale che Roland fosse incuriosito verso questa marzialista demone di nome “Valkries”.


Quando arrivò il suo turno di stringerle la mano, Roland non si comportò come per gli altri pazienti, ma si fermò accanto al letto.


“Anche tu sei una residente del distretto degli Appartamenti a Tubo?”


Gli altri si stavano tutti apprestando ad uscire dalla stanza, e sentendo la domanda si sorpresero.


L’espressione di Valkries era rimasta indifferente. Dopo un momento di riflessione, scosse la testa.


In effetti, il demone nel frammento di memoria sembrava essere molto più anziano dei prigionieri di Zero, quindi non era una delle vittime del Campo di Battaglia delle Anime.


“Per caso hai una sorella gemella? O c’è qualcuno che ti somiglia?” Roland indicò il centro della sua fronte. “Ad esempio, qualcuno con un occhio in più sulla fronte?”


Il resto del gruppo iniziò ad agitarsi. Il Difensore tossì due volte leggermente: “Signor Roland.”


“Solo un minuto.” Roland gli fece un cenno con la mano. “È solo che lei somiglia molto ad una persona che ho conosciuto tempo fa.”


Valkries rispose senza mostrare espressioni: “No.”


“Come sarebbe possibile, non ho mai visto nessuno sulla Penisola di Cargarde che avesse tre occhi.” Mormorò qualcuno a bassa voce. “Ci sono persone con tre dita però.”


“Va bene...” A Roland rimaneva un ultimo tentativo da fare. All’improvviso gridò: “Charita!”


Tuttavia, lo sguardo di Valkries non reagì. Sembrava solo che Roland si stesse comportando da stupido.


Se Valkries fosse stata un demone che proveniva dall’altro mondo, sentendo questa parola in lingua dei demoni avrebbe sicuramente reagito in qualche modo.


Ma apparentemente, l’unica cosa che avevano in comune era l’aspetto.


Roland fece una scrollata di spalle e allungò la mano destra: “Ti auguro di guarire presto e spero che tornerai nella Gilda per combattere tutti insieme contro l’Erosione.”


Esitò per un momento, poi, lentamente, anche lei allungò la sua mano.


Nell’istante in cui le due mani si toccarono, Roland non riuscì a trattenere un’esclamazione di sorpresa.


Un po’ irritato, il Difensore chiese: “Cosa c’è?”


“La sua mano è molto fredda... e anche un po’ umida.”


Gli altri non riuscirono a trattenere delle risatine. Roland sentì anche alcuni commenti derisori.


“Che persona frivola.”


“Perché i marzialisti tradizionali hanno scelto uno come lui?”


“Ora basta, la paziente ha bisogno di riposare. Andiamo a visitare il prossimo.” Disse il dottore scuotendo la testa. “Accidenti...”


Roland scrollò le spalle. Essendo il creatore di questo Mondo dei Sogni, non dava peso a quello che gli altri pensavano di lui. Però, dato che non sarebbe riuscito a cavare altre risposte da Valkries, non aveva senso continuare a restare lì. Le lanciò un ultimo sguardo prima di lasciare la stanza.


***






Dopo che la porta venne chiusa, l’agitazione di Valkries ancora non si calmò. Questi brevi quindici minuti di tempo erano stati i più difficili della sua vita. Non si sarebbe mai immaginata che un giorno, avrebbe dovuto concentrare tutti i suoi sforzi solo per non cambiare l’espressione sul suo volto. E aveva quasi esaurito tutte le sue energie.


Quando quell’uomo si era fatto avanti dal gruppo, si era sentita gelare tutto il sangue nelle vene. Non lo avrebbe mai dimenticato. Nelle memorie di Disastro Silenzioso, era proprio lui dall’altra parte della Pietra dell’Eredità che guardava Disastro Silenzioso venire assalito da tentacoli.


Tutto questo non l’aveva solo visto, l’aveva anche provato. In qualche modo, era stata influenzata dal panico e dalla costernazione che Disastro Silenzioso aveva provato in quel momento. Proprio perché aveva provato quell’esperienza, non appena lo aveva visto, lo aveva associato all’uomo nei suoi ricordi.


Tutte le sue ipotesi precedenti si erano rivelate errate. Per quanto fosse riluttante, doveva ammettere l’esistenza di una terza possibilità da valutare. La vibrazione del Mondo dei Sogni non l’aveva fatta deviare, e fin dall’inizio stava seguendo la strada giusta. Questo era un dominio creato da un comune essere umano maschio e quello che aveva incontrato poco fa, ne era il creatore.


Se avesse incontrato quest’uomo nel mondo reale, al massimo si sarebbe sorpresa un momento, poi lo avrebbe ucciso sul posto. Come alcuni altri promossi, anche lei possedeva la stessa forza del Cacciatore Magico. Non importava che livello di magia avesse raggiunto questo individuo, una volta morto non avrebbe più fatto alcuna differenza.


Ma nel Regno delle Menti, le regole del mondo reale non si applicavano. Perlomeno, secondo quello che diceva il Re, nella sua Santa Sede nessuno sarebbe mai stato in grado di sconfiggerlo. In quel luogo, lui era onnisciente, immortale, in pratica, non c’erano differenze tra lui e gli dei delle leggende. Forse il Re esagerava, ma in quel momento, Valkries non aveva il coraggio di provarlo.


Sapeva bene che se fosse morta lì, non sarebbe stata la situazione peggiore. Se costui avesse avuto un’abilità simile a quella del proprio Re, che gli permettesse di leggere nelle memorie degli altri, le informazioni in suo possesso avrebbero messo in pericolo tutta la stirpe dei demoni.


Contro un nemico del genere, doveva agire con assoluta cautela.


Fortunatamente, questa terza possibilità non segnava le sorti della battaglia. Ad esempio, a differenza del Re che aveva un intuito eccezionale, sembrava più che questo umano stesse invece cercando di scoprire la sua identità. Valkries aveva la vaga sensazione che molto probabilmente, lui l’avesse già vista da qualche parte. Non ne conosceva il motivo, ma le sue gesta e le sue espressioni lo dimostravano.


Molto probabilmente, si erano incontrati nell’altro mondo.


Altrimenti, non avrebbe chiesto del terzo occhio. In realtà, il terzo occhio sulla sua fronte, era la Pietra Magica Spirituale che aveva ottenuto nella sua terza promozione.


Inoltre, la parola <em>charita </em>significava “eroe” nell’antico linguaggio dei demoni.


Allungò la mano e la studiò. Ripensò al momento in cui le loro mani si erano toccate.


Quando l’uomo aveva esclamato, il suo respiro si era quasi fermato. Per fortuna, alla fine era riuscito ad ingannarlo. Non si era dimenticata della ragione per cui doveva tenerlo d’occhio. Questo incontro inaspettato era stata una sfida, ma si era rivelata anche essere un’opportunità: era riuscita a trovare il personaggio chiave dell’umanità in un tempo relativamente breve. Nonostante fosse un uomo, era riuscito ad entrare in contatto con la Pietra dell’Eredità. Era persino riuscito a respingere Disastro Silenzioso nel Regno delle Menti. Senza alcun dubbio, costui possedeva molte informazioni che i demoni non conoscevano, e questi rischi non le avrebbero impedito di scoprire la verità.


Valkries era certa che questo essere umano maschio avesse creato questo mondo per raggiungere un qualche obiettivo, proprio come il Re aveva creato la Santa Sede per gestire meglio i suoi subordinati. Da parole come “Caduti al Male”, “fronte” e “combattere l’Erosione”, riusciva a sentire l’odore di cospirazioni. Doveva scoprire che genere di piani quest’uomo stava architettando all’interno del Regno delle Menti.


La conferenza generale che aveva menzionato il dottore poteva essere un buon inizio.


Pensando fin qui, Valkries serrò i pugni con forza.


<em>“Roland... giusto?”</em>


<em>“Questo nome, me lo sono ricordato!”</em>






<em>Aris</em>
                                


                                



