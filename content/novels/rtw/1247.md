---
weight: 1247
title: Capitolo 1247- Cuore di Cavaliere
pubDate: 2025-08-07T11:37:51.078Z
tags:
    - rtw
---


Manfeld ci mise molto a riprendere conoscenza.


Aveva la vista offuscata e sentiva un dolore lacerante sulla faccia. Gli era persino difficile aprire gli occhi.


<em>“Dannazione, e meno male che nelle sfide tra nobili si deve evitare il volto.”</em>


Fece un enorme sforzo e lentamente si mise a sedere. Poco per volta, si trascinò verso le due ragazze spaventate e tolse gli stracci che avevano in bocca. “Non abbiate paura, un momento che vi libero.”


Le due erano talmente spaventate che non osavano fiatare, si limitarono ad annuire lievemente.


Dopo essersi riposato per un momento, Manfeld le slegò e disse: “Ecco fatto, potete andare. Fate attenzione a non venire catturate di nuovo da quel tipo...”


Probabilmente non ne avrebbe nemmeno avuto l’occasione. Quando la nave sarà riempita di passeggeri e prenderà il largo, ci saranno rifugiati ovunque. Di fronte a così tante persone, Mick non avrebbe corso il rischio di fare quelle cose.


Le ragazze slegate gli passarono accanto facendo attenzione, poi corsero subito via dal ripostiglio. Il suono dei passi svelti si allontanarono sempre di più, fino a svanire lasciando il posto al silenzio.


Dall’inizio alla fine, non avevano pronunciato neanche una parola. Neanche un grazie.


Manfeld si appoggiò al muro e trasse un pesante sospiro. Per qualche ragione, gli tornarono in mente le parole del cocchiere: “Giovanotto, non cercare sempre di essere gentile, specialmente qua fuori... altrimenti le persone si approfitteranno di te.”


Scosse la testa mettendo da parte questi pensieri.


Ormai era abituato.


Sperava soltanto di riuscire a tornare nella cabina prima che la nave salpasse. Così nessuno gli avrebbe fregato il letto.


Improvvisamente, udì il rumore di passi e il pavimento sotto di lui cominciò a scricchiolare.


<em>“Diamine, quel tizio di nome Mick Kinley non mi ha picchiato abbastanza?”</em>


Il rumore dei passi si arrestò davanti alla porta. Questa venne aperta un pochino e spuntò la testa di una ragazza.


Malfeld si sorprese. Era una delle due ragazze che erano scappate.


Quando la porta del ripostiglio fu completamente aperta, vide che entrambe le ragazze erano lì. Quella dietro stava portando un secchio di legno molto pesante e camminava con movimenti rigidi. Pareva che stesse usando tutta la sua forza.


Quando misero il secchio davanti a lui, si accorse che era pieno d’acqua.


“Voi...”


Una delle due tirò fuori un fazzoletto e, dopo averlo bagnato, glielo passò delicatamente sul sangue che aveva in faccia. Mentre l’altra non smetteva di scusarsi. “C-ci dispiace, è stata tutta colpa nostra. Noi eravamo troppo spaventate per parlare, perché... perché avete detto... che anche voi siete un nobile.”


Manfeld scoppiò in una risata.


Nonostante fosse tutto dolorante, non poté trattenersi.


“Ehm, che cosa avete?”


“Non l’ho forse detto?” Interruppe la ragazza. “Nel momento in cui siete salite su questa nave, non esiste più la distinzione tra schiavi e nobili. Il Re di Graycastle non solo ha abolito la schiavitù, ha anche tolto tutti i poteri dei nobili. In altre parole, noi siamo uguali.”


Esatto, Manfeld sapeva già che a Graycastle non c’erano cavalieri dato che i mercanti da ogni parte del mondo avevano diffuso queste notizie nel Regno del Cuore di Lupo. Numerosi nobili consideravano oltraggioso il comportamento di Re Roland, al contrario, lui era parecchio interessato ai Wimbledon.


Dopo che la sua famiglia era decaduta, una domanda aveva continuato a passargli per la testa, ovvero, che cosa era in realtà un Cavaliere?


Quando suo padre era ancora vivo, non si era mai fatto questa domanda poiché era convinto che prima o poi avrebbe ereditato il titolo del padre. Tuttavia, quando la sua famiglia stava lentamente perdendo i territori agli altri nobili, Manfeld si era reso conto che la situazione era andata fuori controllo. I nuovi Signori lo ignoravano e degli incapaci si erano elevati al di sopra degli altri. Oltre ad un cognome importante, non gli era rimasto più niente.


Sugli antichi libri che aveva letto, c’era scritto che gli antenati che si erano insediati su quella terra, avevano scelto la persona più talentuosa come loro Re. Costui aveva poi concesso i titoli a coloro che possedevano galanteria e valori eccezionali e aveva chiesto loro di aiutarlo a proteggere la terra ed i sudditi. Questa era l’origine della nobiltà. I Cavalieri, essendo i nobili di rango più basso, dovevano avere compassione e simpatia per i civili. Soltanto con giustizia ed integrità potevano far prosperare le loro terre.


I Cavalieri erano considerati tali proprio perché possedevano qualità che le persone non avevano.


Ed era questo genere di persona che Manfeld voleva diventare.


Ma fino ad oggi ancora non era riuscito a capire che differenze c’erano tra un civile e un Cavaliere che aveva perso le terre. Cos’era dunque la nobiltà? Uno spirito o un dovere?


Le feroci competizioni tra i nobili continuavano e i Signori venivano sostituiti continuamente. Uno zoppo poteva essere un Cavaliere, e anche uno scemo poteva diventarlo, fintanto che avessero della terra in loro possesso. Di fronte a questa realtà, Manfeld aveva iniziato a chiedersi quale fosse la vera natura del cavalierato.


Nonostante fosse stato colpito dalla sciagura, lui non aveva mai abbandonato i suoi sogni.


Era da tempo che aveva intenzione di viaggiare fino a Graycastle, ma non se lo era mai potuto permettere. Tuttavia, l’evacuazione dei villaggi e delle città del Regno del Cuore di Lupo gli avevano fornito un’ottima occasione per visitare Graycastle.


Voleva sapere se sarebbe ancora rimasto un vero Cavaliere in un paese senza nobili.


Dopo aver sentito quel <em>“noi siamo uguali”</em>, le due ragazze si erano subito sentite più sollevate. “Sul serio?”


“Sono diversi mesi che questa notizia si è diffusa tra i nobili e considerano Wimbledon come un demonio degli Inferi.” Manfeld sorrise faticosamente. “Ma ora dovranno chiedere aiuto al peggior demonio.”


Dopo un attimo di silenzio, la ragazza che gli stava pulendo il volto gli chiese: “Perché ci avete aiutato? Non siete preoccupati che quel nobile...”


“Lui non mi ucciderà, perché gliel’ho ricordato.” Rispose scuotendo la testa. “Non so in cosa consisterà il secondo esame, ma ho sentito dire che ci sarà una strega in grado di rilevare bugie. Anche se lui non dovesse considerare come un crimine l’avervi abusate, sa bene che non può uccidere un nobile.”


Manfeld fece un lungo respiro, poi continuò: “A proposito, io sono Manfeld Castein. E voi?”


Divertente, era già la quarta volta in un giorno che si presentava.


“Io sono Thylane.” Disse a bassa voce una delle ragazze. “Lei è Momo.” Poi fece un momento di pausa e disse con tono deciso: “Quel nobile aveva ragione. Siamo state vendute a...”


“L’ho già detto, quelli sono tutti fatti del passato, non siete obbligate a menzionarli.” Disse facendo un cenno con la mano. “Il cocchiere ha detto così, non importa come avete vissuto fino ad oggi, la vita davanti che ci aspetta sarà completamente diversa. Io ho deciso di andarmene dal Regno del Cuore di Lupo in un paese straniero sperando in un potenziale cambiamento. Non è lo stesso anche per voi?”


<em>“Wooooo---”</em>


In quel momento, un lungo fischio risuonò nell’aria.


Era quasi giunto il momento di salpare.


“Torniamo indietro. Non voglio che mi freghino il letto.” Disse Manfeld rialzandosi con difficoltà. Si sentiva ancora dolorante, ma si sentiva in grado di camminare almeno fino alla cabina. “Il viaggio sarà lungo, non voglio di certo dormire in questo ripostiglio.”


Le due ragazze si scambiarono uno sguardo. Dopo un momento di esitazione, Thylane tirò fuori dalla tasca una pillola bianca e la diede a Manfeld.


“Questa è...”


“Un antidolorifico.” Disse Thylane. “Se non riuscite a sopportare il dolore, leccatelo oppure mangiatene un pezzettino. Ma accertatevi di non prenderne troppo, può solo ritardare il dolore, non fermarlo.”


Confuso, Manfeld ricevette la pillola. Di che genere di pillola miracolosa si trattava? Poteva solo ritardare il dolore invece di fermarlo?


Thylane e Momo non aggiunsero spiegazioni. Presero il secchio e si avviarono fuori dal ripostiglio.


Stavolta, le due ragazze si fermarono alla porta e gli fecero un inchino: “Vi ringraziamo, Signor Castein.”


Manfeld trasse un profondo sospiro.


A quanto pareva, non tutti si approfittavano della bontà degli altri.


Questo era abbastanza per lui.


Studiò la pillola tra le mani per un bel po’ prima di darle una leccata.


Era dolce.


Forse era stata fatta con farina mescolata ad un po’ di miele.


Ipotizzò che probabilmente l’avessero rubata dal nobile che le aveva comprate.


Ma proprio in quel momento, accadde qualcosa di incredibile.


All’improvviso, tutto il dolore era svanito. Era come se non fosse mai stato picchiato.






<em>Aris</em>
                                


                                



