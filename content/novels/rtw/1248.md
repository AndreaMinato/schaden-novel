---
weight: 1248
title: Capitolo 1248- L’Utilizzo del Nucleo
pubDate: 2025-08-07T11:37:51.078Z
tags:
    - rtw
---


Nel Regno di Graycastle, a Neverwinter.


Nel giro di una settimana, le informazioni raccolte dal Primo Esercito non solo confermarono la comparsa della Nebbia Rossa a nord del Regno dell’Eterno Inverno, ma fornirono a Roland anche l’andamento della campagna di evacuazione.


Proprio come aveva previsto Edith, i demoni avevano invaso il Regno dell’Eterno Inverno prima della completa diffusione della Nebbia Rossa. Avevano in gran parte accorciato il processo di crescita di una Torre della Nascita e avevano colto l’occasione per attaccare gli esseri umani da più direzioni. L’unità di immigrazione del Primo Esercito si era già più volte scontrata con loro. Era chiaro che i demoni avevano aspettato a lungo questo momento.


Secondo il rapporto di Ascia d’Acciaio, i risultati della battaglia non erano ottimisti. Molte unità erano state assalite, di conseguenza, la ritirata si era trasformata in una fuga e le formazioni dei soldati erano state rotte dai rifugiati terrorizzati. Avevano raggiunto trecento vittime, quasi lo stesso numero di morti nell’assalto notturno a Taqila. I rifugiati avevano subito perdite ancora più grandi.


La comparsa dei demoni aveva colto tutti alla sprovvista.


La dispersion delle truppe avanzate del Primo Esercito avevasì accelerato la campagna di immigrazione, ma al tempo stesso, la potenza nel combattimento era diminuita.


Per fortuna, Roland aveva promesso all’esercito che i disertori non avrebbero subito alcuna punizione se la ragione per cui disertavano fosse stata la sopravvivenza. Grazie a questo, nessuno dei soldati si era convertito in banditi. Gradualmente, si erano tutti ritirati nel Regno del Cuore di Lupo ed erano entrati in contatto con la guarnigione locale.


Se quei soldati fossero fuggiti, le fila dell’esercito a nord del Regno dell’Eterno Inverno si sarebbero assottigliate.


I soldati che tornavano nell’esercito potevano fornire supporto alle truppe locali e dare preziose informazioni ai comandanti.


Ad esempio, diverse unità riportavano di aver incontrato un nuovo genere di Creature Mostruose mai viste sui manuali.


Un’altra unità, che era riuscita a ritirarsi al porto all’estremo nord del Regno dell’Eterno Inverno, aveva menzionato che durante l’attacco i demoni avevano usato un nuovo tipo di Creatura Ragno Mostruosa, ancora più difficile da fronteggiare rispetto al ben noto Demone Ragno. Né i mortai né le granate anti-demone servivano per fermarli. Soltanto i Cannoni Longsong calibro 152 riuscivano a causare qualche danno.


Riguardo alle altre Creature Mostruose, per il momento Roland aveva ottenuto solo una descrizione dei loro aspetti fisici. Le abilità erano ancora sconosciute.


Era chiaro che le battaglie precedenti avevano accelerato l’evoluzione di queste Creature Mostruose.


Dopo aver ricevuto le informazioni, gli ufficiali avevano tenuto molti incontri ed i Ministri dei vari dipartimenti erano giunti all’accordo che avrebbero dovuto fermare l’avanzata dei demoni al più presto possibile e guadagnare più tempo per il piano di immigrazione.


Gli ufficiali beneficiavano dal rapido incremento della popolazione di Neverwinter, poiché contribuiva all’aumento della forza lavoro. Tutto questo però a discapito dei Dipartimenti di Polizia e di Sicurezza.


Anche Roland la pensava allo stesso modo. Purtroppo però, avevano già raggiunto il limite della loro capacità di trasporto. Avrebbe voluto mandare in un colpo solo tutte le migliaia di persone nel Regno del Cuore di Lupo, ma di certo non poteva tagliare il trasporto di equipaggiamenti e munizioni.


Nonostante avesse già emesso l’ordine, l’assembramento dell’esercito era un processo che richiedeva tempo. La situazione era diversa rispetto alla spedizione a Taqila. Quella volta, l’esercito aveva marciato seguendo la ferrovia e in ogni momento potevano fare affidamento sul Fiume Nero e Foglia per il trasporto. Stavolta, non avendo un mezzo di trasporto adeguato, lo Stato Generale doveva trovare una soluzione alternativa.


Roland notò anche un’altra cosa nel rapporto.


La fuga riuscita dell’unità era da attribuire al supporto delle cannoniere per acque basse. Dall’altra parte, il “Roland” era arrivato giusto in tempo perché Zooey e Carol avevano messo da parte il loro inestimabile Nucleo Magico per salvare delle persone comuni. Questo gli fece venire l’idea che in questa battaglia, le antiche streghe avrebbero potuto sfruttare meglio la reliquia della Civiltà Sotterranea.


Perciò, contattò direttamente le tre Streghe Superiori di Taqila.


Tramite la barriera fotoelettrica, i corpi giganti e piedi di tentacoli di Pasha, Alethea e Celine comparvero sul muro.


Roland condivise la sua idea.


“Intendete dice che... dovremo usare lo Strumento della Divina Penitenza come un convertitore?” Chiese Celine.


“Non soltanto lo Strumento della Divina Penitenza, ma anche tutti gli altri Nuclei Magici.” Roland annuì.


In teoria, regolando la struttura del ciclone centrale, i Nuclei Magici potevano imitare il potere di gran parte delle streghe. In totale erano riusciti a recuperare quattro Nuclei Magici dalla Civiltà Sotterranea, e quello più grande era il più speciale. Il suo ciclone era estremamente complesso. In base ai documenti decifrati, si trattava anche l’arma segreta in cui la Civiltà Sotterranea aveva riposto una grande fiducia. Era per questo che le antiche streghe lo chiamavano Strumento della Divina Penitenza.


Tuttavia, soltanto la Prescelta poteva attivarlo e l’unico che sembrasse qualificato, ovvero Roland, non possedeva alcun potere magico. Perciò, per molto tempo, quest’arma segreta era rimasta inutilizzata in una sala sotterranea.


I Nuclei Magici sarebbero stati molto più utili se fossero stati trasformati in vari poteri magici piuttosto che lasciati lì a prendere polvere.


L’unico problema era che i Nuclei Magici non potevano essere riprodotti. Una volta perso uno, lo perdevano per sempre. Era questa la ragione della spaccatura tra le streghe di Taqila e la Città della Stella Cadente. Molti membri dell’Unione avevano persino perso la vita per essi.


Nei primi momenti dopo la coalizione delle streghe di Taqila con il Primo Esercito, Roland aveva promesso loro che non le avrebbe mai costrette a cedere i Nuclei Magici. Anche se adesso le streghe di Taqila si erano alleate con lui, voleva comunque ottenere prima la loro approvazione.


Alethea disse esitante: “Vostra Maestà, nella Terza Città di Confine potreste fare quello che vi pare con i Nuclei, ma temo che se li doveste trasferire fuori dalla grotta li danneggereste.”


Roland si sentì molto speranzoso: persino Alethea, la più testarda, stava mostrando segni di approvazione. Approfittò del ferro ancora caldo e disse subito: “Mi assicurerò di fare attenzione e di maneggiarli con la dovuta cautela. Nessun intruso sarebbe in grado di distruggerli, ma temo che si consumeranno dopo numerosi utilizzi. Però, credo sia meglio così piuttosto che lasciarli inutilizzati.”


Alethea volse lo sguardo verso Celine: “Quanto tempo serve per trasformare lo Strumento della Divina Penitenza in un dispositivo magico e poi farlo tornare come prima?”


“Io penso... probabilmente dieci anni.” Stimò Celine. “Il ciclone è troppo complesso. Se dovesse consumarsi con l’utilizzo, probabilmente non riusciremo mai più a ripristinarlo. Tuttavia, io sono d’accordo con Sua Maestà...”


“Ma...”


“In questo modo i Nuclei Magici possono come minimo contribuire nella guerra contro i demoni.” Aggiunse Pasha. “Adesso non dobbiamo più preoccuparci di cercare la Prescelta.”


Alethea cadde in un lungo silenzio prima di dire: “Va bene. Dato che siete tutti d’accordo, neanche io ho da ridire.”


Per una frazione di secondo, a Roland parve di vedere Celine fargli un cenno con il tentacolo principale. “Visto? Le ho convinte.”


Era ovvio che stesse parlando solo con lui.


Prima che Roland potesse rispondere, Celine continuò: “Vostra Maestà, dovreste portare più spesso le streghe della Società di Ricerca nel Mondo dei Sogni.”


Senza alcun dubbio, stava cercando di comprarlo.


Per un momento, Roland non sapeva come reagire.


“Quindi,” disse Celine assumendo un’espressione seria, anche se in realtà, i Portatori Originali non mostravano emozioni, “in che genere di potere volete trasformare lo Strumento della Divina Penitenza?”


Roland aveva la risposta già da tempo. “Nella forza magnetica di Luna Misteriosa. Non penso che sarà molto complicato, giusto?”


Celine rispose con un sorriso: “Lasciate fare a me, Vostra Maestà.”






<em>Aris</em>
                                


                                



