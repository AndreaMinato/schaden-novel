---
weight: 1251
title: Capitolo 1251- Partner
pubDate: 2025-08-07T11:37:51.078Z
tags:
    - rtw
---


"Salve, Signor Roland," la voce rilassante di Roccia arrivò immediatamente dall'altro capo della linea. “Non mi aspettavo che mi chiamaste così presto. C'è un'emergenza?"


Roland improvvisamente si rese conto che erano solo le 7:00. Sentendosi un po' imbarazzato, esitò, "Ehm... scusa, vi ho svegliato? Ho qualcosa che richiede l'aiuto della Gilda. Non ha nulla a che fare con i Caduti al Male, ma è importante per me."


"Nessun problema", disse Roccia. “Le persone normali tendono a dormire di più. Io, essendo un vecchio Risvegliato, sono sveglio la maggior parte del tempo. Che cosa posso fare per voi?”


Roland era stato piuttosto attivo recentemente nella Gilda dei Marzialisti. Non solo era riuscito a uccidere un gran numero di Caduti al Male, ma soprattutto, aveva agito da solo. Ciò nonostante, aveva ucciso più Caduti al Male di chiunque altro, tranne che delle due squadre guidate dai due Difensori e di quella composta dai celebri marzialisti guidati da Fei Yuhan. La sua eccezionale prestazione aveva incoraggiato tutti i marzialisti tradizionali, il che aveva reso Roland piuttosto influente tra i dirigenti della Gilda.


Naturalmente, Roland non aveva riportato tutti i Caduti al Male che aveva ucciso. La maggior parte dei nuclei caduti si era dissipata ed era tornata nel Mondo dei Sogni. Portava sempre con sé un gruppo di Streghe di Taqila quando conduceva un'operazione. Pertanto, i Caduti al Male erano letteralmente indifesi di fronte a un gruppo di Streghe combattenti con varie strane abilità.


Ad ogni modo, Roland presto divenne famoso tra i membri della Gilda. Poteva accedere a qualsiasi struttura della Gilda dei Marzialisti e aveva avuto anche diritto a un telefono che gli permettesse di comunicare direttamente con i Difensori.


“Prima, vorrei farvi una domanda. Qual è il rapporto tra Città Prisma e l'Associazione del Trifoglio?” Roland ricordò che una volta Garcia gli aveva detto che suo padre aveva partecipato alla costruzione di Città Prisma.


"In breve, siamo partner a lungo termine", rispose Roccia. "Naturalmente, abbiamo sviluppato partnership con molte società, in quanto l'operazione della Gilda richiede una grande quantità di denaro e risorse."


"In altre parole, siamo anche loro grandi clienti?"


"Potete metterla in questo modo."


"Molto bene", disse Roland, e comunicò rapidamente a Roccia di cosa aveva bisogno.


Sorprendentemente, l'uomo cadde in un lungo silenzio. Dopo un po', disse con esitazione: "Non ho alcun problema, ma... perché è importante per voi?"


"È importante anche per questo mondo", replicò Roland sinceramente. Anche se Usignolo fosse venuta nel Mondo dei Sogni, non sarebbe stata in grado di dire se Roland stesse mentendo o no, poiché la Battaglia della Volontà Divina riguardava in effetti ogni singola persona in questo mondo. Se la razza umana fosse stata sconfitta, anche Roland sarebbe morto. A quel punto, anche il Mondo dei Sogni avrebbe smesso di funzionare e si sarebbe congelato in un'eternità nel Regno della Mente.


"Va bene, capisco" concesse Roccia. “Comunque, devo ringraziarvi a nome della Gilda. Senza di voi, non ci sarebbero stati così tanti giovani marzialisti che hanno scelto di restare, e la nostra situazione sarebbe stata ancora più precaria."


Roland fu in qualche modo commosso dalla sincerità del Difensore quando sentì la risposta. Anche se la ragione per cui aveva dato la caccia ai Caduti al Male era molto diversa da quella della Gilda, sentì dentro di sé che Roccia aveva davvero apprezzato il suo aiuto. Forse, proprio come aveva detto Lan, per loro questo mondo era reale.


Roland avrebbe voluto dire: "Non è niente. È mio dovere”, ma per qualche ragione, cambiò idea all'ultimo minuto.


“… Proteggerò questo mondo", disse invece.


Roland quindi riattaccò il telefono e mandò via Zero. Sebbene quest’ultima fosse ora risvegliata, doveva comunque andare a scuola. Dato che Santa Miran, Dido e Ling erano tutte nella sua stessa scuola, Roland non si preoccupava dei Caduti al Male.


Dopodiché, andò al Caffé Rose.


Dal suo ultimo incontro con Lan, il bar era stato chiuso, con la saracinesca abbassata. L'unico modo per accedervi era attraverso la porta laterale dal magazzino.


Era sempre pieno.


Le Streghe stavano preparando la colazione. Roland sentì immediatamente l'odore del delizioso barbecue mentre apriva la porta.


Dopo aver fatto una colazione abbondante e che le Streghe se ne andarono, Roland uscì dall'edificio.


Il quartier generale dell'Associazione del Trifoglio era in centro, quindi arrivò presto lì.


Dato che aveva comunicato in anticipo all'Associazione che sarebbe andato, fu immediatamente condotto al piano di sopra prima di poter rivelare la sua identità marzialista. L'ascensore si fermò al 100° piano e Roland entrò in un ufficio luminoso e spazioso circondato da grandi finestre alla francese. Ora, aveva una nuova comprensione della capacità finanziaria dell'Associazione del Trifoglio.


"Ci incontriamo di nuovo, Signor Roland", disse Garde mentre gli si avvicinava e gli stringeva la mano. “Non mi aspettavo che vi elevasse da un novizio a una figura così importante nella Gilda così in fretta. I giovani hanno davvero un grande potenziale!”


Roland fu un po' sorpreso da questa accoglienza calorosa. Ricordò che l'ultima volta, Garde era stato piuttosto freddo con lui anche se gli aveva mostrato la sua licenza di caccia.


Quindi era vero che gli uomini d'affari si preoccupavano più del background di una persona che della sua competenza professionale.


Dopo una piccola chiacchierata, Roland spostò l'argomento sugli affari e chiese: "Il Difensore, Roccia, vi ha detto lo scopo del mio viaggio?"


Garde scosse la testa e rispose: "Il Signor Roccia mi ha solo detto che avete bisogno dell'aiuto della società e ci ha chiesto di fare il possibile per aiutarvi. Ma sapete che non sono io a prendere le decisioni finali nell'Associazione del Trifoglio.”


Ciò significava che l'Associazione avrebbe proceduto all'acquisto del condominio. Anche se Garde avesse accettato di completare il piano, il Consiglio di Amministrazione non avrebbe approvato facilmente questa mozione. Roland sorrise. Sapeva che Garde pensava che lui fosse andato lì per Garcia. Infatti, nessuno poteva demolire un edificio sorvegliato dalle Streghe a meno che lui non glielo avesse lasciato fare.


Roland fu anche molto contento che il Difensore non avesse parlato a Garde del suo vero piano, lasciando così a Roland il modo per negoziare un po'. Sembrava che il Difensore si fidasse completamente di lui, il che gli fece apprezzare la Gilda ancora di più.


"Non è qualcosa di troppo complicato", disse Roland mentre allargava le braccia. "Voglio fondare un piccolo stabilimento di produzione o una fabbrica di modelli di macchinari che miri a progettare e produrre alcuni vecchi macchinari come motori a vapore, trattori vecchio stile, ecc... Qualcosa di nostalgico, come camion blindati e artiglierie. Avete capito?"


Garde contrasse le labbra e chiese: "Avete intenzione di fare un film?"


"Potete metterla in questo modo, ma a differenza di quei falsi oggetti di scena, ho bisogno di quelli veri e ho anche requisiti specifici."


"Per quanto ne so, poche persone ne hanno bisogno al giorno d'oggi..."


“Non li venderò. Lo faccio solo per divertimento. Non ho bisogno di una catena di montaggio o altro, il che vi farà risparmiare denaro."


Garde rimase in silenzio per un po'. Considerava questa attività come un fallimento completo.


"Non sapevo che il Signor Roland avesse un hobby così particolare", disse infine Garde. "In altre parole, volete che l'Associazione del Trifoglio vi aiuti a fondare una piccola fabbrica e assumere progettisti e lavoratori?"


Roland improvvisamente si rese conto che non sarebbe stato un progetto facile. A parte la fabbrica, i progettisti avrebbero dovuto avere un background ingegneristico e neanche per l'Associazione del Trifoglio sarebbe stato facile reclutare così tanti professionisti. Roland così rispose: “Sì, più o meno è così. Prendetevi il vostro tempo. Non ho fretta."


"Prima devo chiedere alla mia segretaria", disse Garde mentre tornava alla sua scrivania e prendeva il telefono.


15 minuti dopo, la segretaria richiamò.


Garde si voltò e guardò Roland. "Forse c'è una fabbrica che soddisfa le vostre esigenze."


"Beh, è stato veloce!" Disse Roland sorpreso.


"È pura fortuna", replicò Garde modestamente, anche se sembrava piuttosto orgoglioso della sua società. "Posso portarvi lì se non avete altri impegni."


<em>Arya</em>




                                


                                



