---
weight: 1253
title: Capitolo 1253- Cose di un Epoca Sbagliata
pubDate: 2025-08-07T11:37:51.079Z
tags:
    - rtw
---


“Uhm… Signor Roland,” disse Mastro Xie dopo una stretta di mano, “Qual è la funzione dell’Ufficio di Progettazione?”


“Realizzare tutto ciò che voglio tu faccia,” rispose lui sorridendo. “Ad esempio, proprio in questo momento, voglio che realizzi un trattore nuovo di zecca. Deve essere semplice da usare e riparare, ed essere anche aperto a futuri miglioramenti.”


“Ce ne devono essere stati tantissimi del genere disponibili sul mercato.”


“Mi aspetto ovviamente molto di più. Ciò che ho appena detto è solo un’idea base,” disse Roland scuotendo la testa.


“Per prima cosa, a parte il motore, devi realizzare tutto il resto da solo.”


“Allora costerà un sacco,” disse Xie schioccando la lingua.


“Non me ne servono molti, ed il prezzo dovrebbe essere simile a quelli realizzati artigianalmente. Ho un paio di amici collezionisti che sarebbero interessati a spenderci dei soldi.”


“Capisco.”


“In più, nessuno strumento automatizzato dovrà essere impiegato nella loro realizzazione. Bene,” Roland si fermò dopo aver pronunciato queste parole e si guardò intorno. “gli attrezzi che usate attualmente qui mi vanno bene; mi servono la dimensione ed il metodo di costruzione per ogni singola parte. In altre parole, l’Ufficio di Progettazione non solo dovrebbe realizzarli ma anche definire il layout della linea di assemblaggio.”


Vedendo Mastro Xie un tantino preoccupato, aggiunse, “Certo, assumerò alcuni studenti per aiutarti. Devi solo dar loro del lavoro da fare.”


“Va bene, allora. Ci vorranno forse all’incirca 6 mesi per finire il progetto con solo carta e penna.”


“L’ultima cosa che sto per dirti è anche la più importante,” continuò Roland. “Devi usare la creatività.”


Sorpreso per un momento, Mastro Xie chiede, “Come?”


“Ad esempio, il trattore che voglio che tu realizzi è alimentato a vapore. Quindi, tecnicamente, ci serve un grande bollitore per carburante ed acqua; però, in realtà, non ci sono parti simili e quindi dovrai pensarlo alimentato da energia nucleare, come quelli nei film.


L’anziano era adesso davvero senza parole ed allibito.


“Ciò detto, devi ridurre al minimo l’impatto di quelle ‘parti inesistenti’ quando realizzi il modello; solo in quel modo possiamo ottenere dei dati affidabili in sede di prova. Capisci cosa sto dicendo?”


“Er…” Mastro Xie ci pensò un attimo prima di chiedere con cautela. “Intendete che dovremmo pensarlo come un qualcosa che non esiste in quest’epoca?”


“Esattamente,” rispose Roland, sorridendo. “Ci sono delle difficoltà tecniche?”


“In teoria no, ma…” disse esitante. “Ma a dire la verità, probabilmente non riuscirete davvero ad utilizzarlo anche nel caso in cui lo costruissimo.”


“È proprio ciò di cui ho bisogno. I miei amici collezionisti non vogliono che abbia qualche valore pratico.”


Profondamente sollevato, Master Xie chiese, “Bene, Signor Roland. Ed a proposito della paga per il capo progettista?”


“Il doppio della tua pensione,” rispose Roland con un sorriso.


…


Dopo che Roland fece ritorno alla macchina di Garde, l’uomo posò il suo bicchiere di vino e scrollò le spalle. “Allora, che te ne pare?”


“Non è male, ma non so come stimare i costi di una fabbrica.” Rispose lui amichevolmente.


“Non ti preoccupare di queste robette da poco. È un onore che l’Associazione del Trifoglio possa aiutare la Gilda dei Marzialisti,” disse Garde sventolando la mano. “Parlerò con gli altri dirigenti di questo progetto. Da oggi in avanti, sei tu il loro nuovo capo.”


Non era difficile lasciare aperta una fabbrica che stava per essere demolita, visto che la terra e la proprietà appartenevano ancora all’Associazione del Trifoglio. Tutto ciò che doveva assicurare erano gli stipendi dei lavoratori e le spese per la manutenzione dei vecchi macchinari; era ovviamente un ottimo affare per l’Associazione del Trifoglio, visto che avevano ottenuto la fiducia del Difensore di Città del Prisma ad un costo minimo.


Se Roland avesse portato avanti il progetto tutto da solo, avrebbe dovuto spendere centinaia di migliaia di dollari e non c’era alcuna certezza che avrebbe avuto successo.


Perciò, non voleva lasciarsi sfuggire una singola occasione di usare l’Associazione.


“Va davvero bene così? Credo che come minimo dovremmo assumere più personale per assicurare un funzionamento ordinato dello stabilimento. E per aumentare la produttività, abbiamo anche bisogno di un nuovo sistema di retribuzione e ciò costerà un sacco di soldi.”


“Hmm…” ponderò Garde per un momento, per poi dire. “Ti manderò una persona per aiutarti con l’aspetto finanziario; se ci sono delle spese aggiuntive, fammelo sapere. Ma Signor Roland, lo sai che l’Associazione del Trifoglio non sarà d’accordo se chiederai troppo.”


“Capisco che non sei l’unica persona a prendere le decisioni, non preoccuparti. So cosa sto facendo e ti ringrazio per il tuo aiuto.” Mandargli un controllore finanziario era anche un ottimo modo per ridurre i rischi ed al contempo tenere d’occhio le spese.


“Non è nulla.”


Fecero cin-cin con i calici di vino.


Tre giorni più tardi, lo stabilimento dei macchinari agricoli divenne l’Ufficio di Progettazione di Graycastle. Nonostante sembrasse più desolato che mai, i lavoratori erano abbastanza entusiasti per i loro nuovi lavori dopo che era stato loro assicurato che avrebbero ricevuto un aumento.


Roland si sentì subito molto sollevato dopo che anche questa faccenda era stata sistemata. Non riusciva ad evitare di sorridere pensando all’espansione futura ed a ciò che aspettava l’Ufficio di Progettazione di Graycastle. Anche il suo lavoro era diventato più divertente.


Con l’aiuto dell’Ufficio di Progettazione, Anna non doveva necessariamente lavorare giorno e notte; poteva, al contrario, dedicarsi di più a quelle invenzioni che preferiva maggiormente. In generale, il progetto aveva un sacco di benefici: i lavoratori dell’Ufficio non avrebbero probabilmente mai scoperto che i progetti da loro realizzati sarebbero diventati realtà in un altro mondo e che sarebbero diventati armi usate per assicurare gloria imperitura all’umanità nella sua feroce guerra contro una razza straniera.


“Di cosa ridete, Vostra Maestà?” chiese Usignolo palesandosi e lanciandogli uno sguardo rammaricato. “Vi siete divertiti la notte passata? Spero non abbiate fatto nulla di inappropriato nei vostri sogni.”


“Ma come? Ti sembro quel tipo di persona?”


Usignolo contrasse le labbra e disse, “È molto comprensibile. Phyllis mi ha detto che alle streghe antiche non importava; lo consideravano come un qualcosa di normale tanto quanto il dormire ed il mangiare.”


“Davvero?”


“No, vi sto prendendo in giro,” fece lei strizzando l’occhio a Roland. “Quindi, ci stavate pensando, eh?”


Sembrava essere caduto in una delle sue trappole.


“Sono impressionato dalla tua immaginazione,” disse lui con tono sarcastico, fissandola. “Sono felice perché ho risolto un problema enorme, e non è ciò a cui tu stai pensando.”


“Hmm… è al 95% la verità, e quindi credo voi stiate dicendo il vero,” disse Usignolo alzando le mani.


“Wow, adesso riesci anche a tirarne fuori una percentuale?”


“Esatte, forse perché uso le mie abilità più spesso avverto che i miei sensi stanno migliorando.”


“E che mi dici del restante 5%? Giusto per dire, non ho mentito.”


“Forse, nel vostro inconscio non siete proprio così sicuro,” sogghignò lei.


Roland rimase senza parole. Aveva la sensazione che alla fine sarebbe caduto nella sua trappola se avesse continuato con questa conversazione.


“Ad ogni modo,” fece Usignolo dopo aver mangiato un pezzo di pesce essiccato. “Ultimamente non avete guardato la Luna di Sangue.”


“Vero,” disse Roland ed all’improvviso notò che per un bel po’ di tempo non aveva alzato gli occhi al cielo. La sfera cremisi era ancora là, sospesa a mezz’aria, nello stesso punto indipendentemente da dove la si guardasse. “Forse perché so che alla fin fine non è nulla.”


Proprio in quel momento, squillò il telefono sulla sua scrivania.


Era l’Ufficio Amministrativo.


“Barov? Qual è il problema?” Chiese Roland dopo aver alzato la cornetta.


“Vostra Maestà, il numero di immigrati supera le nostre stime,” si lamentò l’uomo al telefono. “Se le cose continueranno così, alla tesoreria non resterà molto!”






<em>Mithdran </em>
                                


                                



