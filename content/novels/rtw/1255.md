---
weight: 12550
title: Capitolo 1255- Lo Yuan Di Graycastle
pubDate: 2025-08-07T11:37:51.079Z
tags:
    - rtw
---


Sotto questo procedimento c'era il fax simile di un modulo di domanda


Il richiedente non solo doveva fornire le proprie informazioni personali, ma anche lo storico delle transazioni passate. Victor lesse il modulo della domanda un paio di volte, ed improvvisamente capì cosa ci stesse dietro.


Capiva finalmente l’obiettivo della nuova politica concentrandosi sugli articoli quattro e cinque; comprese a poco a poco che il vero fine del Re, prevedendo queste due regole, era quello di incrementare le entrate fiscali!


Come la maggior parte delle città più grandi, i mercanti di Neverwinter dovevano pagare delle imposte commerciali: però, il problema era che non tutti lo facevano; Victor non aveva mai saltato un singolo pagamento, ma l’evasione fiscale era davvero comune tra i mercanti. Lui era a tutti gli effetti uno dei pochi che pagava le tasse ogni volta.


I mercanti che avevano proprietà immobiliari pagavano, più o meno, le tasse solo parzialmente, ma quelli che affittavano i locali ed i mercanti viaggiatori le evadevano praticamente sempre. Senza i soldati che in passato ricattavano i commercianti, Neverwinter aveva garantito ai piccoli esercizi un’esenzione fiscale persino migliore di Valencia e Città dell’Aquila. Grazie all’ottimo ambiente economico, le attività finanziarie erano cresciute nella nuova città del Re in un brevissimo lasso di tempo.


Ma adesso, stava per cambiare tutto.


Il modulo di adesione poteva azzerare la commissione di transazione, ma i richiedenti avrebbero dovuto pubblicare le loro fonti di reddito. A quel punto l’Ufficio Amministrativo avrebbe dedotto le tasse dai loro profitti sulla base delle informazioni fornite.


Non c’era altro modo per evaderle?


Certamente ce n’era uno. I mercanti avrebbero potuto scambiare le nuove valute per dell’oro e poi vendere altrove le merci comprate da Neverwinter per coprire la perdita incassata.


Ma non era una soluzione sicura.


Nessuno poteva assicurare che i guadagni sarebbero stati esattamente uguali alle spese. Per mantenere il proprio giro d’affari, uno doveva possedere più valute nuove rispetto a quelle vecchie. L’unico modo per raggiungere tale obiettivo era o scambiarle per ori reali o tenere questi ultimi da parte per il futuro.


Con il passare del tempo i mercanti avrebbero, inevitabilmente, detenuto un certo ammontare di nuove monete e compreso che erano più semplici da usare e trasportare. A poco a poco, avrebbero iniziato a scambiarsele tra di loro; probabilmente avrebbero scambiato inizialmente gli ori reali e poi, lentamente, usati per acquistare dei beni.


Ciò significava che indipendentemente da quale mezzo avrebbero scelto, Neverwinter ne avrebbe comunque beneficiato!


La cosa furba di questa nuova politica era che non andava per nulla contro gli interessi dei mercanti; anzi, ne teneva particolarmente conto.


La dichiarazione poteva aumentare i ricavi delle tasse municipali e quindi creare un miglior ambiente economico; dall’altra parte, anche i titolari di attività legali beneficiavano da queste nuove norme.


Per i mercanti che avessero deciso di utilizzare le nuove valute, non ci sarebbe stata una grande differenza. Avrebbero ancora potuto evadere le tasse e spingere altri ad impiegare la nuova moneta. Ma visto che tutte le operazioni in Neverwinter sarebbero state portate a termine con le nuove valute, avrebbero col tempo rimpiazzato gli ori reali e si sarebbero anche diffuse in quei territori fuori dall’influenza del Re di Graycastle!


Victor notò anche che l’intera riforma monetaria, in realtà, aveva l’obiettivo di introdurre cambiamenti graduali e dare alla gente il tempo per adattarvisi.


Senza alcun dubbio la nuova moneta avrebbe avuto effetto legale fino a quando il Re di Graycastle ne avesse avuto il controllo all’interno del suo Regno, non solo per l’implementazione della politica monetaria ma anche per il fatto che Neverwinter fosse un mercato enorme.


I mercanti che avevano lasciato la città non avevano forse ragionato su tutto ciò. Era abbastanza stupido da parte loro abbandonare un simile ricco mercato a causa di una riforma monetaria.


Victor l’aveva considerata ridicola all’inizio, ma adesso sembrava non essere così male come avesse pensato. Fino a quando il Re di Graycastle avesse guidato bene la Nazione e fatto le cose giuste, questa riforma sarebbe stata un grande successo.


Victor rabbrividì involontariamente.


Questo era solo l’inizio.


Una volta che tutti l’avessero accettata di buon cuore, il Re avrebbe subito guadagnato una ricchezza tale che nessuna attività commerciale avrebbe eguagliato.


I nobili del Regno dell’Alba, così bravi nel fare affari, sarebbero rimasti a bocca aperta.


L’unico problema ora era la possibilità che qualcuno potesse contraffare le banconote create da Sua Maestà.


E quindi Victor chiese a Twinkle di acquistare delle banconote dai residenti ad un prezzo cinque volte quello corrente, due giorni dopo quando sarebbero stati pagati gli stipendi.


Capì ben presto che questo timore era infondato, non appena vide com’erano fatte le banconote.


“Sono così belle,” esclamò Twinkle giocando con una di esse.


“Vero,” concordò lui. La nuova moneta sembrava alquanto costosa, cosa molto diversa da ciò che aveva pensato. Era morbida e durevole, ed ovviamente non era fatta di carta comune.


La parte più particolare era il disegno.


Ce n’erano di sei tipi, i loro valori che andavano da 10 fino a 1.000.  Il valore più grande corrispondeva ad un oro reale, cosa che si capiva visto il disegno dorato. Le altre avevano i valori di 10, 20, 50, 100 e 500; la nuova moneta prese il nome di “Yuan” ed i colori ed i disegni variavano in base al valore. Ad esempio, quelle da 1.000 avevano l’effige del Re e della Regina e sotto era riportata la scritta “Banca Reale di Graycastle”. Nonostante il carattere ridotto, era abbastanza facile da leggere.


Victor avvicinò le banconote agli occhi e scoprì che le scritte e le immagini erano formate da piccole strisce, persino più sottili di un capello: ciascuna di esse era ben definita e separata dalle altre, quindi era impossibile contraffarle.


Victor analizzò le altre: quelle da 500 avevano lo stemma dell’Unione delle Streghe e su quelle da 100 delle industrie e lavoratori; sulle altre c’erano l’Edificio dei Miracoli, i treni e così via. Ognuna aveva lo stemma della famiglia reale di Graycastle, raffigurante un’alta torre con dietro due lance. Victor sorrise: era chiaro che le banconote fossero state attentamente disegnate in modo che sembrassero delle opere d’arte. Anche nel caso in cui non avessero avuto un particolare valore, era sicuro che diversi collezionisti di Fiordi sarebbe stati felicissimi di comprarle puramente per il loro valore estetico.


Era proprio una strategia intelligente: le banconote colorate costavano sicuramente molto, ma in un certo senso davano sicurezza alla gente; nessuno avrebbe mai pensato che un pezzo di carta avrebbe sostituito gli ori reali. Però, se questo stesso pezzo di carta era un’opera d’arte, allora la gente si sarebbe fidata di più anche se alla fin fine erano la stessa cosa.


Victor posò le banconote e fece un profondo respiro.


“Che cosa c’è?” Chiese curiosa Twinkle.


“A breve ci saranno grossi cambiamenti negli affari,” rispose lui a bassa voce.






<em>Mithdran </em>
                                


                                



