---
weight: 12570
title: Capitolo 1257- Macchinario Nazionale
pubDate: 2025-08-07T11:37:51.079Z
tags:
    - rtw
---


“Mi servono altre fabbriche di ammoniaca e di salnitro. Lo sapevate già vero?” Chiese Roland.


Agatha e Carta stavano già lavorando su questi due materiali, ma il tasso di produzione non era soddisfacente a causa di una mancanza di catalizzatori. Nonostante i loro metodi fossero molto meglio di quello originale che richiedeva il salnitro, per via della mancanza di magia e forza lavoro, non erano in grado di aumentare la produzione.


Dopo che Roland ottenne una copia completa della tavola periodica degli elementi, il laboratorio chimico iniziò immediatamente a creare dei campioni. Con l’aiuto di Lucia, il Ministero dell’Industria Chimica era in grado di creare un campione per ciascun elemento presente sulla tavola, inclusi elementi rari come il platino e il rodio che venivano normalmente usati come catalizzatori nelle reazioni chimiche.


Fintanto che c’erano abbastanza persone, potevano costruire tutte le fabbriche che volevano. La produzione di massa poteva non essere la via più efficiente per la produzione di materiali per la guerra, ma il metodo originale per la produzione dell’acido dipendeva solamente dalle abilità di Agatha e Carta.


Kyle disse lentamente: “Vostra Maestà, abbiamo già verificato le teorie attraverso gli esperimenti e simulato il processo per la produzione dell’acido in un piccolo recipiente. Con sufficiente forza lavoro, possiamo iniziare in qualunque momento.”


“Posso offrirvi tutti gli immigrati istruiti. Potete iniziare subito dopo questo incontro.” Disse Roland. “Inoltre, ho intenzione di creare una nuova linea di produzione per le batterie al piombo acido.”


Kyle annuì comprensivo. Forse, non molte persone sapevano cosa fossero queste cose, ma lui aveva imparato a memoria chimica livello base e chimica livello intermedio, e certamente sapeva di cosa Roland stesse parlando.


Le batterie al piombo erano anche conosciute come accumulatori di carica elettrica. Persino per il Laboratorio Alchemico non erano difficili da produrre, dato che gli unici materiali necessari erano il piombo, il diossido di piombo e l’acido solforico diluito. Figurarsi per il Ministero dell’Industria Chimica di oggi. Inoltre, gli esperimenti sugli elettroliti con le lampadine erano un classico della chimica delle scuole superiori.


Il punto forte degli accumulatori era che potevano essere ricaricati con un rifornimento regolare d’acqua. Non c’erano difficoltà tecniche considerevoli per la produzione di piombo e di diossido di piombo. La ragione per cui non li aveva prodotti prima era dovuto alla mancanza della forza lavoro e dal fatto che raramente avevano bisogno di accumulatori.


“Di quante batterie avete bisogno all’incirca...” chiese Kyle tirando fuori un blocchetto.


“Circa un centinaio al mese.” Rispose Roland.


Gli accumulatori sarebbero stati usati principalmente per avviare i motori a pistoni dei biplani. Dato che questi ultimi erano il prodotto industriale più avanzato di Neverwinter, era inaccettabile che avessero bisogno di così tanto tempo per decollare. Questo inconveniente era probabilmente dovuto alla mancanza di manodopera. Tuttavia, con l’afflusso di un gran numero di immigrati, questo difetto poteva essere eliminato.


Con tutte quelle persone in più, potevano letteralmente fare tutto quello che volevano.


“Per questo piccolo progetto, avremo bisogno solamente di una decina di persone.” Disse Kyle mentre si accarezzava la barba con aria saggia. “Naturalmente, ci sarà ancora bisogno dell’aiuto della Regina Anna per produrre parti come lastre di piombo e contenitori esterni.”


“Se potete fornirmi dei disegni dettagliati, il Ministero dell’Industria non avrà problemi.” Disse Anna annuendo.


“In questo caso, concedetemi alcuni giorni per pensare, a breve vi invierò i disegni.”


Roland sorseggiò il tè soddisfatto. Dopo anni di educazione e formazione, nell’Ufficio Amministrativo c’erano finalmente molte persone di talento. Era una cosa comune che un progetto coinvolgesse più dipartimenti. In molti casi, lui doveva soltanto fornire dei consigli iniziali qua e là, e i suoi Ministri avrebbero finito tutto il resto.


“A seguire, abbiamo i compiti per il Ministero dell’Industria...”


Dopo la guerra di Taqila, Roland si era reso conto che c’erano ancora molte cose che dovevano essere migliorate. E ora ne aveva finalmente l’occasione.


Per primo c’era da migliorare l’abilità di combattimento della fanteria.


Roland l’aveva chiamato “Piano per mitragliatrici ad uso generale”.


L’idea base consisteva nella produzione di una versione più leggera della mitragliatrice pesante modello Mark I con una struttura più semplice. La canna doveva essere separabile dal resto, in modo da rendere l’arma più portatile. La cartuccia doveva permettere ai soldati di aprire immediatamente il fuoco in caso di un attacco. In questo modo, i soldati avrebbero potuto trattenere i Demoni Anziani e guadagnare tempo per l’unità dei lanciagranate anti-demone.


Dato che non ci sarebbero stati grandi cambiamenti nella struttura dell’arma, l’unico modo per ridurne il peso era quello di utilizzare un materiale più leggero, come ad esempio leghe di alluminio e plastica ricavata dai vermi della gomma. Entrambi questi materiali non erano prodotti in larga scala e anche i biplani ne richiedevano in grandi quantità. Perciò, non potevano produrre nuove mitragliatrici.


Ma era comunque meglio di nulla. Anche i Cavalieri dell’Aeronautica avevano bisogno di mitragliatrici, per cui questo progetto era estremamente importante.


Da quanto poteva vedere, anche senza un miglioramento delle armi, il Primo Esercito restava comunque in una posizione superiore rispetto al Regno dell’Eterno Inverno e al Regno del Cuore di Lupo. Soltanto l’unità d’élite aveva bisogno di armi più avanzate per portare a termine missioni speciali come scouting, operazioni in copertura e salvataggi.


Inoltre, il fucile semi-automatico inventato da Van’er era in produzione di massa. Ogni soldato su cinque era stato equipaggiato con un “Fucile Van’er”. Il motivo per cui Roland non aveva sostituito tutti i fucili ad otturatore girevole-scorrevole era dovuto al fatto che il meccanismo di collegamento era scoperto, di conseguenza la durabilità era bassa e con un uso continuo, l’arma si sarebbe potuta inceppare.


Tuttavia, il “Fucile Van’er” possedeva una maggiore potenza di fuoco.


Il progetto successivo che Roland aveva intenzione di portare avanti era il biplano. Dopo quattro intensi mesi di test, avevano finalmente potuto mettere in uso la prima generazione di biplani, chiamata “Fuoco Celeste”. Il nuovo modello era molto simile ad ”Unicorno” e la struttura non era eccessivamente complessa, ma era ancora impossibile chiedere ad un operaio comune di produrlo ed assemblarlo. La manifattura del motore dipendeva ancora dalle abilità di Anna.


Detto questo, Roland aveva comunque intenzione di radunare i migliori operai delle zone industriali per fronteggiare i potenziali problemi. Queste persone avevano iniziato come semplici apprendisti che lavoravano con i martelli, fino a diventare eccellenti operatori di macchine utensili. Era anche un buon momento per testare a che punto era arrivato il progresso di industrializzazione di Neverwinter in questi tre anni dopo l’istituzione del primo impianto per motori a vapore.


Se volevano limitare i movimenti delle Bestie Diaboliche, l’unica opzione che avevano era quella di dominare il cielo.


E “Fuoco Celeste” era soltanto un inizio.


L’ultimo dei progetti che Roland aveva in mente, riguardava le nuove Creature Mostruose Ragno. Aveva in mente di creare un cannone a basso calibro più grande dei mortai ma più piccolo dei Cannoni Longsong per respingere le Creature Mostruose. Il calibro doveva aggirarsi sui settantacinque millimetri. Doveva essere facilmente trasportabile da cavalli e soldati senza che Colibrì ne riducesse il peso.


Creare un cannone così, non era affatto difficile. Aveva solo bisogno di alcuni operai dalla fabbrica dei cannoni. Ma prima di questo, doveva creare un prototipo e testarlo.


Aveva discusso numerose volte in privato con Anna riguardo a questi progetti futuri ed avevano raggiunto una comprensione reciproca senza inutili spiegazioni.


Questi sarebbero stati i più grandiosi progetti nella storia di Neverwinter, con il coinvolgimento di quasi una decina di fabbriche e una manodopera composta dalle venti alle trentamila persone.


Con l’implementazione della campagna di immigrazione, l’industrializzazione di Neverwinter sarebbe diventata ancora più rapida ed intensa.


Il macchinario chiamato “nazione” si stava avviando.






<em>Aris</em>
                                


                                



