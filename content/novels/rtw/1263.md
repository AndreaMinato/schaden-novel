---
weight: 12630
title: Capitolo 1263- Lavoro Futuro
pubDate: 2025-08-07T11:37:51.080Z
tags:
    - rtw
---


“Permesso, scusi. Permesso!” Disse Manfeld mentre si faceva strada tra la folla; i rifugiati che stavano creando problemi posarono subito gli occhi su di lui.


“Chi è questo tizio?” Ringhiò un uomo. “So che non puoi aspettare, ma lo farai fino a quando non avrò finito con lei.”


Era la persona che aveva appena riso. Manfeld capì ben presto che si trattava del capo della banda; era praticamente impossibile salvare la donna dalle grinfie di questa dozzina di balordi, visto che non aveva nessuna arma con sé. L’unico modo era sconfiggere il capo e portarla via mentre gli altri erano ancora sorpresi per quanto sarebbe successo. Manfeld alzò la mano e fece alcuni passi avanti, apparendo il più possibile calmo, prima di dire, “Sono qui solo per ricordarti che qualcuno ha già chiamato le guardie in nero; se non te ne vai adesso, sarà troppo tardi.” Nel mentre, fissò la donna con la speranza che capisse che non fosse con loro. Però, questa non reagì: piegò leggermente la testa, lo sguardo spaesato.


<em>Cazzo, non capisce in che situazione? Perché se ne sta così tranquilla?</em>


“Quali guardie in nero? Non sono semplici squadre di pattuglia?” Azzardò il capo, il suo volto che si contraeva in un sorriso malefico. “Non sai mai chi finiranno per aiutare, nello specifico. Hey, stronzetto, hai paura, vero? Haha! Dalla sua faccia, probabilmente era un qualche giovane Lord.”


“E che importa? Adesso è come noi.”


“Vattene! Corri più veloce che puoi prima che il capo perda la pazienza.”


Gli urlarono contro, ridendo. E Manfeld si mosse proprio in quel momento. Diede bruscamente una spallata al capo e poi lo colpì in faccia; l’uomo cadde subito a terra.


Rispetto a Mick Kinley ed ai suoi due servi, questi teppisti erano poca cosa: il capo non ebbe neanche l’occasione di rispondere all’attacco, prima di cadere.


Dalla folla si levarono varie voci.


“Cazzo! Bastardo!”


“Aiutate il capo!”


Manfeld venne colpito diverse volte alla schiena ed alle gambe, ma non se ne importò. Allungò una mano alla donna mentre usava l’altra per proteggersi il volto, e poi urlò, “Vieni con me!”


E poi, accadde qualcosa di straordinario.


La donna gli porse subito la sua mano, ma anziché afferrare la sua prese Manfeld per i polsi e lo spinse verso di lei.


“Oi, cosa…” Disse furioso ed improvvisamente vide un raggio elettrico scattare lungo il suo corpo.


<em>“Aspetta … un raggio elettrico?”</em>


Prima che Manfeld si rendesse conto di cosa fosse successo, la luce si trasformò in un arco che emanava un intenso bagliore blu; questa scattò verso i banditi che stavano correndo loro incontro e, come lo spiedino di un barbecue, l’arco elettrico li attraversò uno ad uno; quei furfanti non ebbero modo di resistere ad una simile incredibile forza. Prima che potessero anche solo cacciare un breve strillo, si irrigidirono tutti e poi caddero a terra all’indietro.


“Ora, così dovrebbe funzionare,” disse la donna con indifferenza mentre batteva le mani.


“Er… tu sei una…” Balbettò Manfeld a bocca aperta.


“Sì, sono una strega,” confessò subito lei.


L’uomo credeva che tutte le streghe fossero estremamente belle ed affascinanti; però, nello studiare la donna, notò che non era per nulla carina: aveva un faccino semplice ed era magra come una ragazzina.


“Ora, che cosa ne facciamo di loro?” Chiese Manfeld indicando i banditi a terra.


“Chiamerò il dipartimento di polizia per chiedere loro di occuparsene. Non preoccuparti, ho usato solo il 10% dei miei poteri e quindi si riprenderanno nel giro di mezz’ora; probabilmente verranno spediti in miniera o alla Fornace. Credo che se ne rimarranno là per almeno due settimane.”


Manfeld all’improvviso non seppe più che cosa risponderle.


Aveva in qualche modo la sensazione che avesse pianificato l’intera cosa.


“Ad ogni modo, mi chiamo Sharon. Posso sapere il tuo nome?” Chiese la donna, riportandolo alla realtà.


“Sono Manfeld.”


“Sei la prima persona ad essersi avvicinata. Perché?”


“Come perché?” Ribatté lui strofinandosi dove era stato colpito. “Non è normale fermare la violenza? Non mi aspettavo proprio che non avessi bisogno di nessun aiuto.”


“Normale, dici?” gli fece eco contraendo le labbra. “Se tutti la pensassero in quel modo, la gente non sarebbe scappata così velocemente.”


“Ma c’è sempre qualcuno che lo capisce,” disse Manfeld. Secondo il libro di storia, in origine tutti i nobili erano persone normali: mantenevano l’ordine e svilupparono la società.


“È vero. C’è sempre qualcuno che conosce cosa sia giusto e cosa sia sbagliato,” concordò Sharon con un sorriso. “Sei un nuovo immigrato a Neverwinter, vero? Ti piacerebbe unirti al dipartimento di polizia?”


“Mi stai chiedendo di diventare una delle guardie in nero?”


“Esatto. Danno la caccia ai criminali e proteggono i residenti, credo che ti si addica. E poi, non indossano sempre delle uniformi nere. Un po’ come me, proprio ora.”


“Huh?” Manfeld era confuso.


“Bene, devo riferire il fatto all’Ufficio Amministrativo. Qualcuno sta aspettando di parlare con te,” disse lei agitando la mano e poi dirigendosi poi verso la città.


“Adesso capisci perché ti ho fermato, vero?”


Matt sorrise a Manfeld dopo che quest’ultimo tornò tra i suoi.


“Che… che sta succedendo?” Chiede Manfeld, ancora confuso.


“È un modo efficace per scovare i criminali,” rispose Matt incamminandosi. “L’area residenziale nei sobborghi non era così, in passato, o almeno non lo era quando ci vivevo. Però, man mano che sono arrivati più immigrati, questa zona è diventata sempre meno sicura, e la maggior parte dei casi è contro le donne. Certo, non sto dicendo che sia colpa vostra, visto che tra di loro c’è anche molta gente che proviene da altre zone di Graycastle. Ma visto che il numero dei rifugiati è enorme, la polizia non riesce ad occuparsi di tutto. E cosa più importante, se la gente chiama la polizia solo dopo che avviene il fatto, il criminale può già aver ferito gravemente la vittima prima che la polizia arrivi.”


“È ovvio, vero? Con tutti questi malviventi, nessun posto è sicuro,” mormorò qualcuno. “Credo che il Re di Graycastle non avrebbe mai dovuto accogliere questa gentaglia.”


Matt scosse la testa e disse, “Sua Maestà spera che tutti possano essere utili, soprattutto quando scoppierà la Battaglia della Volontà Divina. Ma questa non è un’idea di Sua Maestà, ma delle streghe: possono usare i loro poteri per risparmiare tempo, e nel mentre possono pur sempre aiutare a mantenere l’ordine pubblico, quindi questo metodo è molto conveniente.”


“R-risparmiare tempo?” Pensò sorpreso Manfeld, contraendo le labbra.


“In realtà, funziona molto bene. Qualsiasi rifugiato potrebbe essere una strega travestita ed attaccare la gente, ed è un deterrente per chi vuole infrangere la legge. Visto che il dipartimento di polizia punirà i criminali, quelli che creano sempre problemi ci penseranno due volte prima di fare qualsiasi cosa. Con l’aiuto delle streghe e della polizia, è molto meglio che in passato.


“Capisco,” mormorò Manfeld. Sembra che i soldati in nero a Neverwinter fossero totalmente diversi dalla squadra di pattuglia: erano simili a quei cavalieri ideali che lui sperava di diventare.


Se Sharon non gli aveva mentito, questo sarebbe forse stato il suo lavoro ideale.


Dopo che furono arrivati ai loro alloggi provvisori e raggiunto le loro stanze, Matt salutò i rifugiati. “Tornerò domani e vi porterò in giro per la città. Sarà molto utile conoscere un po’ della cultura locale; inoltre, sentitevi liberi di chiedermi qualsiasi cosa.”


Manfeld gli voleva chiedere come fare per diventare un poliziotto, ma per un qualche motivo disse altro. “Mentre arrivavo qui ho visto degli enormi uccelli di metallo… mi chiedo che cosa siano.”


“Ah, anche tu li hai visti. Se starai a lungo qua, scoprirai che non te ne devi preoccupare,” lo interruppe Matt, sorridendo. “Anche io ne fui molto spaventato, all’inizio, ma me ne sono abituato. Se hai qualche abilità, potresti anche riuscire a pilotarne una.”


“D-davvero?” disse Manfeld. Il suo cuore si fermò per un istante.


“Certamente. La Principessa Tilly ha messo un banchetto nella piazza centrale, sta assumendo nuovi Cavalieri dell’Aeronautica.”






<em>Mithdran </em>
                                


                                



