---
weight: 12810
title: Capitolo 1281- Un Blocco
pubDate: 2025-08-07T11:37:51.081Z
tags:
    - rtw
---


“Esatto. Combatteremo fino alla fine.”


Dietro all’accampamento c’era il versante della montagna, perciò era impossibile ritirarsi verso la cima sotto alla pioggia di fuoco. Dato che ogni squadra di soccorso operava separatamente, i rinforzi non sarebbero giunti subito. Considerando la situazione rischiosa, Pelle di Pesce giudicò che il modo migliore per respingere i nemici era quello di mantenere questo accampamento.


Non erano solo in svantaggio numerico, gran parte dei soldati aveva con sé soltanto degli abiti e del cibo. Non c’era una singola mitragliatrice nell’accampamento, e le loro armi erano quasi alla pari. Non sarebbero riusciti a sconfiggerli a lunga distanza come in passato.


In una situazione di cinquanta contro mille, Pelle di Pesce poteva chiaramente prevedere il risultato.


Doveva ammettere che il quel momento era spaventato, ma non era più il codardo che riusciva solo a pensare alla fuga. Come leader dell’unità, aveva la responsabilità di tirare fuori dai guai tutta la sua squadra.


Prima di morire, doveva fargliela pagare!


Era chiaro che anche i suoi compagni la pensavano allo stesso modo, altrimenti non avrebbero mai permesso che la distanza tra i nemici arrivasse a meno di duecento metri.


Le munizioni che avevano erano limitate, perciò il modo più efficiente era quello di uccidere i “rifugiati” da una distanza ravvicinata.


D’altra parte, se la distanza si riduceva, anche i nemici avrebbero potuto sparare più accuratamente. Era una lama a doppio taglio. La determinazione avrebbe deciso il tutto.


Pelle di Pesce attese per circa un minuto che i nemici si avvicinassero. Finalmente erano a cento metri dai soldati del Primo Esercito. Da questa distanza, riusciva già a vedere i volti dei traditori attraverso il telescopio. Confermò i suoi sospetti. Diversamente da rifugiati stanchi e malridotti, gran parte di loro aveva i volti puliti. Le gesta e le espressioni non erano quelle di qualcuno costretto ad agire in quel modo.


Non aveva più da preoccuparsi di versare sangue innocente.


Pelle di Pesce mirò al nemico in prima linea e premette il grilletto.


Nello stesso momento, anche i suoi compagni spararono.


In un istante, gli spari risuonarono dall’accampamento. I nemici in prima linea caddero, gli altri rallentarono e iniziarono anch’essi a sparare al Primo Esercito. Pelle di Pesce non sapeva se avessero imparato da soli ad usare le armi da fuoco o se avessero ricevuto qualche sorta di addestramento dai demoni. In ogni caso, entrambe le parti si stavano sparando tra di loro.


Proprio in quel momento, i nemici spinsero in avanti alcuni rimorchi a due ruote ricoperti da un telo.


Pelle di Pesce conosceva questo mezzo di trasporto. Rispetto ad una carrozza o ad un mulo, i rimorchi venivano spesso utilizzati per traslochi o per spostare carichi pesanti. Aveva pensato che li stavano usando solo per somigliare di più a dei rifugiati, perciò si era sorpreso nel vedere che non avevano affatto abbandonato i loro oggetti di scena.


Solo quando scoprirono il telo, Pelle di Pesce vide che sotto di esso c’era una mitragliatrice pesante Mark I!


I nemici iniziarono a sparare.


La pioggia di proiettili soppresse subito l’attacco del Primo Esercito. Inoltre, i proiettili che usavano erano tutti traccianti. La precisione della mitragliatrice era molto più accurata di quella dei fucili. La terra davanti all’accampamento era come se fosse in ebollizione. Polvere e fango volavano in tutte le direzioni. Se non fosse stato per i ripari, il Primo Esercito non sarebbe riuscito a contrattaccare.


Fortunatamente, i nemici avevano piazzato la mitragliatrice in un luogo lontano, ma si la portavano dietro mentre caricavano. Perciò, la mitragliatrice si trovava a soli duecento metri circa dalla linea difensiva. Dato che il Primo Esercito era più o meno sparpagliato, i nemici avevano bisogno di tempo per posizionarsi.


“Hanson!” Gridò Pelle di Pesce.


Hanson fece un gesto che indicava che aveva capito e corse verso il bordo del riparo con la sua pistola tra le mani.


Raramente il Primo Esercito si trovava in situazioni di svantaggio per via della carenza di armi. Secondo il Manuale, se l’esercito si trovava a corto di munizioni, i soldati dovevano immediatamente fare richiesta di supporto all’artiglieria sulle retrovie oppure concentrarsi nel sopprimere il fuoco nemico. Nella situazione corrente, l’unica cosa che l’unità potesse fare era sparare con alta precisione ed efficacia per fermare l’attacco nemico.


Approfittando del momento in cui i nemici stavano ricaricando la mitragliatrice, Pelle di Pesce e la sua squadra spararono ferocemente per distrarre i nemici. Hanson riuscì a far fuori gli artiglieri sul rimorchio con soli due colpi. E anche quelli che volevano salire, vennero abbattuti uno ad uno.


Senza il supporto della mitragliatrice pesante, la carica dei nemici venne respinta e la battaglia tornò nel punto iniziale.


***






“Dannazione! Perché questi imbecilli non hanno ancora conquistato l’accampamento?” Marwayne si lamentò irritato mentre guardava verso il sole che tramontava e calpestava il suolo impaziente. “Visconte Narnos, i vostri uomini sono forse dei codardi? Come mai ci mettono così tanto a distruggere un’unità? Se non riescono a vincere entro la fine del giorno, gli uomini di Graycastle ci scapperanno da sotto il naso!”


Essendo comandanti, i nobili non dovevano scendere in campo di persona come gli scudieri ed i mercenari. Inoltre, gli uomini di Graycastle non seguivano mai le regole di guerra tra i nobili. Non avevano pietà e non scambiavano prigionieri. I nobili conoscevano bene il loro atteggiamento arrogante. Caricare frontalmente non avrebbe portato loro alcun onore o rispetto, ma soltanto una miserabile sconfitta.


“Stanno facendo del loro meglio, e i vostri uomini non sono meglio dei miei.” Rispose Narnos indignato. “Avete l’esercito migliore, ma sono tutti nelle retrovie. Se le vostre forze principali si spostassero un pochino più in avanti, avremmo già conquistato l’accampamento da tempo.”


“Tu-” Marwayne era a corto di parole. Posò di nuovo gli occhi sul fronte e si ripromise che più in là avrebbe ottenuto la sua vendetta.


<em>“Quando sarò diventato Re dell’Eterno Inverno, pagherai per la tua insolenza!”</em>


Tuttavia, in quel momento, sapeva che avrebbe dovuto vincere. Altrimenti il Signore del Cielo lo avrebbe abbandonato.


Non riusciva a capire come mai la battaglia stesse durando così tanto.


Tutto procedeva come pianificato. Per ingannare gli uomini di Graycastle, non avevano teso imboscate nella città, né avevano circondato l’accampamento. Li avevano aspettati in questa valle, cosicché entrambe le parti avrebbero avuto una chiara visuale sulla forza dell’avversario. Aveva considerato ogni singolo dettaglio di questa operazione, per accertarsi che la loro copertura non venisse scoperta. Aveva persino ucciso tutti i cittadini che avrebbero potuto rivelare la loro vera identità.


Infatti, proprio come aveva pianificato, gli uomini di Graycastle non avevano sospettato nulla fino a quando si erano trovati a poche centinaia di metri gli uni dagli altri. I nobili avevano molti più soldati e armi rispetto ai loro avversari e questa battaglia avrebbe dovuto concludersi in pochi secondi. Come mai non erano ancora riusciti a conquistare l’accampamento?


Se ogni soldato di Graycastle possedeva un’arma, erano soltanto cinquanta, mentre l’esercito dell’alleanza tra i nobili possedeva oltre duecento fucili!


Marwayne era convintissimo che in questa situazione sfavorevole, i soldati di Graycastle sarebbero stati annientati.


Ma la realtà pareva essere l’esatto opposto.


L’esercito dell’alleanza era bloccato sul versante, impossibilitato a muoversi. Per diverse volte, erano stati respinti dal fuoco dei soldati di Graycastle, mentre i loro attacchi sembravano rivelarsi completamente inutili. Era come se i nemici fossero in possesso di una sorta di potere sconosciuto che permetteva loro di usare più armi contemporaneamente.


Gli acciarini in cui aveva riposto grande fiducia si stavano rivelando quasi inutili. Non solo non erano riusciti a spezzare lo spirito dei soldati di Graycastle, ma molto spesso finivano con il ferire i loro stessi compagni. Osservando dalla cima della montagna, poteva vedere numerosi corpi intorno agli acciarini. Nessuno aveva più il coraggio di operarli.


Se le cose avssero continuato ad andare avanti così, tutto quello che aveva sognato sarebbe rimasto solo un sogno.


Il Regno dell’Eterno Inverno non possedeva la tecnologia per produrre i proiettili. Se dopo questa battaglia non fosse riuscito ad ottenere munizioni sufficienti, non avrebbe mai più avuto l’occasione per vincere nuovamente contro i soldati di Graycastle.


“Non preoccupatevi, Vostra Signoria.” Lo confortò Fueler. “Per quanto vedo, i nemici sparano con meno frequenza ora. Ciò indica che stanno finendo le munizioni. Tra pochi minuti, combatteremo alla maniera tradizionale. Ricordatevi che gli uomini di Graycastle hanno solo i fucili, ma noi abbiamo tutto.”


<em>“Ma in quel caso, non riusciremo ad ottenere altre munizioni da loro.”</em> Pensò Marwayme angosciato. Avrebbe dovuto chiederne altri al Signore del Cielo. Il suo compito più urgente era quello di eliminare quei soldati di Graycastle al più presto possibile. Perciò, chiamò una guardia e passò l’ordine: “Di’ loro che se vinceremo questa battaglia, otterranno il doppio delle ricompense che ho promesso loro. Ed il primo che metterà piede nell’accampamento nemico riceverà cento ori reali!”






<em>Aris</em>
                                


                                



