---
weight: 1285
title: Capitolo 1285- Cinque Paia Di Ruote
pubDate: 2025-08-07T11:37:51.082Z
tags:
    - rtw
---


Sul viso di Mastro Xie comparve subito un enorme sorriso, ma la donna accanto a lui si lasciò scappare un sospiro quasi impercettibile.


Ovviamente Roland se ne accorse: dopo che aveva iniziato ad assorbire i nuclei magici nel Mondo dei Sogni, il suo potere era cresciuto senza sosta ed era anche diventato più sensibile a ciò che accadeva intorno a lui. Anche se solo un paio di persone notarono la donna, Roland la notò comunque con la coda dell’occhio.


Questa era la segretaria ed il consulente finanziario inviato da Garde: si chiamava Qingqing e si era appena laureata in un’università molto prestigiosa. Era una lavoratrice carina, capace ed efficiente, una donna dotata, per così dire. Lei era la sola a sapere che l’Associazione del Trifoglio copriva tutte le spese di questo progetto, e che il “vero capo” non doveva pagare nulla.


Forse, Qingqing pensava che Roland si stesse approfittando della società e quindi non aveva una buona opinione di lui.


A Roland, però, ciò non importava; gli bastava darle un aumento in modo che non si lamentasse più.


“Ovviamente, è merito del lavoro di tutti,” disse mentre sorrideva alla segretaria. “Se ce la faremo, raddoppierò lo stipendio di tutti!”


“Vero, è giusto. Siete davvero coscienzioso, capo,” si unì Mastro Xie annuendo con forza.


“No, non è questo che intendevo.” Qingqing non si aspettava che Roland capisse cosa stesse pensando. Spiazzata, disse, “Mi stavo chiedendo quando l’azienda avrebbe iniziato a guadagnare.”


Roland sventolò la sua mano e rispose, “Lo farà, un giorno; non ti preoccupare. Tutti i miei amici qui sono molto ambiziosi. La compagnia trarrà sicuramente beneficio da questo progetto. Aspetta l’aumento.”


“Ottimo, ottimo,” disse Mastro Xie pensando di aver finalmente raggiunto il suo sogno. Tutte le rughe sul suo volto sorridente di rilassarono.


“Ad ogni modo,” Roland guardò Qingqing. “Ho un nuovo progetto su cui sto lavorando. Seguimi nell’ufficio.”


“Capo,” lo fermò Mastro Xie quando fu sul punto di andarsene. “Avete altre richieste per questo trattore? Tipo, stile e colore?”


Sembrava che il vecchio uomo credesse davvero che Roland stesse realizzando degli attrezzi agricoli. Roland scosse la testa, tutto contento, e disse, “Se funziona bene, non mi interessano molto queste cose. Ma…”


“Vi prego, continuate.”


“Se possibile, vorrei che i prodotti finiti avessero cinque paia di ruote.”


“Nessun problema,” gli promise Mastro Xie battendosi il petto con la mano. “Ho pensato alla manovrabilità della macchina mentre la progettavo: fidatevi di me.”


Quando tutti i lavoratori dell’impianto di fiondarono ad assistere al test di prova del trattore, l’intera fabbrica sprofondò nel silenzio più assoluto; Roland notò che Qingqing si era allontanata da lui da quando avevano lasciato l’officina. Si era spostata un po’ più lontano da lui, adesso a cinque metri e rispetto ai due iniziali. Roland era divertito da tutto ciò: sembrava che Garde non le avesse detto che era in realtà un Marzialista; altrimenti, avrebbe saputo che quando un Marzialista voleva aggredire sessualmente una ragazza, questa non sarebbe stata capace di fuggire, neanche se fosse stata a 50 metri di distanza.


Ma a Roland non importava cosa pensassero di lui i suoi lavoratori, visto che l’unica cosa che voleva era che lavorassero duramente.


Roland si sedette composto sulla sua poltrona dopo essere entrato nel suo ufficio in disordine. Saltò subito al punto e disse, “Ecco, ho un amico.”


…


<em>“Eccoci qua.” </em>Pensò Qingqing tra sé e sé: ogni volta che parlava di un nuovo progetto, tirava fuori uno dei suoi amici. A chi sarebbe piaciuto sperperare centinaia di migliaia di dollari per dell’immondizia? Qingqing sapeva che c’erano alcune persone ricche con degli strani hobby, ma il capo che aveva di fronte non sembrava neanche lontanamente un imprenditore di successo proveniente da una famiglia influente. Aveva fiducia nelle sue capacità di giudizio.


Si era laureata in un’università prestigiosa e sapeva un sacco di cose sulla gente ricca, ma non aveva mai visto nessuno vestito così semplicemente come il suo capo. I ricchi si trattavano molto bene anche se volevano tenere un basso profilo: potevano comprare abiti di un marchio indipendente, ma ciò che indossavano ed usavano doveva essere costoso e di alta qualità. Diversi giovani cercavano, in realtà, di non mostrare la propria ricchezza in pubblico, ma il Signor Roland indossava i vestiti più a buon mercato che normalmente venivano venduti dai venditori di strada, e non aveva alcun accessorio. Persino la sua vettura era un furgoncino tutto scassato: non stava per nulla mantenendo un basso profilo...


Era semplicemente povero!


Com’era possibile che avesse degli amici ricchi?


Qingqing era stata assunta dall’Associazione del Trifoglio, la società più grande in questa città, subito dopo che si era laureata. Voleva aggiungere qualche buona esperienza lavorativa sul suo curriculum, ma non si era aspettata che il suo capo la mandasse in questa piccola fabbrica ad occuparsi di così tanti strani progetti. Aveva anche iniziato a credere che il Signor Garde fosse stato imbrogliato o che intendesse usare questo impianto per qualche attività poco pulita.


Si sorprese dopo aver sentito Roland parlare di comunicazione radio: Qingqing si massaggiò la fronte lasciandosi scappare un sospiro. Questo tipo di walkie-talkie, online, costava meno di 100, e potevano persino comprare direttamente un vecchio telegrafo senza necessariamente crearselo da soli. Però, Roland voleva realizzarlo da zero come il trattore: ogni parte doveva essere fatta a mano.


Era davvero uno spreco di denaro!


“Non mi servono dei professionisti. Neolaureati o persone a cui piacciono le radio andranno bene; puoi allestire una stanza fuori dall’impianto come loro ufficio, così non dovrò fare avanti ed indietro,” spiegò Roland in dettaglio. “Se hanno bisogno di qualcosa, daglielo. Ricorda, però che tutte le parti devono essere prodotte qui, ma non devono essere perfette. Anzi, peggiore è la qualità e meglio è: rendili il più brutti possibile, al mio amico piace quel genere di roba.”


“È diverso dal dare un aumento, dovrò riferirlo al Signor Garde.”


“Va bene,” disse Roland senza preoccuparsene. “Credo che sarà d’accordo.”


Proprio in quel momento squillò il telefono.


Era una chiamata dall’Associazione dei marzialisti.


Roland rispose al telefono dopo che Qingqing uscì dall’ufficio.


“Buongiorno, Signor Roland,” sentì la voce rilassante di Rocca, il Difensore. “Ho un nuovo compito per voi. Potete venire alla Casa di Cura Fogliaverde, questo pomeriggio?”


Visto che l’Ufficio di Progettazione di Graycastle dipendeva interamente dal supporto di Roccia, Roland non poté rifiutare la richiesta.


Visto che l’ultima volta si era sbarazzato delle creature magiche che venivano fuori dall’Erosione, i Caduti al Male se n’erano stati tranquilli ultimamente come se avessero avvertito il pericolo e se ne fossero andati dalla città. E quindi, le streghe di Taqila non ne avevano trovati molti da cacciare.


Roland non credeva che le cose fossero così semplici.


I caduti al Male miravano alle Forze della Natura del Risvegliato, attraverso le quali avrebbero potuto indebolire ulteriormente il Mondo dei Sogni. Con l’attacco a Città del Prisma e l’inizio del Torneo dei Marzialisti, molti partecipanti si erano radunati lì e quindi i Caduti al Male non avevano alcun motivo per andarsene.


Se l’Associazione avesse raccolto altre informazioni su di loro, Roland avrebbe risparmiato un sacco di tempo.






<em>Mithdran </em>
                                


                                



