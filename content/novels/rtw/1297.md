---
weight: 1297
title: Capitolo 1297- L’Arrivo Al Fronte
pubDate: 2025-08-07T11:37:51.083Z
tags:
    - rtw
---


E ben presto Hawn si rese conto che ciò che aveva creduto essere impossibile era proprio la realtà.


Gli enormi uccelli volteggiarono sopra la piazza e poi atterrarono: Hawn riusciva ora a vedere chiaramente i piloti, lì sopra, i quali guardavano a loro volta in basso. Quegli oggetti erano più grandi di un carro; non riusciva a capire come delle robe così pesante potessero volare nel cielo come degli uccelli.


Anche tutti gli altri presenti si posero la stessa domanda.


Quando gli uccelli di metalli si furono posati sulla piazza, diversi lavoratori si inginocchiarono a pregare.


Doveva essere un miracolo.


“Là c’è anche tua sorella Andrea,” commentò Horford Quinn. “La sua lettera è datata ieri.”


Ci volle un bel po’ di tempo prima che Hawn capisse cosa quel “ieri” implicasse.


Gli si rizzarono i capelli quando ne comprese il significato.


Ci avevano messo solo un giorno ad arrivare qui, da Graycastle? A migliaia di miglia di distanza?


Adesso, ripensando alle parole di suo padre, “l’equilibrio è stato spezzato”, si rese conto di quanto fosse ridicolo quanto avesse detto.


Quegli uccelli di metallo, nati da mani umane, atterrarono uno dopo l’altro. E quando Andrea uscì fuori dal suo aereo, Horford non riuscì a trattenersi ed andò a salutarla.


…


Per ricevere le streghe di Graycastle, si tenne un banchetto a palazzo: anche se nessun nobile venne invitato, la notizia che gli ospiti erano scesi dal cielo si sparse subito per tutta Città di Bagliore.


Tantissime persone avevano assistito a quella scena spettacolare.


Dopo pranzo, Horford aveva finalmente avuto l’occasione di parlare con sua figlia, da solo.


Era contento che Andrea come minimo lo chiamasse padre, adesso.


“Te ne andrai questo pomeriggio?” Chiese Horford un po’ a malincuore.


“Dobbiamo arrivare alla Montagna della Gabbia entro il tramonto ed incontrarci con il Primo Esercito,” rispose lei con un cenno. “Il ‘Gabbiano’ ci avrebbe messo un solo giorno ad arrivare là, se questo non fosse stato il nostro primo viaggio all’estero; ma in quel caso, non avremmo probabilmente avuto molto tempo per mangiare.”


Horford era sensibilmente scioccato quando sentì che gli uomini di Graycastle potevano spostarsi da una Nazione all’altra in solo un giorno. Nonostante avesse sentito di questo fantastico mezzo di trasporto dalla lettera di sua figlia, non riusciva ancora a capacitarsene. Aveva parlato con Hawn dei cambiamenti a Graycastle, ma a dire il vero, lui stesso non ne era completamente convinto. Horford sospirò tra sé e sé e disse, mentre si accarezzava la barba, “L’hai fatto apposta, non è vero?”


Andrea sorrise per la prima volta e chiese, “Lo sapevi?”


“Credo solo che gli aerei non avrebbero dovuto rimanere in aria prima del loro atterraggio,” rispose lui con rassegnazione. “Ma così facendo, chiunque nella zona sud della città ne avrebbe sentito il rumore. Certo, è davvero un avvertimento efficace per tutti quei nobili che pensano di creare problemi.”


“Questo è uno dei motivi; l’altro è che dovevamo fare in modo che la gente si fidasse di noi,” spiegò Andrea alzando le spalle. “Ho sentito che ci sono demoni e Bestie Demoniache nel Regno dell’Alba. Se gli abitanti qui vengono a sapere che l’esercito di Graycastle è capace di volare, non si faranno prendere facilmente dal panico.”


“Prendi due piccioni con una fava. Anche questa è un’idea di quella Perla, della Regione Settentrionale?”


“No, l’idea è della Principessa Tilly.”


Horford notò che sua figlia stimava molto la Principessa dal modo rispettoso in cui ne pronunciò il nome. Sembrava che si fosse fatta dei buoni amici a Neverwinter; annuì e cambiò argomento. “Tra l’altro, non ti interessa proprio prendere il mio posto?”


“Perché ne stai di nuovo parlando?” Disse Andrea alzando il sopracciglio. “Non ti ho già detto che non mi interessa diventare la Regina del Regno dell’Alba? Non ti va bene Hawn?”


“È un buon nobile ed anche un uomo d’affari abbastanza valido; credo che sarebbe un buon Conte,” rispose Horford scuotendo la testa. “Ma ad Hawn, come tutti gli altri nobili, importa troppo di quanto possa ottenere. Molti membri della famiglia non capiscono perché mi stia comportando così. Non comprendono che ciò che sto facendo serve per rafforzare la nostra posizione nel Paese.”


Dopo che Horford era diventato il Re dell’Alba, tutte le famiglie erano cambiate in qualche modo ed anche il suo figlio adottivo. Hawn non avrebbe mai detto cose come “non sembrate il Re di Graycastle ma un Ministro al servizio di Re Roland Wimbledon” in passato. Qualcuno lo doveva star spingendo a fare simili osservazioni inopportune, o Hawn si considerava già come il nuovo Re.


La parola “Sua Maestà” era molto attraente, ma il potere che comportava poteva anche essere una rovina; non voleva che Hawn facesse la stessa fine di Appen.


Inoltre, un altro motivo per cui non voleva scegliere Hawn era che le altre due famiglie non avrebbero probabilmente riconosciuto un figlio adottivo come guida dello Stato.


Ed a dirla tutta, la Famiglia Luoxi e la Famiglia Tokat sosteneva Horford per via di Andrea.


“Quello è un tuo problema,” rispose Andrea indifferente.


“Se non ti interessa prendere il mio posto, dovrò allora condividere il trono con le altre due famiglie,” disse Horford con un tono addolorato.


“Ti va bene?”


“Non è un problema,” rispose lui con un tono quasi divertito. “Anzi, mi risparmia un bel po’ di problemi. Dopo la guerra, potrei forse trasferirmi a Neverwinter e stare con te, e vivere tranquillo fino alla mia morte.”


Horford era serio: se Roland Wimbledon avesse vinto la Battaglia della Volontà Divina, i Quattro Regni avrebbero continuato ad esistere? Non ci credeva. La Famiglia Quinn aveva ottenuto il potere solo perché aveva approfittato della guerra. Se avesse lasciato il trono ad Andrea, Roland avrebbe probabilmente lasciato stare il Regno dell’Alba. Però, nel caso in cui qualcun altro fosse diventato Re, le cose sarebbero forse state diverse.


Proprio come aveva detto prima, Re Roland aveva spezzato l’equilibrio tra i Quattro Regni.


Andrea fissò il padre per un bel po’; lui riusciva a vedere che la figlia non era determinata come prima. E dopo un lungo silenzio, Andrea rispose, “Devo andare.”


“Abbi cura di te,” rispose Horford. Gli ci volle uno sforzo enorme per trattenersi dall’accarezzare la testa della figlia. “Verrò al fronte, se possibile.”


“… Anche tu,” rispose Andrea voltandosi ed uscendo dallo studio.


Horford fece un respiro profondo. Si appoggiò allo schienare della sedia e chiuse gli occhi.


Non si era dimenticato della decisione che aveva preso l’anno scorso.


Gli sarebbe piaciuto passare il resto della sua vita a rimediare all’errore che aveva commesso.


…


Quattro ore dopo la flotta atterrò senza alcun problema a Città della Spina, ai piedi della Montagna della Gabbia.


In soli due giorni avevano viaggiato per quattro città e coperto una distanza di più di 1.000 chilometri.


Questo evento senza precedenti sarebbe sicuramente entrato a far parte della storia.


Ascia d’Acciaio, Brian ed Edith li stavano aspettando all’aeroporto. Dopo una breve discussione, le streghe entrarono nel quartier generale in cima alla montagna. Dall’espressione cupa che gli impiegati dello Stato Maggiore avevano stampata in volto, le streghe supposero che il Primo Esercito non fosse in una posizione favorevole.


Ascia d’Acciaio aprì una grande mappa sul lungo tavolo e fece un cenno del capo ai presenti, prima di iniziare, “Ora, lasciate che vi spieghi qual è la situazione corrente.”






<em>Mithdran </em>












                                


                                



