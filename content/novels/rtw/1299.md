---
weight: 1299
title: Capitolo 1299- Un Attacco Rapido
pubDate: 2025-08-07T11:37:51.083Z
tags:
    - rtw
---


Fuori da Città della Spina, Montagna della Gabbia.


“Et-chu!”


Good starnutì entrando nell’hangar, lottando contro le raffiche di neve e vento. Posò la pesante cassa di munizioni accanto all’aeroplano e si coricò su di essa. “Odio l’inverno, mi ricorda di quei giorni in cui eravamo rifugiati.”


“A nessuno piacciono i Mesi dei Demoni, ma devo ammettere che il vero inverno non è ancora arrivato,” disse Finkin stringendo le labbra mentre apriva la sua cassa di legno. “Dovresti essere felice di non trovarti lontano dal mare. Questo periodo non è male vicino alla costa. Prima che Sua Maestà diventasse il Signore della Regione Occidentale, tutti avevano paura di non superare la notte. Le loro case potevano crollare e venir sepolti dalla neve, nel caso vi fossero stati dentro. Non potevano neanche mettersi in salvo.”


“Oh, i Mesi dei Demoni a Neverwinter sono davvero così terribili?”


“Già, e la situazione non è cambiata fino a quando Sua Maestà non ha costruito delle case più resistenti. Perché credi abbia chiamano la nuova città reale ‘Neverwinter’?” Chiese Finkin alzando le spalle. Tolse le munizioni dalla cassa e le mise nella cabina.


“Il “Fuoco Celeste” era equipaggiato con due mitragliatrici, una davanti e l’altra nel mezzo; sebbene fossero entrambe di tipo generico, il loro metodo di caricamento era alquanto differente. Quella davanti era per metà inglobata nell’aereo e quindi usavano un caricatore per caricare i proiettili; la cassa di munizioni era per l’appunto di metallo e quando la caricavano, dovevano rimuoverla.


Quella al centro era fissata su una piattaforma rotante: funzionava esattamente allo stesso modo del Mark I usato dal Battaglione delle Armi da Fuoco, ma loro usavano un caricatore a tamburo da 100 proiettili, per caricare l’arma. Il mitragliere sul retro caricava a mano le munizioni quando finivano i proiettili.


Per essere sicuri che avessero sufficienti munizioni prima di ogni operazione, dovevano ricaricare le armi quando l’aereo atterrava, indipendentemente da quante volte avessero aperto il fuoco. Di solito era il personale di terra che si occupava di questo compito, ma Good preferiva farlo da solo. Non voleva perdere neanche un’occasione di toccare l’aereo, anche se fosse stato per una frazione di secondo.


Proprio in quel momento si sentirono degli applausi al di fuori dell’hangar.


Di certo, alcuni studenti avevano passato l’esame ed erano atterrati sulla pista.


Anche se al momento stava nevicando, Sua Altezza non aveva interrotto gli allenamenti.


Era più impegnata che mai.


Oltre ad insegnare ai nuovi studenti, li portava a fare un giro di ricognizione nella zona nord-occidentale del Regno del Cuore di Lupo, due volte al giorno. Di notte, discutevano di teorie di volo e dei problemi che avevano incontrato durante il giorno. Raramente si concedeva una pausa.


Sotto la sua influenza, studiavano tutti duramente e facevano persino meglio che a Neverwinter. Nell’ultima settimana non era caduto neanche un aereo.


Dopo aver messo l’ultima cassa di munizioni nel magazzino di fronte all’aeroplano insieme al suo compagno, Good si arrampicò fino alla finestra ed emise un sospiro.


“Qual è il problema? Ti manca casa?” Chiese Finkin seguendolo.


Scuotendo la testa, l’uomo rispose, “Mi preoccupa solo…”


“La guerra e tua sorella, a casa?” lo interruppe Finkin sorridendo in maniera furbesca. “Mi ricordo che si chiama Rachel, vero?”


“Mi preoccupa che possa essere sostituito!” Esclamò indignato Good fissandolo.


“Perché?”


“Abbiamo solo quattro combattenti ed uno di questi è “Unicorno” di Sua Altezza. In altre parole, dovrei essere tra gli altri tre per poter usare il Fuoco Celeste,” disse lui voltandosi e guardando il campo di addestramento, a distanza. “La nostra forza sta nell’esperienza, ma non abbiamo ancora visto neanche un demone. Se ci sono uno o due studenti particolarmente dotati tra i nuovi arrivati, verremo probabilmente messi da parte.”


Sorpreso per la preoccupazione di Good, dopo un lungo silenzio Finkin parlò, con un tono rassegnato, “Oi, oi, ti preoccupi troppo. Hai ottenuto un sacco di esperienza sparando proiettili veri; Sua Altezza non ha mica detto che persino il Battaglione delle Armi da Fuoco ha bisogno di un paio di mesi di addestramento, sprecando migliaia di colpi prima di lanciarsi in uno scontro vero?”


“Ma non siamo poi così bravi a sparare, no?”


“Be’…” Finkin non sapeva come rispondere.


Nonostante i Cavalieri dell’Aeronautica non avessero ancora incontrato un solo demone, avevano sparato un sacco di volte con l’aereo; Tilly non aveva chiesto loro di recuperare le munizioni ma di usare tutti i loro proiettili. Gli era stato detto di scegliere un obiettivo a caso e di fare pratica come se fossero realmente in battaglia. L’obiettivo, a volte, era un pallone in aria o un grande albero in cima alla montagna.


Good scoprì che era di gran lunga meno portato al combattimento che a pilotare l’aereo; ed in più, aveva sentito che molti nuovi studenti si erano comportati egregiamente durante l’addestramento, ed uno di questi si chiamava Manfeld. Le sue abilità vennero riconosciute dall’istruttore in un paio di giorni.


Quindi, le sue preoccupazioni non erano proprio infondate.


Poteva migliorare il suo volo facendo maggiore pratica, ma non c’erano scorciatoie per la mira.


All’improvviso l’allarme risuonò per l’aeroporto.


Fendette l’aria come una bomba!


Good e Finkin si scambiarono un’occhiata preoccupata e si irrigidirono.


Una volta che l'allarme scattava, tutta la formazione veniva sospesa. La pista veniva sgombrata. E i Cavalieri dell’Aeronautica dovevano riunirsi immediatamente presso il quartier generale dell'aeroporto.


Era la prima volta che sentivano l'allarme dal loro arrivo a Città della Spina.


Così corsero subito al quartier generale.


In poco tempo arrivarono più di 30 persone nell’ufficio di comando temporaneo.


“Abbiamo ricevuto un messaggio da Ascia d’Acciaio appena un minuto fa che riporta la presenza di una squadra di demoni 200 chilometri a nord del Castello del Soffio,” disse la Principessa Tilly indicando il punto sulla mappa. “Il messaggio ci è stato consegnato da un piccione viaggiatore e nella lettera Ascia d’Acciaio ha aggiunto che nelle vicinanze ci sono anche dei rifugiati. Questi potrebbero essere l’obiettivo dei demoni. La guarnigione di Castello del Soffio ci impiegherebbe più di due giorni per arrivare lì e sarebbe troppo tardi se facessimo affidamento su di loro.”


“Questo è un compito per il quale i Cavalieri dell’Aeronautica possono essere d’aiuto. Nessuno può coprire una tale distanza in due o tre ore se non il Fuoco Celeste; i demoni non avranno mai pensato di dover dividere con noi il controllo del cielo! Ora, Cavalieri dell’Aeronautica, ascoltate il mio ordine: avanzate!”


“Agli ordini, Vostra Altezza,” risposero all’unisono i presenti.


Good strinse i pugni. Aveva aspettato questo momento per tanto tempo!


Quando tornarono all’hangar, il personale di terra aveva terminato i preparativi per il decollo.


Good si fiondò nella cabina, accese in fretta il motore e tirò la leva: quando il motore si avviò, dalla testa dell’aereo fuoriuscì del fumo nero. Al termine del processo, la macchina cacciò un ruggito.


Una volta che il motore era accesso, i pistoni avrebbero continuato a funzionare.


Good si mise gli occhiali, saluto la folla festante ed abbassò la leva.


Sette od otto minuti dopo, quattro biplani sfrecciarono lunga la pista e si alzarono in volo tra la neve prima di dirigersi verso nord.






<em>Mithdran </em>
                                


                                



