---
weight: 13
title: Capitolo 13- Il muro della città
pubDate: 2025-08-07T11:37:50.869Z
tags:
    - rtw
---


La produzione del cemento prese velocemente il ritmo e per lasciare ad Anna un tempo adeguato a riposarsi, la fornace veniva accesa solo due o tre volte al giorno. Per ottenere il massimo da ogni processo di calcinazione, dovevano raccogliere molte altre materie prime. Per questo motivo, Roland ordinò di reclutare altri lavoratori fino a raggiungerne il doppio.


Tuttavia, sapeva anche che non poteva contare solo su Anna per cuocere. Spesso chi lavorava un lungo periodo a contatto con la polvere si ammalava e a parte questo, una volta aumentata la produzione, Anna non sarebbe più bastata per soddisfare la domanda.


Le streghe non dovevano essere viste come qualcuno di sacrificabile, invece dovevano essere viste come dei motori per promuovere lo sviluppo della civiltà. Anche se Roland era pienamente consapevole di questo fatto, al momento, poteva investire tutta la sua energia e forza lavoro nel creare il muro della città. Dopotutto, se non fossero riusciti a fermare le bestie demoniache, presto niente altro avrebbe avuto importanza.


Gli scavi per costruire le fondamenta delle mura cittadine erano già iniziati per connettere il versante nord con il fiume Acqua Rossa. Per aumentare la velocità di produzione, decise di prendere personalmente in carico il progetto generale. Con le sue stesse mani, aveva scavato la prima palata di terra di fronte ad un pubblico di spettatori scioccati.


Roland riteneva che una volta che il problema del cemento fosse stato risolto, la costruzione delle mura sarebbe stata più semplice e leggera. Ciononostante si rese conto che le sue precedenti esperienze in ingegneria non sarebbero state sufficienti per capire una singola parola del progetto. Quanto profonde ed ampie dovevano essere le fondamenta? Come risolvere il problema delle diverse lunghezze delle sezioni? E come assicurarsi che un muro più lungo di 548,64000 metri sarebbe stato costruito in una linea retta? Non molto tempo fa aveva visto la costruzione di una strada da parte di un gruppo di giovani uomini. Controllavano le proporzioni sui loro strumenti di misura, se non si sbagliava erano il teodolite e la livella. Purtroppo questi strumenti non esistevano lì.


Essendo solo un infelice ingegnere meccanico, anche se aveva vissuto accanto ad un ingegnere civile ed entrambi erano stati chiamati i cani tra gli ingegneri, i concetti da loro imparati erano agli antipodi. Tra gli artigiani dell’argilla che aveva assunto nessuno aveva mai partecipato alla costruzione di progetti di rilievo; si sarebbe potuto persino affermare che il suo livello di comprensione era migliore del loro. Dunque, la costruzione del muro era iniziata molto lentamente e ci volle una settimana per costruire la metà delle basi di cui avevano bisogno.


Una volta perse le redini del progetto, conoscere la forma finale del prodotto risultava difficile. Ad esempio, scavare le fondamenta era difficile e quello che ne è risultato è stato una specie di solco poco profondo anziché delle fondamenta per un muro. Sarebbe stato più corretto chiamarlo canale di scolo. Nonostante le descrizioni di Roland, la larghezza degli scavi era più o meno diversa per ogni persona. Per questo motivo, la larghezza divenne ovviamente senza forma, stringendosi sempre di più. Se vista da lontano, le fondamenta sarebbero sembrate un serpente curvo e aggrovigliato.


Nonostante questo, Roland non voleva fermare il progetto. Si preoccupava quasi solamente di scavare, a meno che non fosse il momento della cottura che era il lavoro di Anna, il principe sarebbe rimasto nel versante nord fino al resto della giornata. Procedeva lentamente cercando di aggiustare ad occhio nudo la direzione dell’estensione della buca. Allo stesso tempo aveva raddoppiato la ricompensa per l’ingaggio degli artigiani della pietra.


Fortunatamente, questa situazione difficile non durò a lungo. Quando Roland stava preparando la sesta calcinazione del cemento, il cancelliere Barov, lo informò che un tagliapietre aveva risposto all’annuncio. Si diceva che fosse stato membro di una gilda dei tagliapietre. Alle persone che aspettavano un’udienza era già stato detto di aspettare all’esterno della sala.


Appena ricevette questa notizia era quasi impazzito di gioia: nei suoi ricordi, la gilda dei tagliapietre di Graycastle era un’organizzazione famosa, persino il quarto principe aveva sentito il loro nome. Tuttavia, alla fine, a causa di un errore di costruzione, la gilda era stata costretta a sciogliersi.


Nonostante ciò era impossibile finire il lavoro senza un aiuto da dei tagliapietre.


“Fatelo entrare” ordinò Roland con un cenno, rilassando la sua espressione facciale. Inizialmente voleva dire ad Anna che sarebbe dovuta uscire, ma poi si rese conto che non sarebbe stato un problema. La Città di Confine aveva più di duecento abitanti e il suo atteggiamento di prima, quando non era in sé, di qualcuno che corteggiava la morte con convinzione, era a mondi di distanza. Immaginava che se fosse stata vista, non sarebbe stata riconosciuta.


Karl van Bart era impaziente quando fu condotto in giardino dal cavaliere. La sua intenzione era di informare sua Altezza che questo periodo dell’anno non era adatto per portare a termine un progetto di così grande portata. Dopo aver guadagnato la fiducia di sua Altezza, avrebbe potuto fargli cambiare idea sulle streghe. Secondo dei pettegolezzi, sua Altezza si era comportato molto impulsivamente, che cosa avrebbe dovuto fare quando sarebbe sembrato che volesse prendere una strada diversa dal suo consiglio?


Con i pensieri che gli turbinavano in testa si inchinò. Quando alzò nuovamente la testa, si bloccò all’improvviso e con aria assente fissò la ragazza al fianco di sua Altezza che sembrava così familiare, così tanto che credeva di stare sognando! Karl si strofinò gli occhi e poi la riguardò e non poté fare a meno di gridare “… Anna!”


Il cuore di Roland perse un battito. Come era possibile? Voleva soltanto assumere un artigiano, ma chi avrebbe mai pensato che l’artigiano fosse anche il vicino della strega? Era facile capire che l’altro conoscesse bene Anna, se così non fosse stato, non l’avrebbe mai riconosciuta all’istante. Guardò Carter, il cavaliere comandante recepì il messaggio, in un attimo tirò fuori il catenaccio e chiuse l’unica uscita.


“Onorevole… insegnante?”


La reazione di Anna lasciò spiazzato Roland per un momento prima di assimilarla a pieno: come, insegnante?


“Sei davvero tu, Anna, io … io…” Karl sentì le sue orbite bruciare e poi qualcosa iniziò a scorrere. Senza energia si inginocchiò per terra continuando a ripetere “mi dispiace, mi dispiace … è davvero bello, troppo … bene…”


Dopo che Karl van Bart riuscì a calmarsi il suo discorso divenne più fluente. Sua Altezza non aveva ucciso Anna! La ragazza che era stata impiccata era un sostituto; essendo consapevole di questo punto sapeva già come andare avanti. Anche se ancora non era ancora chiaro perché l’altro aveva salvato una strega, ma indipendentemente da ciò, anche se sua Altezza avesse voluto prenderla come sua concubina sarebbe stato comunque meglio che crocifiggerla. Questo mostrava che il principe non era preoccupato che le streghe fossero il male incarnato come si vociferava.


Descrisse le sue esperienze di vita nella Città di Confine da quando era scappato da Graycastle. Non tralasciò la parte dove aveva aperto una scuola e che aveva scoperto che Nana Pine, una sua studentessa, era diventata una strega. Infine, pregò sua Altezza reale di prendere anche Nana con lui a palazzo così che fosse al sicuro dall’essere scoperta.


Anna che era di lato, aveva un’espressione preoccupata. Aveva ascoltato la richiesta di aiutare Nana, ma dall’inizio alla fine del discorso non disse una parola.


Eppure c’era un’altra strega! Questa era una notizia davvero importante ed anche una buona notizia, ma credeva di ricordare il nome Pine. Quando Roland domandò con calma al cancelliere, scoprì che in effetti era una delle famiglie aristocratiche di Città di Confine.


“Può portarla ad incontrarmi, se è una strega mi assicurerò che non si faccia male” promise Roland “ma non posso portarla via dalla famiglia Pine, soprattutto se non ha avuto nessuna minaccia da parte della famiglia madre. E anche il mio salvataggio di Anna non è quello che pensa...”


Aveva considerato la situazione e pensò che dirgli la verità sarebbe stata la cosa migliore. “Ho bisogno del suo aiuto. La convinzione che siano forze del Diavolo è una sciocchezza. Io credo che il potere di una strega, a prescindere se buono o cattivo, possa essere controllato. Quindi Anna, Nana o qualsiasi altra strega, fino a quando non infrangeranno nessuna legge, non saranno condannate a morte”.


“Adesso, parleremo degli affari della città: ha partecipato alla costruzione delle mura cittadine di Graycastle?” disse il principe tornando velocemente a parlare dei problemi di costruzione.


“Sì!” annui Karl. Anche se sua Altezza il quarto principe non somigliava alla descrizione delle voci sul suo conto, non si aspettava che avrebbe avuto bisogno dell’aiuto delle streghe, tuttavia il suo desiderio di aiutare Nana era stato accettato e a lui bastava.


“Bene, costruirò una barriera dal fiume Acqua Rossa ai piedi del pendio settentrionale. L’obiettivo è di tenere lontana l’orda delle bestie demoniache. Da ora in poi questo progetto sarà una sua responsabilità”.






Thea
                                


                                



