---
weight: 1303
title: Capitolo 1303- Indizi Sparsi (Parte I)
pubDate: 2025-10-16T07:35:44.331Z
tags:
    - rtw
---


I servizi segreti erano l’organizzazione più grande nel Quartier Generale del Primo Esercito e aveva la responsabilità di controllare e memorizzare migliaia di informazioni. Lotus e Fran avevano creato una camera sotterranea appositamente per lo Stato Maggiore ed il settanta percento dei duecento componenti dello Stato Maggiore lavoravano lì.


Al tempo stesso, era anche l’ufficio che consumava più risorse. La camera era illuminata dalle rare Pietre della Luce e la notte c’era un servizio di gratuito di Bevande del Caos. Tutti gli altri dipartimenti erano invidiosi di questo trattamento speciale.


Tuttavia, solo gli agenti stessi conoscevano le difficoltà che tutti i giorni si trovavano ad affrontare.


Da quando Edith aveva proposto il piano di spionaggio, si stavano lentamente vedendo i risultati. Inizialmente, ogni settimana ricevevano due o tre lettere criptate dal Regno dell’Eterno Inverno e dal Regno del Cuore di Lupo, mentre adesso arrivavano a riceverne anche un centinaio al giorno.


Il compito principale dello Stato Generale fosse quello di analizzare le informazioni. Inizialmente, le lettere che ricevevano erano rapporti di guerra scritte dalle vedette, il testo era ben scritto, conciso e facile da capire. Ma i centinaia di messaggi che ricevevano adesso non solo erano frammenti di informazioni, talvolta anche la grammatica diventava un’opinione. Riuscire a decifrare questi messaggi richiedeva un tempo enorme, era come giocare ad un puzzle.


Ma questa non era la parte peggiore.


Rispetto al leggere e all’analizzare, il problema più grande era quello di gestire i messaggi criptati.


Da un punto di vista logico, l’aumento dei messaggi non era una cosa naturale poiché i demoni stavano chiudendo i confini dell’area coperta dalla Nebbia Rossa. Eppure, dopo che Hill Fawkes era diventato il supervisore dei servizi segreti, avevano iniziato ad usare i metodi più disparati per far passare i messaggi.


Essi potevano essere tatuati sulla pelle degli animali, nascosti sotto alle aste da spalla. Certe volte, venivano persino inseriti nello stomaco dei pesci in salamoia. Fintanto che i nobili non bloccavano i commerci, era impossibile impedire la fuga di informazioni. E spesso, quei nobili neanche sapevano di esserne loro stessi i corrieri.


Per questo, le lettere criptate arrivavano in tutte le forme. Gli agenti erano costretti a tirare fuori con le loro mani un nastro di seta dalle interiora di un pesce mentre sopportavano il terribile odore. E solo dopo averlo pulito potevano passare al decifrare il messaggio.


C’era stato un malcontento generale quando il loro lavoro, dallo stendere rapporti comodamente sorseggiando del tè, era diventato quello di trasformare la spazzatura in informazioni e lettere utili.


Ma nonostante le lamentele e l’insoddisfazione, nessuno ebbe il coraggio di fare il pigro dato che entrambi Edith ed Ascia d’Acciaio tenevano d’occhio questo dipartimento. Nessuno sarebbe stato folle al punto di ritardare il lavoro sotto al naso di queste due persone.


Entrando della sala dei servizi segreti, Edith vide Ascia d’Acciaio discutere con Hill Fawkes. C’erano una dozzina di pezzi di carta sul tavolo al centro della stanza. A quanto pareva, gli impiegati avevano trascritto una copia delle lettere.


Le sfogliò e scoprì che la maggior parte arrivava dal Regno dell’Eterno Inverno.


Gran parte sembrava riportare informazioni inutili, con indizi come “oggi una nuova unità di demoni si è stabilita in una certa città a nord”, “un certo nobile è appena passato a miglior vita e un certo tizio ha ereditato il suo titolo” oppure “un gigantesco mostro di pietra è comparso vicino all’area di confine”.


Edith non era sorpresa del fatto che l’operazione di spionaggio andasse a gonfie vele in così poco tempo. Il successo non era dovuto solo al duro lavoro di Hill, ma anche a “Denaro Sporco”.


Dopo che aveva suggerito ad Ascia d’Acciaio di entrare in contatto con il mittente del messaggio nero, l’uomo misterioso aveva accettato di lavorare al fronte. Nonostante fosse solo un messaggero, aveva espresso onestamente il desiderio di voler aiutare Graycastle. Questa organizzazione era nata nel Regno dell’Alba e aveva una certa influenza sui Regni del Cuore di Lupo e dell’Eterno Inverno principalmente grazie al mercato nero e ai Ratti.


Le informazioni raccolte dai Ratti non erano sempre utili a causa delle varie voci e delle informazioni infondate che circolavano, ma era sempre meglio di niente.


Edith notò un particolare messaggio che diceva che in alcune città, “i marinai venivano costretti a lavorare”.


“Che cosa ne pensi?” Le chiese Ascia d’Acciaio notando cosa Edith stava fissando.


“Se ben ricordo, la Terza Principessa, Garcia, ha portato molte navi quando ha attaccato il Regno dell’Eterno Inverno.” Disse Edith pensierosa. “Se la Chiesa non ha distrutto quelle navi, devono ancora essere da qualche parte nel Regno dell’Eterno Inverno.”


“Sembra che tu sia piuttosto preoccupata per questa cosa.”


“Rispetto al resto, questa informazione è stata ottenuta tramite varie fonti ed è relativamente affidabile.” Disse Edith allungando le braccia. “Le navi sono usate principalmente per il trasporto. I demoni potrebbero usarle per trasportare il loro esercito, oppure pianificano di lanciare un attacco dal mare. Ma a mio parere, questa seconda ipotesi non è molto probabile.”


“Il tuo motivo?” Chiese Ascia d’Acciaio.


“Dopo tutte queste battaglie, i demoni devono conoscere la potenza dei cannoni. Sicuramente sanno che li useremo per respingerli se dovessero salpare verso l’Isola dell’Arciduca o la Baia della Sedimentazione. Data la velocità delle navi, sarebbe come un suicidio.” Spiegò Edith. “Se invece scegliessero di girare di nascosto attorno al porto del Regno del Cuore di Lupo per poi entrare nel centro del Regno dell’Alba, non avrebbero abbastanza rifornimenti di Nebbia Rossa. Perciò, sono più incline verso la prima ipotesi. Per vincere la guerra, i demoni devono assembrare il loro esercito al fronte il più rapidamente possibile e attaccarci sia via terra che via mare.”


Con queste parole, volse lo sguardo verso Hill e chiese: “Che cosa ne pensi?”


Hill le fece un inchino e rispose: “Vostra Signoria, non sono bravo ad analizzare le guerre, non ho la minima idea di cosa farebbero i nemici. L’unica cosa che posso fare è raccogliere informazioni e mandare allo Stato Maggiore.”


<em>“Non male” </em>pensò Edith.


Quest’uomo non seguiva alla cieca i suoi ragionamenti, ma decideva in base alle informazioni che possedeva. Di certo conosceva bene la propria forza ed i propri limiti. Non c’era da sorprendersi che Sua Maestà lo avesse scelto per l’operazione di spionaggio.


“Persino tu non sei riuscito a trovare altri indizi, probabilmente siamo ad un vicolo cieco.” Disse Ascia d’Acciaio con aria rassegnata. “Quindi, sappiamo solo che i demoni raduneranno gli eserciti, ma non sappiamo né dove andranno, né quali sono le loro intenzioni. Tutto questo è frustrante.”


“Il Regno del Cuore di Lupo è stato completamente evacuato, è per questo che Hill non può piazzarci i suoi uomini. Se non avessimo fatto evacuare tutto il Regno, forse avremmo potuto trovare degli indizi sulla posizione dei demoni.” Disse Edith per metà scherzando.


“Devo obbedire agli ordini di Sua Maestà.” Si difese Ascia d’Acciaio scuotendo la testa. “Inoltre, il Primo Esercito non può riporre tutta la speranza in dei Ratti.”


Improvvisamente, Hill Fawkes parlò: “Signori, vi invieremo informazioni più dettagliate in futuro.”


Ascia d’Acciaio inarcò un sopracciglio e chiese: “Stai dicendo che le informazioni da qui in avanti saranno sempre più complete?”


“Esatto.” Rispose Hill. “Ho passato così tanto tempo nel circo del Regno dell’Alba, e la cosa più importante che ho imparato è che se il piano viene organizzato bene, le fonti di informazioni aumenteranno automaticamente.”


“Davvero? Puoi dirmi di più?” Chiese Edith con un certo interesse.






<em>Aris</em>
                                


                                



