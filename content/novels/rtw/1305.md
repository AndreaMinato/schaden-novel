---
weight: 1305
title: Capitolo 1305- In Agguato
pubDate: 2025-10-16T07:35:44.331Z
tags:
    - rtw
---


<em>“E’ un lavoro facile. Non dovrai correre grandi rischi. Tutto quello che devi fare è posizionare il messaggio nel punto assegnato e nessuno saprà che l'hai fatto.” </em>La voce dell'uomo con la maschera d'argento, che si era autodefinito il capo di Denaro Sporco, gli risuonò di nuovo nelle orecchie.


<em>“Assolutamente ridicolo! Perché mai dovrei aiutare Graycastle? Hanno anche sradicato i nobili, cosa guadagnerei anche se vincessi?” </em>Sembrava che le immagini del conflitto si stessero ripetendo davanti ai suoi occhi.


<em>“Non pensavo che quelli di Denaro Sporco fossero dei commercianti così poco intelligenti da pronunciare parole tanto sciocche! Non hai paura che ti leghi e ti consegni a Lord Marwayne in cambio di un generoso premio?”</em>


<em>Se avessi davvero voluto farlo, questa conversazione non avrebbe mai avuto luogo.”</em>


Il tono dell'uomo non cambiò, come se non gli importasse affatto della propria sicurezza.


<em>“</em><em>Il solo fatto che io sia ancora seduto qui è abbastanza per dimostrare le tue intenzioni, ed è perché sei intelligente che siamo disposti a darti questa opportunità</em><em>.”</em>


Fueler replicò<em>: "</em><em>Sfortunatamente, mi hai giudicato male. La mia lealtà verso il Duca è irremovibile. Adesso smamma prima che cambi idea!”</em>


<em>“Certamente, mi congedo. Ma mio signore, ecco come sono le "opportunità". Denaro Sporco non vuole in alcun modo obbligarvi a farlo, è vostra libertà decidere come agire.”</em>


L’uomo dalla maschera d’argento si alzò in piedi, fece un inchino profondo e poi posò leggermente una carta nera sul tavolo da tè.


<em>“Voglio dire qualcosa prima di andare: Graycastle non dimentica mai chi la aiuta. Spero di rivedervi.”</em>


Fueler inspirò profondamente, interrompendo i suoi pensieri caotici. La stanza divenne silenziosa.


<em>“Graycastle non dimentica mai nessuno che serve... loro?”</em>


Che ironia. Serviva il Duca Marwayne al solo scopo di far rinascere la prosperità della sua famiglia. Roland Wimbledon, il nemico di tutta la nobiltà era sin dalle origini la persona più imperdonabile, eppure ora Fueler era incerto.


Sebbene quei bastardi di Denaro Sporco fossero feccia, avevano assolutamente ragione. Se avesse voluto davvero servire il Duca della Regione Settentrionale fino alla fine, avrebbe strappato la carta tempo fa, piuttosto che nasconderla con cura sotto il cassetto.


Dopo un lungo periodo di silenzio, Feuler inarcò la testa all'indietro, sospirò, poi si sedette alla sua scrivania.


Estrasse un foglio di carta bianco e una penna d'oca.


Aveva ancora qualcosa da perdere?


L'idea di riprendersi il suo territorio stava diventando sempre più distante. Sembrava che non avesse davvero un motivo per stringere i denti e continuare a perseverare.


A chi importa? Non sarebbe stato influenzato negativamente in alcun modo finché avesse seguito le istruzioni di Denaro Sporco. Sarebbe stato semplicemente come fare una scommessa su entrambi i lati. Se i Demoni avessero vinto, la situazione attuale non sarebbe potuta peggiorare. Se invece avesse vinto la gente di Graycastle, ci sarebbe potuto essere un modo per ottenere un risarcimento con altri mezzi.


Non avendo altro da aggiungere, Fueler posò la penna.


…


Al crepuscolo, si mise il trench e il berretto di feltro ed entrò nel "Vicolo del Corno" del centro città.


Vicolo del Corno era un territorio appartenente alla Camera di Commercio Settentrionale. Tutti i passanti erano commercianti. Al tramonto, c'erano pochissime persone in giro.


Fueler trovò il luogo che l'uomo dalla maschera d'argento aveva descritto in un punto su un dolce pendio. Tra due case di mattoni c’era un grande abete color argento.


In effetti, il metodo di consegna di cui aveva parlato l'uomo mascherato era anche uno dei motivi che aveva spinto Fueler a prendere questa decisione.


Senza alcun contatto fisico con il destinatario, i rischi erano in gran parte ridotti. In questo modo, almeno, non avrebbe dovuto preoccuparsi che Denaro Sporco lo ricattasse con il messaggio, o di qualcuno che lo vedesse interagire stranamente con una persona sconosciuta.


Fueler vagò per un po' nelle vicinanze e dopo essersi accertato che non ci fossero persone sospette vicino a lui, si avviò rapidamente verso la parte posteriore dell'abete d'argento e mise la mano nel buco al centro del tronco. Quasi sicuramente, c'era uno scompartimento segreto nascosto dentro. La porta dello scompartimento era completamente in legno, se non l'avesse toccata con le proprie mani, non l'avrebbe notato.


Inserì la lettera contenente il messaggio all'interno del compartimento e mise la tavola di legno nella posizione originaria. Ora aveva completato il compito di inserire il messaggio. Aveva intenzionalmente scritto il messaggio in modo tale che anche se una terza parte lo avesse scoperto, sarebbe stato impossibile risalire a lui dalla calligrafia.


Certo, la sua missione non era ancora del tutto completa.


Poco dopo, Fueler tornò alla sua residenza e mise un vaso di fiori sul davanzale della finestra della sua camera da letto. Per una persona che viveva nella parte alta della città interna, tali oggetti decorativi erano facilmente accessibili. A nessuno sarebbe interessata una pianta in vaso poco appariscente. Tuttavia, per quelli che lo stavano osservando al buio, questo era un segno che il messaggio era stato consegnato.


Dall'inizio alla fine, non aveva avuto bisogno di incontrare nessuno di persona. Cose come chi avrebbe preso il messaggio o come sarebbe arrivato nelle mani di Graycastle non lo riguardavano.


Nel momento in cui posò il vaso di fiori, Fueler sembrò quasi provare una sensazione liberatrice.


<em>Pensare</em><em> che siano stati così meticolosi anche nel semplice atto di raccogliere informazioni, il divario tra i due Re è davvero formidabile...</em> Fueler pensava mentre stava davanti alla finestra, guardando in lontananza il quartiere del Castello, illuminato dalle luci sotto la foschia rossa. Quando pensò a come i "perdenti" della battaglia si stavano ancora divertendo allegramente alla festa serale, ogni speranza che aveva riposto in Marwayne svanì.


Rimaneva solo un'altra domanda.


Graycastle poteva davvero sconfiggere i Demoni?


*******************


Il messaggero spinse una spessa pila di compiti sul tavolo di legno umido e fatiscente.


"Questa è la porzione di oggi?" Smarty accese una candela, "Grazie."


Il messaggero non reagì.


Smarty sospirò e si ripeté con il linguaggio dei segni.


Solo allora il messaggero annuì.


In effetti, questo messaggero era un guerriero silenzioso addestrato dal suo padrone. Era sordo e muto e poteva essere comandato o interrogato solo con semplici gesti delle mani. Sfortunatamente, non c'era un gesto della mano per esprimere gratitudine.


"Tieni d'occhio fuori, non far entrare nessuno." Dopo aver lasciato andare il guerriero silenzioso, Smarty iniziò a leggere attentamente i messaggi pagina per pagina.


Questo posto era la proprietà in cui Denaro Sporco organizzava la sua camera di commercio sotterranea. In genere solo gli invitati potevano entrare, quindi in teoria era scarsa la possibilità di irruzione da parte di estranei. Tuttavia, Smarty aveva deciso di esaminare le informazioni nel seminterrato, in modo che se fosse accaduto qualcosa, avrebbe avuto più tempo per distruggere le prove.


Sebbene non sapesse perché il suo padrone fosse così serio riguardo la battaglia di Graycastle, non era una questione in cui poteva intromettersi. Dato che il padrone gli aveva comandato di supportare Graycastle con tutte le sue forze, l'unica cosa che poteva fare era obbedire al meglio delle sue capacità.


Attualmente, la sua missione più importante era organizzare le informazioni e consegnarle nelle mani di Graycastle in silenzio e senza lasciare traccia.


Sebbene la gente di Graycastle esigesse che neanche un singolo pezzo di informazioni venisse perso, le opportunità di inviare segretamente cose fuori città erano scarse, quindi c'era un problema di priorità da considerare. Considerando che le carovane commerciali qualificate per passare arrivavano una volta alla settimana, dovette trasformare le informazioni più affidabili in una lettera riservata e nasconderla tra i beni che sarebbero arrivati nel Regno del Cuore di Lupo entro una settimana. Per quanto riguarda il resto delle informazioni, poteva solo cercare un altro modo.


La maggior parte delle volte, le informazioni provenivano dalle parole di Ratti, che le rendevano estremamente disorganizzate. Di solito doveva perdere enormi quantità di tempo per filtrarle. Tuttavia, questa volta, Smarty notò una lettera tra le informazioni che si distingueva dal resto.


I caratteri erano ordinati e organizzati. Non erano sicuramente parole copiate con noncuranza in un bar o per strada. Inoltre, erano scritte con inchiostro di alta qualità e non c'era una sola ruga sulla carta. Chiaramente, la lettera era stata scritta in un ambiente molto superiore a quelli in cui si trovavano di solito i Ratti.


Trattenendo inconsciamente il respiro, lesse attentamente la lettera dall'inizio alla fine.


In effetti, il contenuto della lettera era molto diverso dal resto.


Era la prima a menzionare il nucleo dell'Armata dei Demoni: il Signore del Cielo Hect Zod.


<em>Arya</em>




                                


                                



