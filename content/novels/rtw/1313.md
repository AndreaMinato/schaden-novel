---
weight: 1313
title: Capitolo 1313- L’Era dell’Informazione
pubDate: 2025-10-16T07:35:44.333Z
tags:
    - rtw
---


Graycastle, Neverwinter.


Due giorni più tardi, i rapporti riguardanti la battaglia sull’Isola dell’Arciduca e la situazione nel Regno del Cuore di Lupo vennero consegnati nelle mani di Roland.


Rispetto al passato, quando per spedire una lettera da Città della Notte Perenne a Neverwinter ci voleva una settimana intera, non si poteva negare che la loro velocità nella comunicazione aveva fatto grandi progressi. Il sistema di messaggistica comprendeva i messaggeri volanti per consegne a breve distanza e i battelli a vapore che operavano giorno e notte ventiquattr'ore su ventiquattro. C’erano personale responsabile e imbarcazioni appositamente per la consegna di messaggi cruciali, e in certi casi, venivano usati persino gli aeroplani. Stavolta, i rapporti erano stati consegnati da Tilly.


“Ottimo lavoro.” Roland le passò un po’ di Bevanda del Caos. “La situazione laggiù è apposto?”


“Non ti basta leggere i rapporti?” Tilly prese la tazza e gli lanciò un’occhiata laterale. “Cos’è questa premura, ti senti in colpa per qualcosa? È forse perché non hai nessuna idea sul mio aereo?”


“Pfft...” Da dietro di lui si sentì la risata soffocata di Usignolo.


“Come può essere. Ho già selezionato il modello migliore da diverse cianografie. Quando Anna avrà un po’ di tempo, inizieremo subito la produzione del prototipo.”


“Stavolta ti perdono, fratello. Ma lo faccio per Anna.” Tilly finì la bevanda con un sorso, si pulì le labbra e si avviò verso l’uscita dello studio. “Molto presto rientrerà il “Gabbiano”, perciò devo prima tornare all’Accademia dell’Aeronautica.”


“Non resterai nemmeno per un giorno?” Chiese leggermente stupito.


“Non ho scelta. Per adesso, gli unici al fronte che possono minacciare il Signore del Cielo sono il “Gabbiano” e Andrea. Inoltre... non voglio perdere una singola opportunità per avere la mia vendetta.” Fece un cenno a Roland con la schiena rivolta verso di lui. “Allora io vado, fratello.”


Usignolo sospirò leggermente mentre guardava la porta richiudersi. “Stanno tutti lavorando duramente.”


<em>“Se possibile, avrei preferito che lavorassero duramente in altri ambiti, non per la guerra.” </em>Pensò Roland. Ma non lo disse ad alta voce perché prima della fine della Battaglia della Volontà Divina, prima che il destino degli esseri umani venga segnato, nessuno poteva liberarsi da questo fardello. Dire adesso queste parole non aveva senso, se non quello di sottrarsi dalle responsabilità.


Dopo un momento di silenzio, aprì i rapporti.


Quando finì di leggerli tutti, finalmente capì il significato dietro alle parole di Tilly. Passare per tempo il comando di evacuazione e riuscire a far cadere un Gran Signore dei Demoni in un’imboscata era stata di certo un’impresa incredibile. Considerando poi che era quasi impossibile rintracciare i suoi movimenti sul vasto mare aperto. Senza alcun dubbio, Edith Kant ed Andrea erano stati tra color oche avevano contribuito di più all’esito della battaglia. Ma al tempo stesso, non si poteva ignorare il mittente dell’informazione che era stata di vitale importanza. Non sarebbe stato possibile vincere senza l’atto altruistico di questa persona.


“Che cosa intendi fare?” Il problema aveva chiaramente catturato l’attenzione di Usignolo.


“Non importa quale sia stato il suo motivo primario nel mandare la lettera segreta, il suo nome e i suoi contributi non dovranno essere dimenticati.” Disse Roland a bassa voce. Se fosse stato nella sua vita precedente, sarebbe stato virtualmente impossibile trovare un informatore sconosciuto dopo una lunga e difficile battaglia. Le iscrizioni sulla pietra tombale sarebbero state del tipo: “Il tuo nome era sconosciuto, ma le tue gesta resteranno in eterno.” Ma qui, l’esistenza delle streghe cambiava tutto. Grazie a loro, il nome di ogni singolo guerriero che aveva contribuito alla salvezza dell’umanità sarebbe stato ricordato nella storia. “Dopo che il Primo Esercito riprenderà il controllo sul Regno dell’Eterno Inverno, fai in modo che “Denaro Sporco” aiuti Estate a determinare il nome ed il passato di questa persona.”


Se a quell’ora il colpevole che lo aveva ucciso fosse stato ancora vivo, non sarebbe sfuggito alle severe punizioni imposte dalle leggi.


Usignolo annuì. “Se solo potessimo creare velocemente l’equipaggiamento per comunicare a migliaia di chilometri di cui parli.”


“Sfortunatamente, non rientra nelle mie capacità.” Roland si massaggiò la fronte. Ricordare il diagramma circuitale che era stato costretto a memorizzare gli faceva scoppiare la testa.


“Adesso finalmente capisci come mi sentivo durante gli esami.” Disse Usignolo con una mano sulla bocca.


“Può essere stato difficile quanto vuoi, ma io almeno non sono come una certa persona che si addormenta sul banco e alla fine consegna un compito in bianco.” Le lanciò un’occhiataccia. “In realtà ho quasi finito di creare il prototipo.”


Difatti, nonostante procedesse con estrema lentezza, il progetto per le comunicazioni radio non si era mai arrestato.


Come il motore a pistoni, dopo aver visualizzato i numerosi progetti fornitigli dall’Ufficio di Progettazione di Graycastle, ne aveva selezionati due e aveva deciso di svilupparli contemporaneamente.


Erano il trasmettitore a spinterometro ed il trasmettitore (1) a modulazione di ampiezza.(2)


Il primo era il padre delle telecomunicazioni. Il design era estremamente semplice e non necessitava di componenti elettronici. Serviva soltanto una bobina per aumentare la tensione di un condensatore fino a caricarlo abbastanza da ionizzare l’aria e produrre una scintilla. Era simile ad un accendino, tranne per il fatto che la corrente prodotta dalla scintilla non veniva sprecata: avrebbe oscillato rapidamente tra le armature del condensatore, attraverso l’induttore e lo spinterometro, creando in questo modo delle onde elettromagnetiche. Infine, queste onde venivano trasmesse tramite un’antenna.


In altre parole, se riuscissero a controllare la sorgente elettrica, avrebbero potuto inviare onde elettromagnetiche intermittenti e ascoltando la durata dei suoni, i ricevitori li avrebbero tradotti nel segnale corrispondente. I segnali acustici di varia lunghezza dei codici del telegrafo erano nati da questo principio.


Nonostante sembrasse tutto un po’ confuso, Roland scelse l’approccio più semplice. Ovvero far costruire all’Ufficio di Progettazione un macchinario funzionante con i materiali che avevano a disposizione e poi copiarlo.


Ad esempio, bastava un pezzo di carta oleata tra due fogli di carta stagnola e poi sigillare il tutto con della cera per creare un semplice condensatore ad alta tensione.


L’induttore era ancora più semplice da fare. Non era altro che un filo conduttore avvolto attorno ad un tubo isolato.


Senza dover tenere conto della produzione di massa o delle specifiche, Roland avrebbe potuto completare il dispositivo lui stesso. Rispetto ai prodotti industriali della sua vita precedente che arrivavano in pacchetti della dimensione di un’unghia, questi dispositivi sarebbero stati voluminosi e grezzi, ma gli effetti erano fondamentalmente gli stessi. Quando sarà terminata la costruzione della torre di lancio, avrebbe condotto il primo esperimento di trasmissione senza fili dell’era.


Tuttavia, anche i difetti del trasmettitore a scintilla erano evidenti.


Se dovesse passare i test, se volesse utilizzarlo ufficialmente, avrebbe dovuto creare un codice che si abbinava al linguaggio del suo Regno. Anche addestrare mittenti e destinatari richiedeva molto tempo. Inoltre, il trasmettitore a spintometro aveva uno spettro di frequenza molto ampio, per cui in una particolare regione ci poteva stare solo un singolo trasmettitore. Non era adatto all’uso dei servizi segreti in prima linea.


Perciò, il suo obiettivo finale restava quello di usare un trasmettitore a modulazione di ampiezza, o trasmettitore AM, che amplificava un segnale usando un tubo a vuoto.


Il vantaggio più grande di un trasmettitore AM era che poteva trasmettere direttamente i segnali vocali.


Come principio, la natura delle radio e dei telefoni era molto simile. Entrambi trasformavano le vibrazioni sonore in cambiamenti di corrente o di onde elettromagnetiche. Questi poi viaggiavano per lunghe distanze fino ad arrivare al ricevitore, dove venivano poi riconvertite in segnali sonori. L’unico problema era che la frequenza della voce umana era troppo bassa, la lunghezza d’onda del segnale sarebbe pertanto diventata troppo lunga.  Maggiore è la lunghezza d'onda e più grandi dovevano essere le dimensioni dell’antenna. Se i segnali vocali fossero stati trasmessi direttamente, avrebbero dovuto usare un’antenna alta oltre un centinaio di chilometri. Nell’ambito dell’ingegneria, era una cosa impossibile da realizzare.


Perciò, i segnali vocali che inviavano dovevano essere trasportati da onde ad alta frequenza.


Qui entrava in gioco la “modulazione”.


Unna volta che la nuova onda create dalla combinazione delle due, ossia l’onda a bassa frequenza e quella ad alta frequenza, il ricevitore doveva quindi filtrare le onde ad alta frequenza tramite una serie di demodulazioni e conservare solo quelle a bassa frequenza che avrebbe infine convertito nel suono della voce.


Non appena il trasmettitore a modulazione di ampiezza fosse stato completato, il Primo Esercito ed i servizi segreti avrebbero potuto usufruire di una comunicazione in tempo reale.


Nella guerra, l’importanza di tutto questo non richiedeva spiegazioni.






<em>Aris</em>
                                


                                



