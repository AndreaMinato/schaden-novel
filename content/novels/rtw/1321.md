---
weight: 13210
title: Capitolo 1321- Esperimento Ad Alta Energia (Parte II)
pubDate: 2025-10-16T07:35:44.334Z
tags:
    - rtw
---


Quindici chilometri di distanza.


La torre di ferro svettava in mezzo alla bianca distesa di neve. Sembrava come se non facesse parte di questo tempo: la sua struttura articolata e compatta, le stalattiti che pendevano dalle travi e dai cavi, ed il filo spinato avvolto intorno ad essa non potevano non essere un pugno nell’occhio, rispetto alla bellezza di ciò che la squadra aveva costruito.


Centinaia di persone di affaccendavano vicino alla torre, portando a termine i preparativi necessari per l’esplosione.


Poiché il tutto pesava all’incirca dieci tonnellate e Colibrì se n’era andata al fronte, non erano riusciti a montarla interamente a Neverwinter; per questo, le sue componenti erano state trasportate separatamente sul sito e poi assemblate in loco.


Fortunatamente, la sua struttura era relativamente semplice: in fase di progettazione avevano tenuto conto del fatto che la dovessero trasportare, quindi i requisiti che gli operai dovevano rispettare non erano così stringenti.


Anche per questo motivo la “Gloria del Sole” era diversa dalle altre armi: nonostante avessero già finito di preparare il sito e l’equipaggiamento, avevano ancora bisogno di passare uno o due giorni per i preparativi finali.


In questo momento, Roland ed Anna si trovavano in cima alla torre, dando istruzioni per l’assemblaggio.


“Dopo ci va il componente numero 3 del nucleo, fai attenzione al verso del connettore e non sbatterlo!”


“Al mio segnale! Tre, due, uno!”


Seguendo l’ordine del capitano della squadra, all’interno della struttura venne spinto un lungo cilindro bianco-argenteo.


Solo dopo che ciò fu portato a termine, Roland tirò un sospiro di sollievo.


All'interno di tale cilindro c’era la fonte principale per l’esplosione: due barre di Uranio-235, separate tra di loro, ciascuna del peso di 20 chili: combinate insieme, costituivano un blocco da 40 chili totali. Il livello critico era di 53, e quindi bisognava starvi sotto. In teoria, una reazione di fissione particolarmente intensa non ci sarebbe stata ma sarebbe capitato qualcosa di simile a ciò che aveva descritto in precedenza. Dopotutto, la massa critica non era un numero fisso, immutabile.


Condizioni quali forma, temperatura e pressioni potevano influire su questo numero. Anche per questo motivo un’arma nucleare creata semplicemente mettendo insieme i vari materiali non aveva alcun uso pratico in guerra. Ad esempio, 52 chili di Uranio-235 poteva sembrare qualcosa di stabile, ma in realtà era come un vulcano pronto ad eruttare: sarebbe bastato anche un semplice colpetto.


Allo stesso modo, nonostante usare diversi pezzettini di Uranio fosse sicuro, avrebbe esponenzialmente complicato l’innesto dell’esplosione: una volta messi insieme tutti i pezzi, il livello di massa critica sarebbe stato superato, ma le alte temperature prodotte dalla fissione avrebbero fatto rapidamente espandere l’Uranio e ciò ne avrebbe ridotto la densità. L' intensa esplosione conseguente avrebbe spinto i componenti originari verso l’esterno, facendo bloccare la reazione a metà.


In breve, una configurazione appropriata non aveva solo bisogno che l’Uranio raggiungesse il livello critico di massa, ma doveva anche essere in grado di mantenere tale stato il più a lungo possibile, al fine di sprigionare tutta la sua potenza durante la reazione di fissione.


La configurazione  a cannone era chiamata in questo modo perché i suoi principi erano molto simili a quelli di un cannone vecchio stile. Attraverso la detonazione di un esplosivo, un proiettile di Uranio sarebbe stato fatto scontrare con violenza in un altro pezzo di Uranio: sotto una pressione enorme, la densità di quel pezzetto di Uranio sarebbe aumentata rapidamente. Anche se la sua massa fosse stata un tantino più bassa, avrebbe comunque ancora potuto diventare supercritico.


Quando il guscio esterno della struttura fu completo, Anna inserì personalmente un barattolino con l’adesivo di “pericolo radiazioni” dentro l’apposita porta.


Questo era l’ultimo componente essenziale per il test.


Ci fu un momento in cui Roland si sentì pizzicare da qualcosa in volto, e smise persino di respirare per un istante.


“Fonte di neutroni di Polonio e Berillio.”


Proprio come diceva il suo nnome, dava alla reazione di fissione un gran numero di neutroni liberi, e questo era il modo più diretto per abbassare la massa critica. All’interno del contenitore di metallo a forma di anello c’era una fila di sfere cave: ciascuna di esse era della dimensione di una pallina da ping-pong ed il loro nucleo era una sfera di polonio a forma di biglia avvolta saldamente da un foglio d’oro, con intorno un anello di lastre di Berillio bucherellate.


Quando i pezzi di Uranio si scontravano, veniva colpito anche il barattolino sul fondo del barile e le sfere cave sarebbero state compresse fino a diventare più sottili della carta, a causa del gas esplosivo. Dopo la rottura dei fogli d’oro, le lastre di Berillio si sarebbero attaccate alle palline di Polonio ed avrebbero assorbito le particelle alfa da quest’ultimo, rilasciando al contempo molti più neutroni.


Questi prendevano parte alla reazione di fissione dell’uranio-235 e, se fossero stati fortunati, il sistema sarebbe stato in grado di usare più materiali prima che la reazione si fermasse incrementando molto il potere dell’arma nucleare.


Poiché il tempo di dimezzamento del Polonio-210 era di soli 138 giorni, il fatto che fosse sostituibile era una parte necessaria del design. Inoltre, lasciarlo all’interno dell’arma per troppo tempo era davvero molto pericolo, visto che il Polonio rilasciava neutroni col semplice contatto. Se ci fosse stato un buco nei fogli d’oro, le conseguenze sarebbero state inimmaginabili.


Dopo che la fonte di neutroni di Polonio e Berillio fosse stata inserita nella struttura principale, il dispositivo sarebbe passato dall’essere un oggetto inattivo ad un mostro in grado di distruggere chiunque, in qualunque momento.


Anche se Roland capiva che ciò che provava era solo parte della sua immaginazione (era impossibile per gli umani percepire un cambiamento nel numero di neutroni nell’ambiente) il suo respiro si calmò inconsciamente.


Solo a questo punto tutti i preparativi pre-detonazione erano stati completati sul dispositivo sperimentale.


Anna gli strinse la mano con forza.


“Puoi dare l'ordine, ora.”


Sotto il suo sguardo calmo e fisso, Roland fece un impercettibile cenno del capo.


Non importava l’esito, la “Gloria del Sole” era arrivata fino a questo punto!


E dopo aver compiuto questo passo, l’umanità sarebbe avanzata verso una frontiera totalmente nuova.


Guardò verso la sua guardia personale. “Trasmetti il mio ordine: comunica al posto di comando che inizia il countdown di sei ore all’esplosione!”


[6:00]


“Wuwuwuwu”


“L’Unità Uno è entrata nella fase di accensione. Ripeto, l’Unità Uno è entrata nella fase di accensione. A tutto il personale, siete pregati di prendere tutte le vostre cose e lasciare l’impianto come indicato durante l’esercitazione! Attenzione, questa non è un’esercitazione, il sito dell’esplosione verrà isolato in un’ora. Tutto il personale deve essere evacuato in un luogo sicuro entro un’ora!”


In breve tempo, l’annuncio di evacuazione e le sirene risuonarono per l’intero impianto.


“Veloci, radunatevi tutti all’aperto davanti alla torre, non lasciate nessuno indietro!”


“Squadra di costruzione, conteggio dei presenti: uno, due, tre...”


“Chiudete il cancello principale!”


“Tutti i componenti della squadra delle Streghe della Punizione Divina sono presenti, iniziare l’evacuazione di gruppo.”


Il silenzio della neve che cadeva era ora diventato un fracasso, con gente che urlava in mezzo agli annunci ed alle sirene; l’atmosfera di fece tesa e seria. Sapevano tutti che stavano per assistere ad un esperimento mai visto prima.


[3:00]


All'interno del posto di comando, Roland ed Anna inserirono insieme le due paia di chiavi e aprirono il coperchio del pannello di controllo.


Premettero tutti i pulsanti e le corrispondenti luci verdi su di essa si illuminarono.


“Energia dal cavo principale!”


“Luna Misteriosa numero 1 funziona normalmente, il caricamento procede in maniera stabile.”


“Passate a Linea Uno, ora.”


“Agli ordini. Linea Uno operativa, il flusso del meccanismo è normale!”


I presenti riferirono la situazione del sistema di detonazione ad alta voce fino a quando l’ultima luce verde si accese, cose che indicava che la corrente era già passata attraverso i ripetitori fino a raggiungere la piattaforma a quindici chilometri di distanza.


[1:00]


Anche un allarme risuonò nel centro di comando, ad indicare che mancava solo un’ora.


Tutte le porte e le finestre del bunker erano chiuse e le luci delle candele vennero spente una ad una per evitare che vi fossero degli incidenti, in seguito alla scossa provocata dall’esplosione.


I pezzi grossi di Neverwinter entrarono negli osservatori a loro assegnati: secondo le istruzioni di Roland, l’esterno era stato reso di forma trapezoide per resistere meglio alle scosse, mentre la parte interna era stata predisposta per poter ospitare l’enorme corpo del vettore originario.


Pasha e le altre streghe di Taquila avevano aspettato già da troppo tempo.


[0:15]


Il cielo si stava lentamente oscurando.


Arrivò infine l’ultima serie di avvertimenti.


Che si trattasse di gente importante, soldati o lavoratori, avevano tutti preso parte all’addestramento ed indossarono gli occhiali da sole neri per ripararsi dalla luce intensa, nonostante molti di loro fossero confusi sul perché indossare occhiali che ostruivano la vista, in un giorno nevoso così scuro.


Ed ora non riuscivano a vedere nulla.


[0:05]


“Cinque minuti!”


Quando l’avvertimento risuonò ancora una volta, tutto si fece silenzioso.


Ogni conversazione e brusio cessò all’istante. Tutti fissarono la torbida oscurità dinnanzi ai loro occhi, senza distogliere lo sguardo e trattenendo, inconsciamente, il respiro.


“Tre minuti!”


Dalle mani di Roland colavano rivoli di sudore.


Anna lo guardò, sorridendogli e stringendogli leggermente la mano.


“Un minuto!”


Un'altra mano gli strinse le dita, dal suo fianco.


“Dieci secondi!”


“Nove!”


Nonostante fosse un peccato che non potesse premere lui stesso il detonatore, Roland sapeva che il lungo cammino della storia era appena iniziato.


“Tre!”


“Due!”


“Uno!”


“Accensione!”


La pianura innevata in lontananza era silenziosa, come se nulla fosse accaduto: il tempo sembrò fermarsi in quel momento. Pareva essere passato un bel po’, ma al contempo sembrava un istante.


In seguito, un vivido raggio di luce blu si espanse all’orizzonte ed in un attimo spezzò l’oscurità davanti a loro!






<em>Mithdran </em>




























                                


                                



