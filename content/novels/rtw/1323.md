---
weight: 13230
title: Capitolo 1323- Problematiche
pubDate: 2025-10-16T07:35:44.334Z
tags:
    - rtw
---


Una settimana dopo, un veicolo dalla forma strana guidò nel luogo in cui erano stati condotti i test di esplosione.


Era il primo trattore cingolato costruito dal Ministero dell’Industria di Neverwinter seguendo la cianografia completa fornita dall’Ufficio di Progettazione di Graycastle. Tuttavia, l’unica cosa che era rimasta la stessa era la piastra di base, il suo aspetto esteriore non assomigliava affatto a quello del prototipo. I lati del veicolo erano ricoperti da spesse corazze che lo facevano sembrare in qualche modo ad una scatola mobile.


Si addentrò nel cuore del sito dove erano stati condotti il test e si arrestò davanti alla torre metallica sciolta per circa mezz’ora. Poi fece testacoda e si diresse verso sud, nella stessa direzione da cui era arrivato.


Dopo aver percorso circa cinque chilometri, si avvicinò un camion che raccolse tutti i passeggeri che erano sul trattore. Il trattore a forma di scatola venne direttamente abbandonato nella neve.


Durante il tragitto, i passeggeri erano irrequieti. Avrebbero fatto ritorno dalla Grande Montagna Innevata a Neverwinter il giorno seguente.


Quando Roland ricevette la notizia del loro rientro, li convocò immediatamente a Castello.


“Com’è andata? Non avete incontrato ostacoli vero?”


“Stia tranquillo Vostra Maestà, è andato tutto bene.” Phyllis sorrise e gli porse un sigillo. “Estate è riuscita a trovare la scena dell’esplosione quasi subito, perciò ci siamo trattenute in quel luogo meno tempo del previsto.”


“N-non è stato molto difficile perché mi avete fornito il tempo preciso.” Disse Estate timidamente. “In confronto alle altre sorelle, il controllo che ho sul mio potere è piuttosto basso...”


“Va bene, non c’è bisogno di essere modesti.”


“M-ma è vero...”


Roland ricevette il sigillo con un’espressione solenne. Si voltò verso Momo che era accanto a lui: “Scusa il disturbo.”


“Affatto, state esagerando, Vostra Maestà.” Momo si coprì una parte degli occhi con una mano per evitare di guardare verso il Re mentre usava i suoi poteri. Un momento dopo, abbassò la mano e gli fece un inchino: “Tutti i loro numeri e colori non hanno subito grandi cambiamenti e sono più o meno gli stessi di quando sono partite.”


Soltanto dopo aver udito queste parole Roland trasse finalmente un pesante sospiro. Sorrise e disse a tutti: “Grazie, avete lavorato duramente.”


“Anche voi.” Risposero le streghe all’unisono.


“Andate pure a riempirvi lo stomaco, il pasto è già pronto in salotto e potete bere tutte le Bevande del Caos che volete.” Vedendo le facce che aveva di fronte illuminarsi, Roland scosse la testa con un sorriso. Per le streghe di Taqila che avevano partecipato a questa missione, non era necessario ricompensarle ulteriormente dato che erano visitatori abituali del Mondo dei Sogni.


Per migliorare le loro armi, il Ministero dell’Ingegneria contava principalmente sull’abilità di Estate nel ricreare gli eventi passati. In questo modo potevano osservare da vicino i cambiamenti che avvenivano nell’istante in cui l'arma si attivava. Regolando la velocità del replay, potevano vedere chiaramente l’andamento dei cambiamenti che avvenivano in ogni secondo, riuscendo così ad individuare istantaneamente gran parte dei problemi e degli errori.


Ma, come menzionato in precedenza, la Gloria del Sole era un’arma completamente diversa dalle altre. Specialmente nelle bombe sporche, in cui la reazione non era ancora completamente conclusa; molte di queste sostanze che emanavano radiazioni letali restavano sul luogo. Se qualcuno si fosse avventato ad avvicinarvisi, avrebbe inevitabilmente sofferto pesanti lesioni da radiazioni.


Per affrontare questo problema, Roland non aveva esitato nel sacrificare il suo primo prototipo di trattore cingolato e convertirlo in un veicolo per bloccare le radiazioni. Aveva ricoperto tutti i lati, incluso il fondo, con diversi strati di piastre di piombo con fogli d’oro e di berillio tra di loro. Lo spessore totale era di dieci centimetri ed era un efficace scudo contro fotoni, elettroni e raggi di neutroni. Per via dell’aumento di peso dovuto alle protezioni, era stato necessario usare il motore a vapore alimentato dal Cubo, poiché era l’unica cosa che riusciva a muovere un peso simile.


L’interno del veicolo era provvisto di ossigeno, ed era completamente separato dall’esterno. In questo modo, non c’era il rischio che la polvere radioattiva entrasse nel veicolo tramite i condotti di ventilazione. Sul lato frontale c’era una grande lastra di vetro al piombo dall’impressionante spessore di trenta centimetri per permettere l’osservazione della scena dell’esplosione.


Aveva anche preso in considerazione che i cingoli del trattore e le lastre di protezione avrebbero potuto essere contaminate entrando nel sito di test, per cui aveva specificatamente dato l’ordine di cambiare veicolo una volta lontani dal luogo e di abbandonarlo nella neve.


Si poteva dire che Roland avesse adottato tutte le misure di sicurezza che gli erano venute in mente. Tuttavia, era comunque preoccupato.


Fortunatamente, i risultati finali dimostravano che la missione di osservazione aveva avuto un totale successo.


Dopo che ottennero le informazioni, Roland, Anna e Celine iniziarono immediatamente le loro analisi.


***






Usarono ripetutamente il Sigillo della Registrazione per rivedere la scena ricreata rallentata di centinaia di volte. Lentamente, emersero i difetti della configurazione sperimentale numero uno.


“Il rendimento dei nostri esplosivi è troppo basso.” Disse Anna a bassa voce.


“L’ho notato anch’io. Sembra che la forza dell’esplosione non riesca ad arrivare alla canna della ‘pistola’.” Celine annuì con il suo tentacolo principale. “Possiamo usare la detonazione in lotti per risolvere il problema?”


“Temo che non sia possibile raggiungere quel risultato in poco tempo.” Roland si strofinò gli occhi irritati. Dopo aver guardato la registrazione dell’esplosione per due giorni di fila, gli sembrava quasi nel mondo erano rimasti solo due colori: il bianco ed il blu.


Nonostante avessero già anticipato i problemi degli esplosivi, non si era aspettavo che fossero così evidenti.


Fino ad ora, Neverwinter aveva sempre continuato a produrre polvere senza fumo a doppia base. Non era potente e veloce quanto gli esplosivi ad alto potenziale come l’RDX, ma era sufficiente per le esigenze del Primo Esercito. Se la potenza non era sufficiente, potevano compensare con il numero. Ma durante la configurazione sperimentale, le carenze erano diventate evidenti.


Gli oltre i mille chilogrammi di esplosivi di certo non facevano parte del progetto iniziale. Messi uno sopra l’altro, erano grandi quanto una cassaforte. Per fare in modo che l’energia dell’esplosione viaggiasse verso il pezzo di uranio, Roland aveva appositamente creato una lente a forma di imbuto nel tentativo di concentrare l’energia in un punto solo.


Non c’era niente di sbagliato in quest’idea, ma il problema era comparso prima che la detonazione raggiungesse questa fase. Dato che il cumulo di esplosivi era troppo grande e ogni punto esplodeva nello stesso momento, le onde create dalle bombe davanti e quelle create dalle bombe dietro si annullavano parzialmente: tutto questo era chiaramente visibile nella riproduzione a rallentatore. La collisione delle onde deformavano tutta la lente d’acciaio e persino il guscio esterno. Questo significava che una grande quantità di energia veniva sprecata fuori dalla ‘canna’, di conseguenza, rimaneva meno energia per spingere il pezzo di uranio.


Poi c’era la reazione a catena.


La pressione all’interno della canna non era sufficiente per arrestare rapidamente la reazione di fissione e molto dell’uranio veniva vaporizzato per via delle alte temperature; questo, a sua volta, indeboliva l’effetto della fonte di neutroni.


“Possiamo solo cercare altri metodi.” Disse Roland allargando le mani. Senza la tecnologia elettronica di controllo dell’esplosione, era impossibile detonare tutti gli esplosivi in un millisecondo e impedire che le onde frontali e posteriori si sovrapponessero. Se avessero usato esplosivi ad alto potenziale, sarebbero riusciti soltanto ad attenuare il problema, non a risolverlo.


Poteva chiedere al Ministero dell’Industria Chimica di provare a sviluppare degli esplosivi a bassa velocità per posizionarli davanti alla lente in modo da tentare di diminuire le interazioni tra gli esplosivi, ma il processo per crearli avrebbe richiesto un gran numero di esperimenti. Oltretutto, non era detto che avrebbe funzionato. Al momento, il metodo più efficace era quello di compensare la mancanza di tecnologia di detonazione con il design strutturale.


“Pare che anche stanotte dovremmo fare gli straordinari.” Si stiracchiò e disse debolmente.


“Starò qui con te.” Disse Anna sorridendo. “Che ne dici se ti premio con un massaggio al Fuoco Nero?”


“Mi sento improvvisamente pieno di energie.” Roland sobbalzò. “Non c’è qualche altro premio?”


“Ad esempio?”


“Fammici pensare... oh, giusto, riguardo a quello che menzionasti la volta scorsa...”


Anche queste erano conoscenze apprese dal Mondo dei Sogni...?


Celine coprì la sua grande faccia arrossita con il suo tentacolo principale e si allontanò silenziosamente dal laboratorio del Versante Settentrionale.






<em>Aris</em>


<em> </em>








                                


                                



