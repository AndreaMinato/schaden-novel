---
weight: 13250
title: Capitolo 1325- Territorio
pubDate: 2025-10-16T07:35:44.334Z
tags:
    - rtw
---


Roland si svegliò e come al solito, rimase sul letto a poltrire per un po’ prima di trascinarsi svogliato fuori dalle calde coperte.


Anna era in piedi da un po’ ed era già immersa nel lavoro. Sul tavolo c’era anche un vassoio con la colazione che gli aveva lasciato. Si mise la giacca assonnato, voleva uscire per andare in bagno a lavarsi prima di tornare e riempirsi lo stomaco.


Quando aprì la porta, con sua grande sorpresa, un gruppo di streghe lo stava aspettando.


“Vostra Maestà!”


Roland trasalì, la scena che gli si parava davanti era familiare: senza dubbio doveva essere successo qualcosa se tutte queste streghe che non erano partite per la battaglia si erano radunate. Ma dato che era ancora nel Mondo dei Sogni, lo avevano aspettato fuori dalla porta. Ricordandosi che erano i Mesi dei demoni e vedendo l’espressione eccitata di Usignolo e le altre, chiese senza pensare: “Qualcuna si è evoluta nel giorno della maturità?”


“Pergamena! Si è evoluta in una Trascendente!” Usignolo rispose eccitata.


***


Seguì le streghe nel suo studio e vide la Trascendente di cui tutte parlavano. Anche Phyllis e Anna erano lì a discutere di qualcosa, in piedi accanto ad una pila di fogli contenenti informazioni. Vedendo l’espressione imperturbabile di Pergamena, pensò quasi che la Trascendente era una delle streghe eccitate che si erano affollate intorno a lui piuttosto che l’insegnante dell’Unione delle Streghe. Era tranquilla e calma come al solito.


“Quindi... cos’è esattamente successo?” Chiese incuriosito. “Davvero Pergamena...”


Il trio notò il suo arrivo e Phyllis fu la prima a parlare: “Vostra Maestà, l’ho già confermato diverse volte con la Pietra della Misurazione. Sua Eccellenza Pergamena potrebbe essere la prima Trascendente non combattente della storia: tutti i suoi attributi magici sono cambiati. Anche se tutte si evolvono in modo diverso e non ci sono esempi specifici con cui fare paragoni, secondo l’usanza dell’Unione, lei è effettivamente qualificata per essere una Trascendente.”


“Non c’è bisogno di usare ‘Sua Eccellenza’...” Pergamena rise e scosse la testa.


“Non va bene.” Disse Phyllis seriamente. “Nell’era dell’Unione, sareste stata una possibile candidata come una dei Tre Capi. Sono già molto irrispettosa...”


“L’hai detto tu stessa, quello era nell’era dell’Unione.” La interruppe Pergamena. “Nell’Unione delle Streghe siamo tutte sorelle. Inoltre, preferisco essere chiamata in modo informale.”


“Va bene, mettiamo queste cose da parte per un momento.” Disse Anna. “Dato che Roland è qui, parliamo dell’abilità di Pergamena.”


“Pensavo fossi già andata al laboratorio del Versante Settentrionale.” Roland le rivolse un sorriso.


Anna sbatté le palpebre. “Era quello che volevo fare all’inizio, ma l’abilità particolare di Pergamena mi ha fatto cambiare i piani all’ultimo.”


“Particolare?”


“Si.” Anna evidenziò ogni parola che disse: “Lei ha visto il Mondo dei Sogni.”


***






Dopo aver sentito il racconto dell’esperienza di Pergamena, Roland la guardò a bocca aperta.


“E come hai fatto a tornare poi?”


“Quando ho visto quei magnifici edifici, ho subito pensato alle vostre descrizioni del Mondo dei Sogni e mi sono calmata un po’.” Disse Pergamena lentamente. “Poi sono tornata nella piccola stanza in cui sono apparsa all’inizio e ho cercato di concentrarmi e immaginare di lasciare la stanzina. Quando poi ho riaperto gli occhi, ho scoperto di essere davvero tornata a Graycastle.”


“Ah... che invidia!”


“Era davvero il Mondo dei Sogni?”


“Anch’io lo voglio vedere!”


Le ragazze intorno a loro avevano già abbandonato l’idea di trattenere l’entusiasmo, perciò, non appena Pergamena finì il suo racconto, iniziarono di nuovo a blaterare.


“Mmh... ho pensato che non sarei capace di creare un mondo così grandioso con i miei poteri.” Disse Pergamena sorridendo. “Se si tratti veramente del vostro stesso Mondo dei Sogni, Vostra Maestà, forse lo scoprirete la prossima volta che vi addormentate.”


“No... temo che questo non abbia nulla a che vedere con i poteri.” Mormorò Roland.


“Nulla a che vedere con i poteri?” Chiese Phyllis sorpresa. “Ma il potere magico di Sua Eccellenza Pergamena si è condensato...”


<em>“L’evoluzione è solo un prerequisito.” </em>Gli tornarono in mente le parole di Valkries, la Signora degli Incubi.


Quando la conoscenza della magia di una persona raggiungeva un certo livello, lascerà un segno nel Regno della Mente e talvolta poteva ritagliarsi un proprio territorio.


Tutto questo era in linea con quello che aveva detto Lan. “Pergamena, puoi entrare di nuovo in quella stanza chiusa?”


“Ma siete sveglio...”


“Fa niente, fa’ come ti dico.” Roland pensò per un momento. “Se funziona, prova ad aprire di nuovo la porta di ferro, ma indipendentemente da quello che vedrai, non superare la porta, non provare nemmeno ad allungare la mano per toccare qualcosa. Ok?”


“... ho capito.” Pergamena fece un profondo respiro, si sedette dietro alla scrivania e chiuse gli occhi.


“Pensate forse che lei...” Phyllis sembrava aver notato quale fosse il suo scopo. Anche lei era presente quando Roland aveva incontrato Valkries.


“È molto probabile.” Roland annuì.


Dopo circa un quarto d’ora, Pergamena aprì gli occhi con un’espressione sconvolta. “Vostra Maestà, il luogo fuori dalla porta è diventato un vuoto rosso!”


Proprio come si era aspettato! Adesso aveva capito qualcosa dell’intera situazione. “Quello è il Regno della Mente, ed è anche il vero aspetto dell’Origine della Magia. La prima stanza che hai visto invece, è tua personale. Un territorio unico nel Regno della Mente.”


“Eh?” Luna Misteriosa disse confusa: “Ma non avevate detto che il Regno della Mente era la Luna di Sangue nel cielo?”


“Sono la stessa cosa detta in modo diverso. In realtà, il Regno della Mente si trova nella Terra Senza Fondo a nord del continente.” Raccontò brevemente di come un Gran Signore dei Demoni aveva fatto irruzione del Mondo dei Sogni ma poi l’aveva intrappolato ed era stato scoperto. Omise soltanto la notizia riguardo Lan. “Il territorio di Pergamena non ha bisogno del Mondo dei Sogni per esistere, si trovava solamente per caso dentro al campo del fascio di luce chiave. Per questo si è connesso con il Mondo dei Sogni.”


“Wow...” Esclamazioni sorprese si sollevarono dalla folla.


“Anche io voglio ritagliarmi un territorio!” Esclamò Luna Misteriosa serrando i pugni.


“Sogna pure. Non hai sentito cosa ha detto Sua Maestà? Oltre alle tue conoscenze, tutto dipende anche dalla tua forza.” Lily la guardo di lato. “In altre parole, anche se ti leggessi tutti i libri scritti da Sua Maestà, il successo dipenderà comunque dalla tua faccia. Io penso che... sarà molto difficile.”


“Traditrice!”


Roland disse a Pergamena: “Anche se puoi interagire con il Regno della Mente, in futuro cerca di attivarlo da dentro il campo del fascio di luce chiave, in modo da collegarlo al Mondo dei Sogni. Quel posto... è pieno di pericoli. Ma se è nel Mondo dei Sogni, perlomeno ci siamo io e le Streghe della Punizione Divina che possiamo proteggerti.”


Come ad esempio il Dio ostile e l’oracolo che aveva portato l’Erosione. Nonostante Pergamena si fosse evoluta in una Trascendente, non aveva comunque alcuna abilità di combattimento. Se dovesse incontrare un nemico si sarebbe certamente trovata in grave pericolo.


“Ok...” Per un momento, Pergamena si sentì confusa. Poi mostrò un’espressione gentile e gli fece un inchino. “Ho capito.”


“Ora dobbiamo testare questa nuova abilità particolare.” Disse Roland sorridendo.






<em>Aris</em>
                                


                                



