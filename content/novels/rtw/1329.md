---
weight: 1329
title: Capitolo 1329- La Grande Guerra Ha Inizio
pubDate: 2025-10-16T07:35:44.335Z
tags:
    - rtw
---


Più tardi, quella notte, Roland riportò tutti al Padiglione Sei Li, il luogo dove Pergamena era finita appena arrivata nel Mondo dei Sogni.


Come per il complesso di appartamenti, anche questo era in una vecchia strada vecchia di un bel po’ di anni; rispetto agli altri, però, era un tantino più commerciale. C’erano diversi supermercati, bar per gli ubriaconi cronici, KTV aperti a tutti ed internet cafè; era tutti di piccole dimensioni e la maggior parte dei clienti erano per lo più impiegati e studenti.


Nonostante l’ambiente sembrasse un poco sporco ed in disordine, per Pergamena era perfetto per nascondere la sua identità.


Il passaggio di collegamento era a livello del marciapiede. Dall'esterno, non sembrava diverso da una normale porta di metallo; se quella fosse sempre stata lì o fosse comparsa solo dopo l’arrivo di Pergamena nel Mondo dei Sogni, Roland non ne era ancora sicuro. Ma il luogo aveva chiaramente una grandissima importanza: aveva già pensato se dovesse sfruttare il legame dell’Associazione con l’Associazione del Trifoglio e comprare entrambi i negozi accanto.


Dopotutto, Pergamena poteva portare con sé solo una Strega della Punizione Divina, nella sua proprietà; se fossero stati marchiata da alcuni Caduti al Male, sarebbero stati in pericolo; e visto che lei era una persona importante nel tramandare conoscenza, non potevano permettersi di correre alcun rischio. Se avesse potuto mettere altre dieci Streghe della Punizione Divina nella zona intorno al passaggio, la sua sicurezza ne avrebbe giovato molto.


Visto che lì c’erano meno persone del solito, Roland condusse l’ultima prova per provare i legami tra i due Mondi dei Sogni.


Quando avesse smesso di funzionare, Pergamena sarebbe stata scaraventata fuori dal Mondo dei Sogni e sarebbe tornata ai suoi piccoli Archivi, indipendentemente da dove lei si trovasse.


Questa era anche la differenza più grande tra la donna e le Streghe della Punizione Divina.


Sebbene la coscienza di quest’ultime ritornava ai loro corpi, la loro posizione nel Mondo dei Sogni rimaneva la stessa di quando se ne andavano; anche per questo Roland aveva detto loro di usare il più possibile il Café Rosa od il magazzino per farlo; altrimenti, sarebbe stato strano vedere una persona sparire nel nulla, davanti agli occhi di tutti.


Il caso di Pergamena era ovviamente più serio.


Almeno nelle situazioni di emergenza, le Streghe della Punizione Divina riuscivano a mantenere un “legame ininterrotto” con il Mondo del Sogni se vi entravano od uscivano allo stesso tempo di Roland. Pergamena, però, non riusciva a farlo. Ciò significava che ogni volta che arrivava lì, ripartiva dagli Archivi e ci finiva anche quando se ne andava. Ciò non era qualcosa di difficile da gestire, considerando che tutto ciò che doveva fare era insegnare a Pergamena come usare un telefono per essere sicuri che entrambi fossero nel luogo giusto prima del risveglio. Ed avevano anche la sorveglianza h24 degli insetti magici volanti di Faldi del distretto di Pergamena.


E funzionava anche al contrario.


Se la donna lasciava la sua zona nel Mondo dei Sogni, anche le Streghe della Punizione Divina e Roland, all’interno del suo mondo, ne sarebbero usciti. Pergamena sarebbe tornata nel suo corpo, nella realtà, e Roland e le streghe si sarebbero ritrovati fuori dalla porta di metallo. La cosa era abbastanza sconfortevole, come aver fatto un giro sulle montagne russe.


L'ultima cosa che scoprì andava oltre le sue aspettative.


Dopo che Pergamena lasciava il Mondo dei Sogni, la porta di metallo rimaneva sempre lì ma dietro di essa non c’era un muro o una stretta stanzina grigia, ma un vuoto di color rosso.


Era un segnale di erosione.


Secondo Garcia, i segni di erosione non erano un qualcosa che si poteva vedere ovunque: i luoghi in cui si trovavano erano di solito protetti dai membri dell’Associazione; in altre parole, questa doveva essere giunta dagli Archivi.


Come si aspettava, il modo in cui i due mondi interagivano l’uno con l’altro nel Mondo dei Sogni non era che uno conteneva l’altro, ma erano entrambi parte del Mondo dei Sogni ed usavano l’energia dell’Origine della Magia; forse questa era l’interpretazione più corretta. Corrispondeva anche con ciò che Lan aveva detto: se avesse fatto in modo che il Mondo dei Sogni avesse assorbito più anime, avrebbe avuto una maggior probabilità di accedere al mondo del Dio.


In base a tale constatazione, sorgeva quindi un’altra domanda.


Se lasciava che i territori degli altri demoni maggiori entrassero nel raggio della luce della sua chiave, quali mutamenti sarebbero comparsi nel Mondo dei Sogni?


Sarebbero comparsi anche loro in questa città, proprio come Pergamena?


…


Il giorno seguente, Roland ricevette le ultime notizie dal fronte.


C'erano due lettere nella busta: una era di Wendy e nella prima parte forniva una semplice descrizione della situazione recente delle streghe, per poi passare a parlare di Nana Pine nella seconda.


La ragazzina che fino ad oggi aveva fatto parte dell’Unione delle Streghe aveva finalmente raggiunto il suo Giorno della Maturità.


Come Lucia, Luna Misteriosa e le altre, anche la sua magia si condensò quel giorno; in base alla classificazione dell’Unione, era una strega di alto livello.


Non c’era alcuna spiegazione della sua abilità, nella lettera. Magari perché erano molto impegnate o perché l’abilità di Nana era così importante che non potevano permettersi di sprecare tempo a condurre dei test... Ma a Roland non importava non saperne qualcosa per un po’; per lui, la cosa più importante era che Nana avesse superato questo ostacolo in tutta sicurezza.


La seconda lettera era molto più lunga.


In mezzo c’era un rapporto del Primo Esercito ed un piano che gli esperti dello Stato Maggiore avevano allegato; questo era un problema, nel loro attuale sistema di comunicazione. Al fine di risparmiare sul materiale, il fronte aspettava ad inviare i rapporti che dovevano spedire fino a quando non ne avessero avuti un paio, per poi mandarli a Neverwinter. Come risultato, nonostante fossero tutti nella stessa lettera, alcuni facevano riferimento ad un paio di giorni o persino a due settimane prima.


Quando finì di leggere l’ultima pagina, Roland corrugò la fronte all’improvviso.


“È successo qualcosa?” Chiese Usignolo, al suo fianco.


“I demoni hanno lanciato un attacco su larga scala contro il Primo Esercito,” disse seriamente, “E’ successo la settimana scorsa!”


…


Castello del Soffio, Regno del Cuore di Lupo.


La sirena di emergenza suonò ancora una volta nel cielo della città.


Era la terza volta che succedeva, da quando era sorto il sole.


“Maledetti mostri, ma non si stancano mai?” Jodel sputò furioso sul terreno e tirò fuori una borsa di carta dalla piega del suo vestito, vicino al petto. Dopo averla scossa per un bel po’, non ne uscì nulla.


“Ecco.” All’improvviso, una mano di allungò da dietro di lui. “Stai cercando questo, vero?”


Jodel si voltò e vide che a parlare era stata Farry; nella sua mano c’era una pillola bianca e rotonda.


“Non... non ti serve?” La prese in mano esitante.


“Non sono debole come te. È solo non dormire per un giorno o due,” rispose lei senza enfasi. “Ed inoltre, odio ‘ste cose, chi lo sa di cosa sono fatte! Dovresti prenderne meno.”


“Forse hai ragione.” Jodel si lasciò andare in un lungo sospiro e poi si ficcò la pillola in bocca. “Ma almeno, mi tiene vivo per il momento.”


Mentre la droga si scioglieva sulla sua lingua, sentì rapidamente un retrogusto molto amaro in bocca. Allo stesso tempo, il freddo pungente dell’aria e la stanchezza che provava parvero andarsene, e persino le sue dita e braccia rigide divennero di nuovo flessibili. Si sentì ritornare quel capace cacciatore che fu un tempo, non una preda esausta che aspettava la morte.


Era questa la sensazione che davano.


Jodel sollevò la sua arma dalla canna lunga e la piazzò saldamente sulla linea di tiro.


Mezzo mese fa, queste pillole erano state consegnate a tutti i soldati come se fossero delle razioni comuni ed il loro nome ufficiale era “Agente Ritardante”, anche se a tutti piaceva chiamarle Pillola Infallibile. Ingoiarne una riusciva a fermare tutto il dolore che si provava in corpo e solo dopo un bel po’ di ore questo sarebbe tornato.


Però, all’inizio c’erano alcune persone della Nazione della Sabbia che erano fermamente contrarie a queste droghe, e le avevano anche paragonate a quelle Pillole della Follia di cui parlavano le leggende; ma voci di protesta come queste svanirono rapidamente. Il motivo era che il Primo Esercito non li obbligava ad usarle ed aveva persino messo delle targhette d’avvertimento sui pacchetti che informavano di quelli che erano gli effetti collaterali, dicendo che non dovevano essere usate spesso; ciò era completamente diverso dalle voci che Jodel aveva sentito a proposito della terza principessa.


Inoltre, oltre alla gente della Nazione della Sabbia, anche la gente del nord aveva ricevuto l’Agente Ritardante, come anche gli ufficiali militari. Ciò fece scemare i sospetti della gente. C'erano persino alcuni che dicevano che questa droga avrebbe potuto essere resa dolce e gustosa, ma che l’avevano resa molto amara proprio per evitare che venisse mangiata come se fosse uno snack.


E dopo che i demoni avevano lanciato il loro feroce attacco, questa pillola bianca ottenne la fiducia dei soldati; contro questi attacchi che duravano per tutto il giorno, Jodel non riusciva ad immaginare come avrebbero potuto resistere alle più di dieci ore in questi scontri violenti, durante le quali non potevano praticamente riposarsi, senza le pillole.


In quanto cacciatore veterano, capiva ovviamente quanto grande fosse la differenza tra il lanciarsi in battaglia al massimo della propria condizione ed essere provato da uno scontro dopo l’altro.


Finchè non fosse morto non appena assunto la pillola, poteva accettare qualsiasi effetto collaterale che questa avesse, indipendentemente da quanto fosse grave.






<em>Mithdran </em>












                                


                                



