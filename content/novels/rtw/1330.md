---
weight: 1330
title: Capitolo 1330- Scontro Delle Volontà
pubDate: 2025-10-16T07:35:44.335Z
tags:
    - rtw
---


Persone del calibro di Fanny, che odiava la Pillola Infallibile, erano una rarità.


Ma notando che sembrasse abbastanza vivace, Jodel non diede molto peso alla faccenda – preoccuparsi di sopravvivere sul campo di battaglia era già un’impresa, figuriamo preoccuparsi anche degli altri.


Erano passati otto giorni da quando la guerra era iniziata.


A quel tempo, la loro linea di difesa era ancora all’esterno del Castello del Soffio; le mitragliatrici ed i cannoni impedirono ai demoni di avanzare oltre. Però, con il passare del tempo, iniziarono a vedere nemici tutto intorno la loro formazione: Scheletri Giganti presero a riversarsi tra Castello del Soffio e Ponte Pietrametallica, inondando quella zona poco difesa di Nebbia Rossa. Nonostante i Cavalieri dell’Aeronautica avessero cercato di fermarli, non riuscirono a fare più di tanto.


Quando i demoni fecero affidamento a queste “Bestie Mostruose simili a Fortezza” e lanciarono un attacco a tenaglia su due lati, i cannoni non riuscirono più a concentrare il fuoco su un solo obiettivo; affinché i soldati non venissero circondati, si ritirarono verso le linee interne rispondendo al fuoco.


Tutto ciò avvenne ancora una volta.


Gli incessanti attacchi del nemico fecero sì che tutti fossero sottoposti ad una pressione inaudita, i loro periodi di pausa si ridussero a quattro o cinque ore al giorno; nonostante la retroguardia ricevesse un paio di soldati come rinforzo, la differenza tra le forze in campo era così ampia da apparire palese. C'erano quasi duemila soldati che combatteva sul fronte, mentre gli assalti che i demoni lanciavano loro contro consistevano di più di ventimila nemici. In aggiunta, le Bestie Demoniache riuscivano ad aggirare le linee difensive ed a muoversi direttamente verso la Montagna della Gabbia. Sebbene fosse impossibile capire come andassero le cose laggiù, era chiaro che non se la stessero passando bene.


Tre giorni dopo, le truppe al fronte ricevettero l’ordine, rivolto all’intero esercito, di ritirarsi nella città.


Allo stesso tempo, l’attacco dei demoni dal fianco ovest si fece molto più pressante; questo era ovviamente un segnale: voleva dire che Ponte Pietrametallica, che si trovava proprio ad ovest del Primo Esercito, era già caduto nelle loro mani, e che loro erano i prossimi.


Il giorno seguente, il nemico riuscì a superare per la prima volta le loro linee di artiglieria ed a combattere corpo a corpo con i soldati.


A questo punto, la guerra si era trasformata in uno scontro di volontà.


Jodel guardò la malridotta cinta muraria a centinaia di metri di distanza; le mura esterne di Castello del Soffio erano ormai piene di brecce ed erano ricoperte di corpi di demoni caduti. Il sangue che vi fuoriusciva colorava la pietra di un blu inquietante e spaventoso.


La striscia di terra tra la linea di difesa e le mura era simile ad un cimitero: i corpi dei soldati e dei Demoni Folli erano sparpagliati dappertutto e mischiati tra di loro, la metà sepolta sotto la neve e l’altra congelata dal vento gelido, come a formare delle sculture di ghiaccio. Visto che l’attacco del nemico era implacabile, non avevano nemmeno tempo per recuperare i corpi dei loro compagni caduti in battaglia.


I due lati della lunga strada erano pieni di lance d’osso ed aghi di pietra piantate nel terreno come aculei che crescevano direttamente dalla terra - poiché non tutti potevano rifugiarsi dentro le possenti fortificazioni, i soldati che si nascondevano dentro le case comuni rischiavano la vita ogni volta che gli aghi di pietra piovevano dal cielo; uno di essi aveva attraversato il muro di una casa e si era conficcato a meno di un metro di distanza da lui. Se si fosse trovato un po’ più vicino, avrebbe già incontrato i Tre Dei.


“Pui!” Jodel scosse la testa e si libero la mente da quei pensieri nefasti. Quando il suo Clan era in pericolo, non importava quanto pregasse i Tre Dei, quelli non gli avevano mai risposto: era solo normale che non fosse protetto da loro nemmeno questa volta.


Anche se avrebbe potuto alla fine morire in questa città, lontano da casa sua, voleva per certo fare in modo che i suoi nemici ne pagassero un prezzo molto alto.


Il capo aveva promesso che non avrebbe punito nessun Clan che avesse combattuto per il futuro dell’umanità.


Ed era questo il motivo per il quale era venuto qui!


“Sono qui!” Avvertì Farry.


Nessun colpo di cannone... ieri notte, l’artiglieria non aveva sparato neanche un colpo. Alcuni dicevano che avevano subito un attacco a sorpresa dalle Bestie Demoniache e c’erano anche alcuni che sostenevano che gli artiglieri fossero stati trasferiti da qualche altra parte. Qualunque fosse la verità, adesso potevano solo fare affidamento alle proprie forze per tenere a bada il nemico.


E finalmente, sopra il muro comparvero le sagome dei demoni!


La squadra mitragliatrice fu di nuovo la prima ad aprire il fuoco.  Oltre al Cannone Longsong, il suono continuo e possente delle mitragliatrici era diventata la melodia più belle e dolce per i soldati. I proiettili facevano sollevare la neve sulle mura, spargendola in ogni direzione, ed il primo demone a spuntare oltre di esse venne subito colpito e cadde. Anche quelli che gli erano subito dietro vennero colpiti dalla raffica di proiettili, le loro teste che volavano all’indietro.


Si sentivano spari anche ad est ed a ovest della città: si trattava chiaramente di un altro assedio pressante. Jodel non si preoccupò dei demoni che si lanciavano direttamente contro la linea di artiglieria, ma concentrò la sua attenzione sulla strada a cento metri di distanza. Dopo tre giorni passati a combattere per difendere la città, aveva capito qualcosa: l’area più rischiosa non era di solito quella su cui tutta l’artiglieria si concentrava, ma quei vicoli e strade che sembravano tranquilli.


Il Primo Esercito aveva già perso la sua prima linea difensiva: le truppe erano state organizzate in piccole unità e sparpagliate in maniera disordinata intorno ai fortini.


Il compito più importante era impedire che i demoni si avvicinassero alle loro fortificazioni; riguardo ai nemici a centinaia di metri di distanza, sarebbe stato difficile sparare dei colpi mortali se avessero voluto ucciderli.


All'improvviso, sul tetto di un edificio di argilla a due piani comparvero sei Demoni Folli: sembrava volessero usarlo per aggirare l’area dove il fuoco era più concentrato, e nel farlo si trovarono proprio sotto il tiro di Jodel.


Trattenne il respiro, mirò al demone che si trovava dietro agli altri e premette il grilletto.


L'obiettivo cadde a terra dopo lo sparo.


Farry ed i suoi due compagni si unirono allo scontro: il fragile tetto di legno non riusciva a sostenere il movimento confuso dei Demoni Folli e visto che lo stavano scalando lentamente rappresentavano dei facili obiettivi.


“Ad ore quattro, c’è un gran numero di demoni ad ore quattro!” Prima che potessero finire i demoni rimasti, Nazione della Sabbia urlò dietro di loro, “Stanno venendo in questa direzione!”


“Qui ci penso io!” Gridò Farry, “Occupatevi di quelli dall’altra parte!”


Jodel volse subito la canna della sua arma e corse verso un’altra finestra. Se la squadra avesse fatto a gara per stabilire chi avesse la mira migliore, avrebbe sicuramente vinto Farry: se diceva che sarebbe riuscito a finire i demoni rimanenti, non avrebbe dovuto preoccuparsene.


Ma quando vide un gruppo di più di cento demoni riversarsi verso il suo nascondiglio, Jodel ebbe un colpo al cuore.


“Cazzo, quei bastardi erano delle vedette?” Fece qualcuno rendendosene conto.


“Temo di sì.” Gli venne subito in mente cosa fare. “Ehi, non risparmiate i vostri colpi; quando ci liberiamo di questa orda di demoni, spostiamoci ad ore sei!”


Il rumore di un fuoco concentrato risuonò dalla finestra, con anche quello delle nuove armi automatiche – rispetto al rumore del Mark I, quelle nuove, chiamate mitragliatrici generiche, ne avevano uno più nitido ma non avevano una minor velocità di fuoco. L'unico difetto era che il caricatore conteneva solo trenta proiettili e per questo era inferiore al Mark I in termini di potenza di fuoco.


Ma era ovvio che il nemico non si fosse aspettato una simile risposta proveniente dal tetto di un piccolo campanile; sotto il fuoco di queste mitragliatrici generiche e dei razzi, i numeri dei demoni si dimezzarono subito e tutti gli altri sollevarono le lance d’osso.


“Attenti, stanno per lanciarle!” Urlò Jodel gettandosi a terra.


Dozzine di lance caddero come frecce sul tetto del campanile.


“Dong-!”


La campana suonò come se fosse stata colpita da esse.


Se fossero stati per strada, difficilmente sarebbero riusciti a sopravvivere a questo attacco, ma la differenza in altezza rappresentava una difesa naturale: anche se le lance, tirate dal basso verso l’altro, raggiunsero le finestre, difficilmente riuscivano ad uccidere un soldato. Il suono delle armi da fuoco si fermò per un momento e poi riprese nuovamente. I restanti Demoni Folli si trovarono in una situazione in cui non potevano né avanzare né ritirarsi.


Era quasi sicuro che sarebbero stati in grado di finire questa squadra nemica.


Jodel si lasciò involontariamente sfuggire un sospiro: si sentiva un po’ in colpa, sapeva che i costi per realizzare queste mitragliatrici generiche non erano bassi e che inizialmente erano state date ai Cavalieri dell’Aeronautica. Se chiunque, al fronte, ne avesse avuta una, i demoni non sarebbero stati difficili da eliminare, anche senza utilizzare i bunker.


Proprio in quel momento, Farry urlò improvvisamente, “Cazzo, andatevene via!”


Si bloccò e, senza volerlo, volse la sua testa per guardarsi intorno.


In lontananza, comparve un buco nelle mura cittadine: un enorme Demone Ragno le superò, si accovacciò a terra ed aprì lo spesso guscio che aveva sulla schiena, dove un pilastro di scura pietra nera sembrava emettere luce.


<em>Un attimo, sta mirando a noi?</em>


Jodel alzò la testa, la campana di bronzo che pendeva dal soffitto vibrava ancora.


<em>Cazzo, è stato il suono della campana di prima!</em>


Prese la sua arma e corse verso le scale.


In quello stesso momento si sentì un debole suono in lontananza.


“Boom--”


Prima che riuscisse anche solo a scendere una rampa di scale, un pilastro di pietra nera più grosso di una persona volò con una traiettoria parabolica e poi si fracassò contro il tronco del campanile.


Dopo un boato tremendo, l’intera struttura crollò!






<em>Mithdran </em>
























                                


                                



