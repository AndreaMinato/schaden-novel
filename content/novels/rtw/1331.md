---
weight: 13310
title: Capitolo 1331- Colui Che Era Scomparso
pubDate: 2025-10-16T07:35:44.335Z
tags:
    - rtw
---


“Cough... Cough... Cough...” In mezzo al fumo, Jodel si tirò lentamente in piedi; le pietre stavano ancora cadendo a terra, da sopra la sua testa. Rimaneva solo meno della metà di ciò che prima era un alto edificio. Fortunatamente, la trave che era crollata, insieme ad un muro, avevano creato una stretta copertura e per questo era sopravvissuto.


“C’è qualcuno vivo?” Urlò con difficoltà, ma la polvere gli riempì velocemente la bocca.


Le probabilità che i suoi compagni lo avessero sentito erano molto basse.


Jodel riuscì solo ad infilarsi nell’apertura tra la trave e le pietre ed arrampicarsi in alto, dirigendosi dove c’era luce.


Sotto la fioca luce, vide che c’erano alcune schegge di legno conficcate nelle sue braccia e nelle cosce; il sangue che ne fuoriusciva tingeva la sua uniforme di rosso. L'Agente Ritardante aveva funzionato ancora una volta: se non avesse bloccato il dolore, non sapeva quanto ci avrebbe messo a riprendersi dalla caduta.


Dopo essersi arrampicato a fatica sulle rovine, Jodel notò all’improvviso diversi demoni a meno di dieci metri da lui. Erano ovviamente la squadra che poco prima si era lanciata contro il campanile. Se il Demone Ragno li avesse attaccati un po’ dopo, lui ed i suoi compagni, prima o poi, avrebbero annientato l’intera squadra. Adesso, la situazione si era rovesciata.


Il motivo per cui i demoni stavano circondando la torre era ovvio: volevano eliminare ogni superstite.


Jodel non ci pensò due volte.


Sapeva che le possibilità che aveva di uscirne vivo erano una su un milione. Un fucile ad otturatore riusciva solo a sparare un certo numero di proiettili alla volta e date le abilità dei Demoni Folli, lo potevano fare a fare quando avesse ricaricato l’arma.


Nonostante ciò, decise di mettersi in posizione.


Per la Nazione della Sabbia, la morte non era nulla di spaventoso: ciò che faceva paura era non riuscire a vedere la speranza.


Se la sua morte poteva permettere la sopravvivenza del suo Clan e permettere a sua moglie ed ai suoi figli di avere abbastanza cibo per saziarsi, allora era abbastanza.


Nel momento in cui sparò, Jodel non riuscì a fare a meno che pensare a quando, con la pressione dei Clan di Città della Sabbia di Ferro sulle sue spalle, aveva giurato fedeltà al suo capo – quella notte, si era anche lanciato contro i Clan dell’Onda Selvaggia e dei Tagliaossa, credendo che sarebbe morto nel farlo.


Sotto il suono dello sparo, uno dei Demoni Folli cadde a terra ed altri tre gli si scagliarono subito addosso.


A questa distanza, degli artigli affilati facevano più male di una lancia.


In un attimo, una zampa con gli artigli aperti gli si fiondò contro: se lo avesse davvero colpito, metà del suo viso sarebbe stata distrutta!


Ma proprio in quel momento, Jodel si sentì come se non riuscisse più a controllare il suo corpo.


Cadde all’indietro e schivò quell’attacco mortale, la sua schiena piegata di molto; dopo, usò l’impugnatura della sua arma come appoggio e si spinse ancora di più all’indietro: il suo corpo, ancora inclinato, si sollevò in aria ed atterrò sulle gambe, dopo una capriola.


Quando aveva posato i piedi a terra, il secondo caricatore era già stato inserito nell’arma!


<em>Cosa sta accadendo?</em>


Jodel era davvero incredulo.


<em>Che sia un effetto collaterale dell’Agente Ritardante? </em>Non solo non sentiva un dolore maggiore, ma i suoi movimenti erano anche diventati più agili, anche se non lo faceva spontaneamente.


Nonostante la sua mente fosse ancora un po’ annebbiata, il suo corpo non pareva avere alcuna intenzione di fermarsi.


Lanciando un ruggito, il demone gli si scagliò contro. L'uomo di Nazione della Sabbia strinse l’arma tra le mani e l’alzò fermamente e quando premette il grilletto questa era già praticamente appoggiata alla fronte del demone!


“Bang!”


La testa del suo avversario esplose.


Il secondo Demone Folle gli era già davanti; ma come se avesse appena imparato qualcosa dal suo compagno caduto, non si lanciò subito addosso a Jodel ma tirò fuori la sua lancia d’ossa e gliela lanciò contro. L'unica cosa che Jodel poteva usare per bloccarla era il fucile e così fece il suo corpo. L'enorme differenza in forza tra i due fece sì che l’arma volasse via dalle sue mani e cadesse tra le macerie del campanile.


Proprio quando credeva che fosse tutto finito, il suo corpo compì nuovamente un movimento inaspettato: si lanciò in avanti e sbatté direttamente contro il corpo del Demone Folle; la sua mano destra tirò fuori la baionetta dalla sua manica.


Da sotto, la lama salì verso l’alto e trafisse il mento del demone, attraverso l’elmo.


Subito, ne uscì della Nebbia Rossa.


Quando il demone fu sul punto di stringere le sue braccia intorno a lui per ucciderlo, Jodel si era già sfilato dalla sua morsa come se fosse un pesce.


Il Demone Folle vacillò in avanti per un paio di passi, per poi cadere in ginocchio, a terra.


Vincere contro un demone era di gran lunga più difficile che contro un essere umano, in termini di forza fisica: era una cosa che non aveva mai pensato di fare in un combattimento corpo-a-corpo, ma non solo l’aveva fatto, ma ne aveva persino ammazzati due!


L'ultimo Demone Folle alzò infine la sua lancia d’osso.


Ma non stava mirando a Jodel: il suo obiettivo era un muro rotto, tra le rovine del campanile!


Come un fulmine, la lancia sfrecciò attraverso la finestra di legno del muro in frantumi; una piccola figura cacciò un urlo e spuntò da dietro il muro.


Era Farry!


Il Demone Folle non si preoccupò del suo braccio avvizzito e si lanciò a grandi passi contro Farry; involontariamente, Jodel si voltò ed andò dietro al demone. Entrambi arrivarono dove si trovava Farry, praticamente allo stesso tempo. Nel momento in cui il Demone Folle alzò il suo braccio, la baionetta di Jodel aveva già attraversato la sua gola, da dietro.


Dalla sua ferita schizzò fuori della Nebbia Rossa e colpì il braccio alzato di Farry.


Il suo corpo lanciò un urlo terribile. Jodel si accorse, sconvolto, di aver ripreso controllo del suo corpo.


“Non dirmi che tu...”


Guardando il braccio di Farry che stava marcendo, capì all’istanza.


“Perché... sei qui?”


A differenza della vecchia Chiesa del Regno Settentrionale, i Mojin non avevano mai considerato le streghe come un simbolo del male; anzi, le consideravano come Divine Signore con poteri superumani. E visto che erano poche, i Clan che ne avevano una tra le loro fila erano potenziali candidati per prendere il controllo di Città della Sabbia di Ferro.


Jodel aveva una volta sentito parlare di un Clan chiamato dell’Arenaria che, guidato da una Divina Signora, aveva seguito la Regina di Acque Chiare in una spedizione a Nord e non aveva mai fatto ritorno. La Divina Signora si chiamava Kabala e la sua abilità era quella di far sì che la gente obbedisse ai suoi ordini.


Ma non ricevettero la ricompensa che meritavano: l’Arenaria non riuscì a riprendersi dalla partenza di così tanti forti giovani e le donne ed i bambini rimasti indietro, nella regione meridionale, furono costretti ad unirsi ad altri Clan; fu solo quando il capo ristabilì la legge ed il suo dominio sul deserto che il Clan riuscì a mantenere il proprio nome.


Capacità di combattimento eccezionali, il suo corpo fuori controllo e la storia dei Mojin... dopo aver assistito a tutto ciò, non riusciva a trovare alcuna spiegazione se non la Divina Signora di Arenaria.


Ma ora era ovviamente il momento sbagliato per pensare a tutto ciò; tirò fuori dalla sacca che aveva intorno al polso delle bende e fasciò il braccio di Farry. Usò poi il suo coltello per tagliar via la pelle infetta, si caricò Farry sulle spalle e corse verso le loro fortificazioni.


“Non... dirlo a nessuno...” Sentì la flebile voce del suo compagno, proveniente da dietro di lui.


“Ma...”


“Ti prego,” lo interruppe debolmente Farry.


Dopo che Jodel ci pensò per un bel po’, annuì debolmente. “Va bene, non dirò nulla.”


Si sentiva ancora intorno a loro il suono degli spari, senza sosta, ma la loro frequenza si era ridotta di molto


Vide metà del corpo del Demone Ragno che era entrato in città volare in aria sotto il fuoco di un cannone, per poi non muoversi più.


Dopo che entrò nella zona interna della città, spesso qualcuno saltava fuori dal posto in cui si stava nascondendo per coprire la loro ritirata ed alla fine fu al sicuro. Quando i cavalieri dell’Aeronautica comparvero nel cielo, Jodel capì che questa volta aveva davvero resistito all’attacco dei demoni.


Forse, la prossima battaglia sarebbe stata l’ultima per questo gruppo; ma, almeno per ora, la vittoria era loro.


Però, una trentina di minuti dopo, per la sorpresa di Jodel, tutti i soldati ricevettero l’ordine di lasciare Castello del Soffio e ritirarsi all’uscita occidentale della Montagna della Gabbia.






<em>Mithdran </em>




















                                


                                



