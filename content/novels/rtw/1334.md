---
weight: 1334
title: Capitolo 1334- L’Unico Risarcimento
pubDate: 2025-10-16T07:35:44.336Z
tags:
    - rtw
---


Quando Kabala si svegliò, si accorse che il suo braccio era già stato fasciato con una spessa garza. Sentiva ancora un dolore pulsante, ma non era niente rispetto a quando era stata irrorata dalla Nebbia Rossa.


Si stupì.


La ferita al suo braccio non era mortale e normalmente non sarebbe stata curata subito. Non sarebbe stato neppure strano se l’avessero medicata per ultima o se addirittura l’avessero lasciata guarire da sola. Dopotutto, avevano ripetutamente rammentato a tutte le squadre le caratteristiche e l’importanza delle abilità dell’Angelo. Di certo non avrebbero ricevuto un trattamento speciale solo perché erano dei sabbipodi. Se si fosse invece trattato di una situazione critica, sarebbe stato più probabile.


Ma se non fosse stato per l’abilità dell’Angelo, come mai la ferita stava guarendo così velocemente?


Forse...


Sentì improvvisamente un lieve disagio.


Doveva andarsene rapidamente e tornare all’accampamento dell’esercito.


“Farry, giusto?” Un’infermiera si accorse dei suoi movimenti, le si avvicinò e guardò la targa con il nome appesa al letto. “Come si sente?”


“Non è niente di grave adesso. Posso tornare all’esercito in qualunque momento.” Si rigirò e scese dal letto con aria indignata. “Molti dei miei compagni sono morti per mano dei demoni, voglio fargliela pagare! E subito!”


“Le mie condoglianze.” L’infermiera annuì. “Ma prima, deve fare visita alla tenda principale dell’accampamento, la Signorina Nana Pine vorrebbe incontrarla.”


Kabala sobbalzò. “Lei... vuole incontrarmi? Ma la mia ferita è già...”


“Neanche io conosco le ragioni, ma mi ha detto di riferirle questo.” Disse l’infermiera sorridendo. “Gli altri soldati non possono incontrarla neanche se lo volessero. Venga con me.”


Fissò la schiena indifesa dell’infermiera. Dopo un momento di esitazione, la seguì.


Passarono attraverso diversi posti di blocco e finalmente, in una tenda, vide il fantomatico Angelo.


Il suo aspetto fisico calzava perfettamente con le voci che giravano nel Primo Esercito. Era piccola e carina, la sua pelle era chiara con un complesso rubicondo e aveva lo sguardo di una giovane fanciulla. Era chiaramente la figlia di una famiglia nobile ed era accurato dedurre che non avesse mai vissuto alcuna difficoltà. Kabala ringraziò la fortuna, forse le cose non stavano andando male come aveva immaginato.


“Uhm... volevate vedermi?”


Sfortunatamente, la prima frase di Nana Pine frantumò tutte le sue speranze.


“Sono incuriosita. Sei chiaramente una strega, perché hai nascosto la tua identità e sei entrata nel Primo Esercito come persona normale?”


“Io... io non capisco...” Rispose Kabala inflessibile. Che Jodel avesse veramente fatto rapporto ai superiori...


“La tua ferita.” Nana indicò il suo braccio. “Ci sono tante lacerazioni, ma gran parte sono state causate da armi affilate. Probabilmente una daga o una baionetta. Gli artigli dei demoni non possono fare questo. Inoltre, mentre pulivo la ferita, ho scoperto tracce di corrosione causate dalla Nebbia Rossa. Questa Nebbia penetra sotto la pelle, nei muscoli e può persino raggiungere le ossa e solo le streghe possono subire danni simili. Puoi rovinare deliberatamente la tua ferita, ma non puoi falsificare la corrosione.”


Kabala si zittì.


Nana non aveva scoperto la sua identità da Jodel. I suoi ragionamenti erano logici e chiari e l’avevano lasciata senza una via per continuare a mentire. Inizialmente aveva pensato che Nana fosse innocente e ingenua, che forse avrebbe potuto ingannarla con le parole o fingendo di non sapere niente. Adesso si rendeva conto di quanto erano ridicoli i suoi piani.


Dopo un lungo silenzio, le chiese a bassa voce: “Avevate già visto streghe corrose dalla Nebbia Rossa?”


Nana arricciò il labbro: “Io stessa lo sono.”


Kabala era sbalordita.


“Tutti dicono che la Nebbia Rossa infligge seri danni alle streghe, ma nessuno conosce il modo per curarli. Perciò potevo solo sperimentarlo di persona.” Disse francamente la Signorina. “Se un giorno una delle mie sorelle dovesse essere ferita dalla Nebbia Rossa, e io non fossi in grado di fare niente, me ne pentirei per il resto della mia vita.” Fece una pausa. “Fortunatamente, a meno che una persona non respiri una grande quantità di Nebbia Rossa o non venga irrorata in zone critiche come la testa, se interveniamo in breve tempo può essere salvata. Quindi ricorda, se dovessi nuovamente incorrere in situazioni simili, la cosa più sicura da fare e tagliare il braccio immediatamente.”


Kabala la fissò senza parole. Persino adesso non riusciva a dimenticare il dolore lancinante causato dalla corrosione della Nebbia Rossa. Normalmente, una persona non avrebbe mai voluto provarlo di nuovo dopo la prima volta, eppure, dal tono di voce di Nana, era come se lei l’avesse provato innumerevoli volte. Quando ne parlava, la sua espressione rimaneva sempre la stessa; non si addiceva affatto al suo aspetto immaturo.


Un fiore proveniente da una famiglia nobile?


Non scherziamo!


Emise un lungo sospiro. Ora che ci ripensava, anche quando veniva venerata come Divina Signora, non aveva mai avuto il sopravvento nelle negoziazioni: che sia con la Regina di Acque Chiare, oppure con questa giovane signorina del regno settentrionale.


“... il mio nome è Kabala e vengo dal Clan dell’Arenaria, Farry è un nome falso.” Kabala si arrese e confessò il suo passato. Arrivati a questo punto, le sarebbe stato ormai impossibile restare nel Primo Esercito e, dato che un tempo aveva servito il nemico mortale del Grande Capo, ovvero Garcia, la Terza Principessa di Graycastle, non sarebbe strano se la dovessero arrestare e condurre a Neverwinter per un interrogatorio.


Anche se Roland Wimbledon insisteva nell’essere gentile con le streghe, non significava che avrebbe trattato bene i subordinati del suo nemico.


“Mi meraviglia una cosa, nella battaglia nel Regno del Cuore di Lupo, come hai ingannato le Streghe Pure della Chiesa?” Chiese Nana.


“Oltre a impartire comandi ad altre persone, posso usare anche la mia abilità di comando su me stessa: se si tratta di una persona sola, posso anche farle fare cose che superano i limiti del suo corpo, inclusa la morte.” Disse lentamente. “Dopo che la persona riceve il comando, il respiro e il battito cardiaco si arrestano. Allora, sia le Streghe pure che l’Armata del Giudizio erano all’inseguimento del Re del Cuore di Lupo, perciò non hanno sprecato troppo tempo con me.”


“Ecco perché. Le cicatrici sul tuo volto risalgono ad allora, giusto?” Nana rifletté. “Ma non capisco, hai detto di essere entrata nel Primo Esercito per le persone rimanenti del tuo clan, allora perché nascondi la tua identità e non fai sapere neppure al tuo clan di essere ancora viva?”


“Che cosa potrei dire? Che ho condotto tutti in cerca di un’oasi eterna ma alla fine sono rimasta l’unica superstite?” L’espressione di Kabala rivelò un’amarezza indescrivibile. “Loro hanno riposto in me la fiducia e le speranze, eppure io li ho trasformati in mostri senza ragione. Più di mille forti giovani sono morti lontani dalla loro patria e il Clan dell’Arenaria è stato quasi conquistato. Come potrei tornare nel Clan?”


“Quando il Primo Esercito stava reclutando tra i cittadini nella Nazione della Sabbia, mi sono resa conto che l’unica cosa che avrei potuto fare per ripagarli sarebbe stato quello di entrare nell’esercito e dare il mio contributo in cambio di un’oasi dove il mio clan possa vivere. I controlli nella Nazione della Sabbia non sono severi quanto i vostri, perciò mi sono creata un’identità ed ho ottenuto la fiducia di Brian durante l’accerchiamento dei Clan dell’Onda Selvaggia e del Clan dei Tagliaossa.” Disse con la testa abbassata. “Potete fare quello che volete di me, ma... per favore, non sfogate la vostra rabbia sulle persone del Clan dell’Arenaria: ormai sono rimasti solo donne e bambini e non hanno mai servito Garcia Wimbledon.”


“Capisco.” Nana annuì. “Puoi andare ora.”


“C-cosa?” Kabala si sentì confusa per un momento.


“In realtà, ti ho chiesto di venire qui per sapere se volevi liberarti delle cicatrici sulla tua faccia.” La giovane allargò le braccia. “Ma da quanto vedo, la risposta è no. Se è così, non c’è altro che io possa aggiungere.”


Kabala restò a bocca aperta, incapace di rispondere.


Era vero, non aveva mai avuto il sopravvento in una negoziazione: anche in passato, quando si era accordata con la Regina di Acque Chiare era stata lasciata senza parole, proprio come adesso...


Eppure, le sensazioni che aveva provato erano completamente differenti.


“Oh, giusto. La Compagnia del Fiore Stellato si esibisce stasera, proprio nell’accampamento del passo occidentale.” Nana sorrise. “Se torni adesso nella tua squadra, forse riuscirai ad arrivare in tempo per il finale.”


Kabala si morse il labbro. Dopodiché fece un inchino secondo l’etichetta dei sabbipodi, poi si voltò e se ne andò dalla tenda principale.


<em>Aris</em>
                                


                                



