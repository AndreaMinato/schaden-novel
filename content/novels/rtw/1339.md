---
weight: 1339
title: Capitolo 1339- Fiamme Impetuose Del Contrattacco
pubDate: 2025-10-16T07:35:44.337Z
tags:
    - rtw
---


“Tutti scendano dai camion, ora! Muovetevi come quando ci esercitavamo. Veloce veloce!"


L'urlo proveniente dalla stiva del camion fece scattare Farrina.


"Aiutiamo anche noi!" Disse a Joe. Aprì la portiera e saltò fuori dal sedile del conducente.


Nel giro di pochi secondi, i passeggeri iniziarono a impegnarsi, a scrivere e fare schizzi sui loro quaderni mentre montavano alcune strane attrezzature. Dalle loro conversazioni, sembrava servissero ai soldati per localizzare il loro obiettivo.


A questo punto, nonostante la sua ottusità, aveva capito le intenzioni del Primo Esercito.


Stavano progettando di bombardare il nemico che era a chilometri di distanza!


Sebbene sapesse che la gente di Graycastle era la migliore nell'usare l'artiglieria per attaccare i nemici su lunghe distanze, sapere era molto diverso dal vedere. Un brivido di soggezione sorse in lei mentre guardava la scena davanti ai suoi occhi: tutti i proiettili sarebbero stati influenzati dal loro stesso peso e dal vento. Una maggiore distanza avrebbe significato un maggiore impatto/una maggiore influenza. Anche un piccolo, minimo disturbo avrebbe potuto influenzare in modo drammatico il risultato, quindi com'era possibile garantire che i proiettili sparati da queste armi su distanze così lunghe sarebbero atterrati dove volevano?


Era possibile che queste semplici attrezzature avessero la capacità di prevedere il futuro?


Se così fosse stato, la terribile sconfitta subita dalla Chiesa nella battaglia di Crinale Ventofreddo non era affatto strana.


Farrina non poteva essere di grande aiuto con un lavoro così tecnico. Si avvicinò al retro del convoglio, sperando di poter dare una mano con lo scarico.


Ai fini del mantenimento del segreto, i conducenti non venivano preventivamente informati su chi o cosa sarebbero stati trasportati dai camion, ma il convoglio aveva sicuramente trasportato molte cose. In momenti come questo, una mano in più avrebbe potuto almeno accelerare la preparazione. Farrina poteva non essere brava in altre cose, ma la forza era qualcosa che certamente non le mancava.


Ma ciò che vide sul retro la sbalordì.


Un gruppo di uomini muscolosi e forti trasportava lunghe scatole di legno come se fossero piume. Quelle pesanti armi da rimorchio non sembravano affatto pesanti e ingombranti nelle loro mani. Dopo aver rimosso i giunti, circondarono il lungo tubo d'acciaio e lo trascinarono dalla strada indurita.


Ciò che scioccò ancora di più Farrina fu il fatto che tra il gruppo riconobbe alcuni volti familiari.


<em>Aspetta... non è l'Armata della Punizione Divina?</em>






Anche se non indossavano armature, dalla loro forza, dai movimenti e dai loro aspetti, poteva dire che erano chiaramente i guerrieri un tempo formidabili di Hermes.


"Ehi, ci incontriamo di nuovo."


Improvvisamente, qualcuno le diede una pacca sulla spalla.


Farrina si girò di scatto sentendo la voce familiare. "Zo... Zooey?"


"Non pensavo che avresti davvero ricordato il mio nome", rise Zooey. “Pensavo che, non appena mi avessi visto, mi avresti comunque chiamato Comandante dell'Esercito Enova.”


Farrina espirò profondamente. "Allora queste persone sono tutte..."


"Sì, sono tutte Streghe di Taqila." Zooey allargò le mani. "Vedi, non ti ho mentito, no?"


<em>“Ce ne sono diverse centinaia come me a Neverwinter. Usiamo i corpi donati dalla Chiesa, quindi non ti agitare troppo se vedi qualcuno che conosci."</em>






Le parole di Zooey risuonarono ancora una volta nella sua mente.






Per un momento, Farrina non seppe cosa rispondere.


Joe abbassò la testa verso Zooey. “Signorina Zooey, mi sono sempre sentita estremamente dispiaciuta di non aver avuto la possibilità di ringraziarla l'ultima volta, è bello che ci incontriamo di nuovo. Grazie per aver salvato la signorina Farrina."


“Signorina Zooey? Mortale, sai il fatto tuo, accetterò i tuoi ringraziamenti." Zooey si strinse nelle spalle. "Parleremo delle altre cose più tardi, in questo momento, dovremmo occuparci dei Demoni."


"Uhm…" Farrina non poté fare a meno di pronunciare mentre osservava la schiena di Zooey che stava per andarsene.


"Eh?" Zooey si fermò.


"Grazie. E… Mi dispiace moltissimo... per gli errori che la Chiesa ha commesso una volta..."


“Non hai fatto nulla di sbagliato. Sei solo una persona che è stata ingannata, tutto qui.”


Agitò la mano e si diresse verso il sito in cui era stato installato l'equipaggiamento senza voltarsi indietro.


Farrina aprì la bocca, ma riuscì solo a rilasciare un sospiro leggero.


Ma quello che non vide fu che Zooey aveva sorriso leggermente quando era andata via.


Il risultato era come descritto da Ascia d'Acciaio: come autista, Farrina non riuscì ad aiutare in alcun modo. In meno di quindici minuti, il Primo Esercito aveva terminato i preparativi per l'attacco.


"Riportiamo che i cannoni N. 1, 2 e 3 hanno terminato il caricamento!"


"Fuoco!" Il comandante ordinò senza esitazione.


Dopo un forte rumore, una patina di nebbia innevata si alzò istantaneamente da sotto il cannone. Il suono dell'esplosione echeggiò all’infinito nella montagna, come un tuono che si diffonde attraverso l'orizzonte.


Le casse piene di proiettili caldi allineate nella neve producevano rumori sfrigolanti. Furono caricati molto rapidamente nuovi colpi, in preparazione del prossimo round di fuoco. L'intero processo andò liscio e la collaborazione della Squadra di Artiglieria era così buona che sembravano muoversi come se fossero una sola persona. L’entità della loro formazione poteva essere vista anche solo da questo dettaglio.


Farrina si rese conto che la differenza tra il Primo Esercito e gli altri eserciti non risiedeva solo nelle armi da fuoco.


Dopo circa trenta secondi, vide finalmente una colonna di neve sollevarsi sulla cima della montagna in lontananza!


…


"Le forze di terra hanno iniziato a sparare!"


Sylvie vedeva tutto dall'alto sul "Gabbiano".


Dopo aver attraversato una lunga traiettoria, i tre colpi di artiglieria atterrarono tutti vicino alle Creature Mostruose Fortezze, con la più vicina a meno di trecento metri di distanza. L'improvvisa esplosione gettò i Demoni attorno a loro in uno stato confusionale. Alcune Bestie Diaboliche sbatterono le ali e volarono in cielo.


Dopo aver informato il comandante di artiglieria sulla correzione della traiettoria, Sylvie rivolse tutta la sua attenzione ai movimenti dei nemici.


"Come hanno reagito i Demoni?" Chiese Tilly.


“Non ci sono tracce del bersaglio principale in movimento. Attualmente solo un piccolo numero di Bestie Diaboliche è volato in cielo, non dovrebbe passare troppo tempo prima che scoprano il convoglio di camion."


"La nostra fortuna non è male." Fischiò Andrea.


In effetti, erano abbastanza fortunati. Sylvie annuì impercettibilmente. Secondo il piano stabilito dallo Stato Maggiore, l'unità di contrattacco si era già preparata a continuare a sparare nonostante i tentativi dei Demoni esploratori di fermarli se fossero stati scoperti prima dell'avvicinarsi delle Creature Mostruose Fortezze. Il piano si basava sulle esperienze accumulate durante la battaglia con l'esercito di Demoni dell’avanguardia nelle Pianure Fertili. Se il nemico fosse stato Ursrook, da venti a quindici chilometri di distanza sarebbero già stati considerati una regione pericolosa.


Sebbene avessero appena vissuto una grande battaglia, la maggior parte delle forze erano state tutte inviate a Baia della Sedimentazione. Ma, come un "obelisco in movimento" estremamente importante, c'erano ancora molti mostri e soldati di guardia stanziati vicino alla Fortezza. Ma il loro perimetro di sicurezza non era completamente impermeabile: nessuna Bestia Diabolica aveva sorvolato questa regione per un lungo periodo di tempo.


Fu proprio perché il nemico non aveva individuato in anticipo la squadra di contrattacco, che Tilly fece in modo che Sylvie continuasse a guidare i camion. Solo quando la loro distanza era di otto chilometri dal bersaglio, cambiarono la posizione di fuoco dell'artiglieria.


Ciò dimostrava che il nemico si era indebolito dopo aver conquistato le quattro città!


Dopo un momento, esplose anche il secondo round di fuoco di artiglieria.


Dopo la correzione, il secondo giro di colpi fu molto più accurato: due colpi passarono attraverso lo scheletro delle Creature Mostruose Fortezze e atterrarono ai loro piedi uno dopo l'altro, uccidendo nell'esplosione diversi Demoni Folli. Il terzo colpo penetrò direttamente nell'enorme schiena della Creatura Mostruosa, facendo volare neve e residui di carne insanguinata.


La Creatura Mostruosa emise un grido assordante, e allo stesso tempo fece due passi avanti.


Altre Bestie Diaboliche volarono da tutte le direzioni e si unirono in gruppo nel cielo.


Ma prima che determinassero da dove proveniva l'attacco, erano già passati cinque minuti: nelle battaglie passate non era considerato molto tempo, ma quando ci si trovava di fronte al cannone Longsong a otto chilometri di distanza, bastavano cinque minuti per sparare dieci colpi, e questo includeva il tempo impiegato per regolare i parametri di tiro!


La battaglia non finì con il super preciso "attacco a gamba corta" come la battaglia di Taqila, ma per il nemico il risultato fu molto più tragico. Il corpo scheletro che era stato bombardato era sfregiato, e la parte superiore era costellata di buchi a causa dei colpi di artiglieria. Attraverso le ossa rotte, si potevano vedere gli organi tremanti e il sangue blu che scorreva. Anche se fece del suo meglio per fuggire, rispetto alla velocità del fuoco di artiglieria, il suo tentativo non fu molto efficace.


Quando un altro colpo di artiglieria penetrò nel corpo della bestia, emise un lamento straziante. Una striscia di luce blu attraversò il suo enorme corpo prima che esplodesse completamente. Organi e sangue schizzarono giù come una cascata, tingendo la neve sulla montagna di un colore inquietante. Gli arti vuoti sembravano aver perso il loro sostegno e si ruppero a pezzi, schiantandosi sui Demoni che non riuscivano a scappare in tempo, schiacciandoli in un mucchio di pelle contorta e ammaccata.


"State attenti, stanno arrivando!"


Allo stesso tempo, Sylvie avvertì il convoglio che i Demoni si stavano avvicinando.


<em>Arya</em>




                                


                                



