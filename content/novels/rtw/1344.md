---
weight: 13440
title: Capitolo 1344- La Decisione del Fato
pubDate: 2025-10-16T07:35:44.337Z
tags:
    - rtw
---


La Divinità degli Dei era il capolavoro più apprezzato della razza dei demoni dopo la loro evoluzione. C’erano voluti circa 100 anni ed erano stati consumati innumerevoli materiali per realizzare questo miracolo. Era considerato un progresso nel controllo della razza sulla magia e l’unico mezzo capace di distruggere il Regno Cielo-Mare.


Non appena le parole abbandonarono la sua bocca, ci fu un silenzio breve ed inquietante dentro la Santa Sede del Demonio.


Ci fu un momento in cui Hect Zod pensò di ritrattare ciò che aveva detto, ma quando pensò al possibile risultato della battaglia, lottò contro la tentazione.


Doveva assumersi la responsabilità della continuazione della sua razza.


Un momento dopo, la monotona voce del Re sorse nuovamente. ‘’Ricordo che avevamo già discusso di questo l’ultima volta. Dovresti sapere che cosa significhi la Divinità degli Dei per la nostra razza.’’


‘’La nostra speranza di sconfiggere il Regno Cielo-Mare.’’ Il Signore del Cielo annuì. ‘’Ma è tutto qui.’’


‘’Cosa vuoi dire con ‘è tutto qui’?’’ Alla fine, il Sanguinoso Conquistatore non riuscì a trattenersi e ruggì a bassa voce. ‘’Dopo la rimozione della restrizione relativa alla Nebbia Rossa, potremo affidarci completamente alla Divinità degli Dei per attaccare il Regno Cielo-Mare. Anche se la usassimo sul Fronte Orientale, potrebbe comunque ridurre sostanzialmente la pressione sulla linea di difesa! E questo coinvolgerebbe le vite e le morti di decine di milioni di persone appartenenti al nostro popolo e milioni di soldati, e tu dici ‘è tutto qui’?’’


‘’Prima il tuo geniale sottoposto ha chiesto all’intera razza di affrontare quella feccia con tutta la nostra forza, e adesso tu vuoi mandare la Divinità degli Dei ad occuparsi di quei bastardi. Entrambi la pensate davvero allo stesso modo.’’ Maschera rise freddamente, diede un’occhiata a tutte le figure sedute attorno a lui nella Santa Sede del Demonio. ‘’Cosa pensano tutti?’’


‘’Mi dispiace, non posso acconsentire,’’ disse sinteticamente Cuore dell’Odio.


Anche gli altri Gran Signori espressero la loro disapprovazione.


Solamente Disastro Silenzioso non proferì parola.


Hect Zod aveva avuto, tempo prima, il presentimento che questa situazione si sarebbe presentata. Sapeva che questa questione era troppo importante, al punto che avrebbe potuto non informare il Re faccia a faccia. Questa era la ragione per cui era determinato ad indire questa riunione della Santa Sede. Se non fossero giunti ad un consenso qui, allora niente di quello che avrebbe fatto in seguito sarebbe servito.


Ora gli umani erano estremamente simili a loro dopo la prima Battaglia della Volontà Divina.


Dopo aver assorbito l’eredità, la loro razza aveva raggiunto una crescita inimmaginabile. Erano emerse ogni tipo di tecnologie magiche, e quasi ogni decina d’anni avrebbe avuto luogo una grande rivoluzione. Il tasso di miglioramento aumentò, facendo scarseggiare i Demoni Giovani. L’evoluzione dei Demoni Simbionti portò alla nascita di demoni privi di magia come i Demoni Inferiori che diventarono anche soldati. Fu anche a quel tempo che il loro utilizzo della pietra magica diventò popolare. Questi risultati si riflettevano anche nella Seconda Battaglia della Volontà Divina, nonostante anche il Regno Cielo-Mare avesse ricevuto un miglioramento non meno superiore del loro, loro avevano impiegato comunque solo meno di 30 anni per scacciare gli umani dalla Terra dell’Alba.


Adesso il Fato sembrava stare dalla parte degli esseri umani.


E loro stavano cambiando più velocemente di quanto lo stesse facendo la razza dei demoni. Secondo i nobili che si erano arresi, Graycastle non era molto diversa dagli altri Regni dieci anni fa, e l’attuale Re di Graycastle, il Quarto Principe della Famiglia Wimbledon, non era degno di nota.


Perciò, qualsiasi esitazione o procrastinazione avrebbe semplicemente lasciato diventare il nemico ancora più forte.


Lui doveva rendere tutti consapevoli di questo.


‘’La battaglia del Fronte Occidentale è già persa.’’ Hect Zod fece un respiro profondo; poteva assolutamente immaginare che espressione avrebbero fatto il Sanguinoso Conquistatore e Maschera, ma per l’avvenire della loro specie, aveva già allontanato la sua preoccupazione per i profitti personali e le perdite. ‘’Sebbene la nostra razza sia ancora in possesso di due Regni umani, non abbiamo più alcun potere per andare avanti. Lo stallo significa che per noi sarebbe molto difficile acquisire il frammento d’eredità in un breve lasso di tempo, questo non è diverso da una sconfitta.’’


‘’Che cosa hai detto?’’ Disse Maschera sotto shock. ‘’Hai una truppa di oltre centomila demoni, per non parlare di quanti Demoni Simbionti! Come potresti perdere contro quella feccia?’’


‘’Stai ingannando il Re?’’ Il Sanguinoso Conquistatore spalancò le sue fauci verso il Signore del Cielo. ‘’Poco tempo fa, hai detto che tutto stava andando per il meglio sul Fronte Occidentale, e che la nostra razza aveva già messo piede con successo sulla loro terra! Adesso mi stai dicendo che non puoi sconfiggerli in una regione che è ricoperta di Nebbia Rossa? Questo è ridicolo!”


‘’Una volta Ursrook mi aveva avvisato, ma non vi avevo prestato abbastanza attenzione. State trattando il mio avvertimento esattamente come ho fatto io,’’ disse Hect Zod lentamente. ‘’Dopotutto, è molto difficile descrivere tutto ciò che sta succedendo sul Fronte Occidentale. Se volete saperlo, usate i vostri stessi occhi.’’


Chinò il capo verso il Re.


Lasciare leggere la sua memoria al Re era un qualcosa che non aveva mai voluto fare in passato. Ma dopo aver fatto questo passo non aveva altra scelta. Quanto a quelle parole insignificanti che potrebbero essere state offensive, il Re probabilmente non le avrebbe prese a cuore.


Tutti gli occhi sulla Torre della Nascita si aprirono all’unisono. Una sensazione di freddo crebbe nella sua mente, Hect Zod si sforzò di aprire la propria coscienza, pensando quietamente: ‘’<em>Sono assolutamente fedele al Re”</em> e permettendo alla corrente oscura di fluire attraverso tutto il suo corpo!


Gli uccelli di ferro svettavano nel cielo, la pioggia infuocata cadeva dal cielo, le enormi sfere roventi di fuoco, così come le frecce di Pietra Divina, venivano sparate da una grande distanza. Queste scene emergevano una dopo l’altra, come rivivendo le esperienze della guerra con gli umani.


Dopo che la sensazione di freddo scomparve, tutte le espressioni facciali dei Gran Signori diventarono spiacevoli. Hect Zod sapeva che anche loro avevano appena sperimentato come fosse subire un’imboscata tesa dagli umani, ed essere ad un soffio dalla morte.


Persino il turbinoso mare di Nebbia sotto i loro piedi si agitò.


Nonostante Ursrook avesse fatto rapporto sui cambiamenti subiti dalle armi umane, nessuna parola era paragonabile ad un’esperienza immersiva. Non c’erano Trascendenti o strumenti magici all’infuori di persone prive di magia intente a pilotare degli strani oggetti di ferro e la cooperazione di qualche strega. Ma, avevano minacciato la vita di un Gran Signore.


‘’Si tratta davvero… di qualcosa creata dalla feccia?’’ Domandò Maschera, sgomento. ‘’Non sento la presenza di alcuna magia’’


‘’Di fatto, questo è precisamente il loro punto in sospeso.’’ Hect Zod sapeva che la sua unica speranza era giunta. ‘’La forza degli esseri umani non può più essere misurata secondo il loro scarso numero di streghe; anche tutti quelli senza magia dovrebbero essere presi in considerazione. Inoltre, dopo aver avuto tutte queste cose, il potere degli umani originariamente deboli e privi di magia non è molto diverso da quello dei Demoni Originari, loro possono persino essere un pericolo per i Demoni Giovani e i Demoni Evoluti di ordine superiore.’’


‘’Quindi? Dove vuoi arrivare?’’


‘’Voglio chiedere a tutti: anche se usassimo la Divinità degli Dei, sareste certi che potremo attaccare e conquistare il Regno Cielo-Mare in dieci anni?’’


La risposta era indiscutibilmente no.


La Divinità degli Dei era solamente un mezzo necessario per il contrattacco, ma non l’unica condizione per la vittoria. Essendo una razza avanzata come loro, nessuno sapeva quanto potere avrebbe rilasciato nel suo stesso territorio il Regno Cielo-Mare. La strategia iniziale era attenersi al difendere la Regione Pietranera ingoiando la Pietra dell’eredità degli umani. Così, dopo aver fatto raggiungere alla razza un nuovo livello, avrebbero distrutto il Regno Cielo-Mare in una sola volta servendosi della Divinità degli Dei.


‘’Non mi importa se date tutta la colpa a me, ma la sconfitta del Fronte Occidentale è già certa. Questo è un fatto inevitabile!’’ Hect Zod alzò la voce di una tacca. ‘’Se non cambieremo, temo che in dieci anni non saremo in grado di scontrarci nuovamente contro il Regno Cielo-Mare. Potremmo non essere nemmeno in grado di sconfiggere gli umani! Il risultato finale sarebbe la completa estinzione della nostra razza sotto l’attacco di entrambe le parti. Possibile che la Divinità degli Dei sia più importante di questo!’’


‘’Questo è solo un tuo giudizio personale,’’ disse il Sanguinoso Conquistatore digrignando i denti.


‘’Certamente non lo è.’’


‘’Hai intenzione di citare Ursrook di nuovo?’’


‘’No,’’ disse il Signore del Cielo con una pausa, ‘’Ma la Signora degli Incubi sì.’’


Dato che ci aveva già messo il cuore, e la minuscola menzogna era dovuta alla sua lealtà verso la sua razza, era impossibile tornare indietro in quel momento. ‘’Non so che indizi abbia trovato Valkries nel Regno della Mente che l’abbiano portata ad allontanarsi dalla prima linea della guerra, ma prima della sua ultima immersione nel Regno della Mente, mi ha detto lei stessa che era diventata molto più incline alla speculazione di Disastro Silenzioso secondo cui gli umani potrebbero già aver ricevuto una specie di frammento.’’


Il Sanguinoso Conquistatore rimase gelato al suo posto.


La situazione sbilanciata nella Santa Sede venne sconvolta.


<em>Haru</em>
                                


                                



