---
weight: 13480
title: Capitolo 1348- Coma
pubDate: 2025-10-16T07:35:44.338Z
tags:
    - rtw
---


"Maestà, posso provarlo?" Chiese impazientemente Kyle Sichi.


"Certo," Roland sorrise e annuì, "Puoi essere tu a inviare il messaggio questa volta."


Il Capo Alchimista rifletté per un momento, poi prese un gesso e scrisse su una piccola lavagna più di venti caratteri di varie lunghezze. Se c’era la possibilità che le tre linee orizzontali e i due punti fossero una coincidenza, questo lungo messaggio escludeva sostanzialmente il fattore fortuna.


Il ricevitore era ancora Barov.


Era chiaro che non desiderava che quella rara esperienza finisse, infatti senza nemmeno aspettare l'ordine di Roland, si precipitò a bendarsi.


Gli archi elettrici saltarono di nuovo all'interno del circuito.


Questa volta, il vecchio capo impiegò più tempo per ascoltare attentamente.


Quando scrisse la risposta sul pezzo di carta e la mostrò a tutti, la folla scoppiò in un entusiasta giro di applausi!


Sebbene ci fossero due errori nella lunga fila di più di 20 caratteri, non ce n'erano nei numeri ed era identico al messaggio di Kyle!


Era impossibile che questa coincidenza fosse attribuita alla fortuna.


Ciò significava che in quei pochi secondi erano state scambiate informazioni tra Neverwinter e Città d'Argento, il che spiegava perché il vecchio capo fosse a conoscenza del messaggio inviato da Kyle.


"Vostra Maestà, qual è il punto più distante raggiungibile dalla Torre di Ferro?" Chiese Barov eccitato.


“Teoricamente, fintanto che aumenta la potenza, anche poche migliaia di chilometri non sono un problema.”


"Volete dire che può coprire l'intero territorio dei Quattro Regni?"


Udendo queste parole, tutti non poterono fare a meno di sussurrare.


"Non si limita a questo, può anche coprire l'intera area delle Pianure Fertili."
"Graycastle potrà venire a conoscenza di tutto ciò che accade a Neverwinter in un solo secondo, è davvero incredibile!"


"In effetti, se non fosse per l'opportunità di assistere a questo miracolo con i miei occhi, non avrei mai osato credere che fosse qualcosa realizzabile dall'uomo."


Barov stava già riflettendo su questioni più profonde.


"Vostra Maestà, se fossimo in grado di assegnare significati specifici a questi codici, forse potremmo anche trasmettere contenuti più complessi, come istruzioni o decreti del governo."


Dopo aver assistito alla nuova invenzione, aveva riflettuto immediatamente sul suo utilizzo. Si doveva ammettere che la conoscenza e le idee di Barov erano più avanzate ed estese rispetto a quelle dei suoi pari. Anche alla sua veneranda età, era in grado di stare al passo ai cambiamenti di questo Regno in rapida ascesa. Roland gli fece un sorriso di approvazione: "Sei nella giusta direzione, ma il mio piano è ancora più approfondito.”


"State dicendo che..."


“Non assegneremo connotazioni specifiche ai simboli, ma la nostra lingua scritta a simboli specifici. In questo modo, anche se non riusciamo a sentire la voce umana, possiamo ugualmente avere conversazioni in tempo reale."


Dopo aver soppesato le parole di Roland, gli occhi di Barov si illuminarono.


Ovviamente, aveva realizzato anche l'enorme significato di questa "nuova lingua".


Poiché la lingua di questo mondo adottava un sistema fonetico completamente diverso, per Roland era impossibile copiare completamente i codici telegrafici dal suo mondo. Tuttavia, il principio era lo stesso e avevano semplicemente bisogno di fare qualche sforzo in più per formulare tabelle di codici adeguate. Con queste tabelle, qualsiasi informazione testuale avrebbe potuto essere trasformata nel codice corrispondente e trasmessa alla velocità della luce sulla terraferma.


Roland aveva già un’idea su chi sarebbe stata la persona responsabile della creazione di questa serie di codici telegrafici.


Come persona responsabile della registrazione delle informazioni da entrambi i mondi, nessuno era più adatto di Pergamena.


"Vostra Maestà..." Sirius Daly alzò le mani avidamente, "Posso provare questo telegrafo?”
“Certo.” Roland guardò la folla. "Se qualcun altro è interessato, si senta libero di provarlo."


Tra i superiori di Neverwinter si creò immediatamente un trambusto. Tutti si lanciarono in avanti circondando il tavolo dove era posizionata la macchina.


Osservando questa scena, Anna si avvicinò a Roland e scosse la testa divertita.


Roland capì subito il significato di quel sorriso. Il trasmettitore a spinterometro e il ricevitore a galena erano solo alla base della piramide delle comunicazioni wireless. Il primo era in grado di inviare messaggi su frequenze radio, mentre il secondo poteva ricevere ogni tipo di informazione. I due apparivano come una combinazione fatta in paradiso, ma potevano solo inviare e ricevere una serie di informazioni in qualsiasi momento nella stessa regione. In effetti, dopo che il trasmettitore a spinterometro era stato sostituito con le più avanzate apparecchiature wireless a valvole termoioniche, le sue caratteristiche uniche avevano causato un'agitazione momentanea a causa dell'interruzione della ricezione radio. Pertanto, i suoi effetti avrebbero potuto essere considerati solo nella media.


Inoltre, questo sistema richiedeva un gran numero di contrappesi (1) e una certa potenza di trasmissione, quindi il volume che occupava e il peso erano difficili da ridurre. Il sistema era destinato ad essere installato solo in un piccolo numero di città importanti.


Quando i prototipi del sistema a valvole termoioniche fossero stati pronti, sarebbero stati in grado di diffondere direttamente i messaggi vocali senza interferenze nella trasmissione e ricezione. Ciò sarebbe avvenuto quando le comunicazioni wireless avrebbero raggiunto davvero il loro picco.


Chissà che tipo di espressioni sorprese avrebbero rivelato al momento opportuno.


Sapeva che era a questo che Anna stava pensando.


C’era da dire che erano estremamente simili in questo.


Mentre tutti stavano testando e "conversando" con Città d'Argento con entusiasmo, Roland improvvisamente provò un intenso capogiro.


Era arrivato così bruscamente che tutto all'interno della stanza divenne doppio. Inconsciamente chiuse gli occhi nel tentativo di sopprimere la diffusione delle vertigini, ma il suo corpo sembrava aver perso il suo baricentro.


Anna fu la prima a percepire che qualcosa non andava. Allungò la mano e gli afferrò il braccio. "Roland, stai bene?"


Sto bene... Roland voleva dare quella risposta, ma quando aprì la bocca l’unica cosa che fuoriuscì fu un violento colpo di tosse. Chiuse la bocca e deglutì il sapore pungente ma dolce in gola.


Dannazione, cosa sta succedendo?


Le sue palpebre si chiusero rapidamente, come se fossero un macigno. I suoi palmi erano ricoperti di macchioline di un rosso brillante, incompatibili con l'ambiente circostante. Nonostante stesse facendo del suo meglio per rimanere lucido, la sua coscienza si stava rapidamente allontanando da lui. Sembrava che Anna stesse gridando qualcosa, ma a parte il frastuono dei rumori, non riusciva a sentire nulla.


Perse il controllo del suo corpo e cadde all'indietro. L'ultima scena che vide fu la sagoma di Usignolo e la Nebbia che si estendeva rapidamente verso l'esterno.


…


Quando Roland aprì gli occhi, si rese conto di essere tornato nella sua camera da letto.


"Sua Maestà è sveglio!"


Ancor prima di alzarsi, Pergamena, che era al suo fianco, aveva già avvisato gli altri.


Seguirono una serie di passi affrettati e, in un batter d'occhio, Anna apparve vicino al letto. Chiaramente, era rimasta nella stanza tutto il tempo e non si era allontanata molto da lui.


"Come ti senti?" Si chinò e gli mise una mano sulla fronte e chiese gentilmente: "Senti dolore da qualche parte?"


“Mmm..." Roland si concentrò per capire come si sentiva. "No. Mi sento estremamente leggero, come se avessi appena fatto un lungo pisolino. Mentalmente sto molto meglio del solito."


Vedendo i due sguardi dubbiosi fissi su di lui, allargò le mani impotente. "È vero, a parte..."


"A parte cosa?" Anna e Pergamena lo interrogarono all'unisono.


"A parte che ho un po' di fame..." Roland si massaggiò la pancia. "Per quanto tempo ho dormito?"


L'espressione di Anna finalmente si rilassò. “Circa sei ore. È il coma più breve che tu abbia mai avuto. Dirò alla cucina di preparare qualcosa. Ma... stai davvero bene?”


"Non potrei stare meglio." Roland si strinse nelle spalle. "Beh, dov'è Usignolo? Lei può determinare subito se sto dicendo la verità o lo dico solo per non farvi preoccupare."


Proprio quando finì la frase, Usignolo apparve dall'ombra. Non si avvicinò al letto, né rispose immediatamente. Rimase in silenzio a lungo prima di annuire con la testa, “... Sua Maestà sta dicendo la verità."


“Vedi?” Roland sorrise. In effetti, non sentiva nulla di strano e stava dicendo la verità, ma Usignolo era stata molto più lenta a rispondere rispetto al solito. Sebbene avesse un presentimento al riguardo, non sondò ulteriormente. "Quanto al motivo per cui sono svenuto, forse è semplicemente perché ultimamente non ho riposato abbastanza?"


Arya


(1) Counterpoise/Contrappeso: In elettronica e nella comunicazione radio indica una rete di fili o cavi orizzontali sospesi. Viene usata con i trasmettitori e ricevitori radio quando non può essere usata una normale messa a terra a causa della resistenza del terreno oppure quando un’antenna viene installata al di sopra del livello del suolo, ad esempio su un edificio.








                                


                                



