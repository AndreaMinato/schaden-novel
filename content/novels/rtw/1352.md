---
weight: 1352
title: Capitolo 1352- Ti Proteggerò
pubDate: 2025-08-07T11:37:51.085Z
tags:
    - rtw
---


Zero strisciò fuori dal finestrino rotto, il corpo tutto ricoperto di ferite.


L'auto di marca nuova di zecca era stata distrutta e sembrava un ammasso di stracci: la carrozzeria di ferro del veicolo era ammaccata fino a sembrare una frittella, l’auto era ormai la metà della sua grandezza originaria e l’olio motore, qui nero e là giallo, gocciolava fuori dall’ammasso di ferro, emettendo un odore pungente.


L'incidente era così grave che nessuna persona normale sarebbe sopravvissuta. Se non fosse stato per la protezione della Forza della Natura, sarebbe diventata carne trita insieme al veicolo.


Zero sopportò il dolore che provava e si alzò in piedi, con grande fatica. Il ponte era davvero messo male: parti di auto erano sparse ovunque ed il camion si era ribaltato non molto lontano da dove si trovava lei, bloccando completamente la strada. La ragazzina voltò la testa e notò che diverse betoniere di cemento bloccavano la strada alle sue spalle. Se anche fossero riuscite ad evitare l’incidente, sarebbe comunque stato impossibile per loro andarsene.


Se si fosse davvero trattato di un incidente inatteso, i guidatori dietro di loro sarebbero già usciti dalle loro auto per aiutare gli altri. Ma da quando il tutto era avvenuto fino al momento in cui era riuscita a tirarsi fuori dall’auto, non aveva visto nessuno. L’intero ponte era sprofondato in un silenzio sinistro.


Se fosse stato un qualsiasi altro giorno, sarebbe scoppiata a piangere. Ma in quel momento, le lacrime le contornavano gli occhi ed il suo corpo tremava violentemente. Strinse forte i denti e cercò di trattenerle.


Zero aveva sentito spesso suo zio dire che i Caduti al Male prendevano di mira le persone che aveva risvegliato la loro Forza della Natura; quindi, l’intero incidente poteva essere un’imboscata ben preparata.


<em>Non posso farmi vedere debole davanti ai miei nemici.</em>


Non sarebbe solo stato inutile, ma avrebbe anche potuto peggiorare la sua situazione.


Non era più la ragazza di un tempo: adesso, era una Marzialista Risvegliata!


“Creak.”


Un forte suono, causato da uno sfregamento, ruppe il silenzio.


La superficie del camion ribaltato si ruppe dall’interno: una figura che indossava una maschera uscì fuori dall’abitacolo.


Per riuscire a rompere il veicolo di metallo a mani nude e riuscire a non riportare neanche una ferita da questo incidente, era chiaro che questa persona non era normale.


Zero si avvicinò inconsciamente alla carcassa di un’auto dietro di lei.


Attraverso la maschera, sembrava avvertire un freddo che penetrava le ossa che si alzava dai suoi piedi. Non riusciva a vederne gli occhi: eppure, riusciva a sentire che la sua attenzione era concentrata su di lei, come una vipera che fissava la propria preda.


“È questo l’obiettivo? Sembra una ragazzina che non ha ancora attraverso la fase della pubertà.” Due ‘mostri’ comparvero sopra il camion. Uno lo si poteva ancora a stento definire umano, con braccia e gambe deformi, ma l’altro aveva ali e zanne come i gargoyle delle leggende.


Ma i Caduti al Male avevano la capacità di trasformarsi: quindi, presentarsi in uno stato simile non era qualcosa di strano. I mulinelli rossi sui loro petti indicavano ovviamente che si trattasse di loro.


“Non c’era bisogno di chiamare così tante persone per questa ragazzina. Ci basta trovare l’occasione per morderla e non riuscirà nemmeno a chiedere aiuto. Sarebbe meglio se aiutassi Maestro Oracolo ad ucciderla.” Il Caduto al Male che sembrava un gargoyle scoppiò in una risata strana ed estese le sue ali, pronto a lanciarsi contro Zero in qualsiasi momento.


Quello che lo bloccò fu la persona mascherata.


Quest'ultimo alzò semplicemente un dito e lo puntò a terra, ed il gargoyle venne subito schiacciato a terra da una forza invisibile. L'impatto fu così forte che sul ponte comparvero delle crepe!


“Imbecille, chi ti ha detto di poterti muovere?” Disse gelidamente la persona mascherata. “Non hai idea con chi hai a che fare.”


“Maestro, ma non è... la Marzialista che si è risvegliata da poco?” Chiese il mostro con le lunghe braccia.


“È vero, ma non si tratta di una comune Marzialista: tutto ciò che vedere è il suo debole vortice, ma io riesco a vedere la forte luce tutto intorno al suo corpo.” L’uomo mascherato si inchinò verso la ragazzina. “Ho ragione? Creatrice del Mondo... Signorina Zero?”


<em>Che cosa... ha appena detto?</em>


<em>Creatrice... del Mondo?</em>


Zero deglutì. “Temo che abbiate preso la persona sbagliata.”


“Quindi non ne sei a conoscenza.” La persona mascherata si sorprese prima di ridere ad alta voce. “Ad ogni modo, sarà tutto finito in poco tempo. Lascia però che mi presenti, prima: sono l’emissario degli Dei, Delta. Vengo dal luogo che voi chiamate ‘Erosione.’”


“Vuoi uccidermi?”


“Uccidere non è il termine corretto: seguo semplicemente gli ordini degli Dei, e questo vogliono che le cose tornino sulla strada giusta che il potere sottratto ritorni alla sua fonte. Il tuo mondo è parte di esso.”


“Maestro Oracolo... non la uccideremo?” Il gargoyle si dimenava a terra, un’espressione confusa in volto.


“Non ora.” Rispose Delta. “In quanto Marzialista, non vale nulla. Ma non sottostimare mai un Creatore, soprattutto quando sono nel loro territorio. Le tue azioni alla cieca non faranno altro che rovinare i nostri piani. In base alle regole, il potere che posso ora rivelare non basta, ed il suo invece è infinito. Quindi, prima di fare qualsiasi cosa, dobbiamo tranciare il legame tra lei ed il mondo. Solo in questo modo riusciremo a trionfare. Non possiamo perdere troppo tempo, le crepe si formeranno presto.”


In quel momento, Zero si rese finalmente conto che il cielo nuvoloso era percorso da linee luminose che formavano dei rombi piegati verso il centro del ponte. Oltre a questi rombi, la vista cambiava lentamente, come se loro si stessero teletrasportando da un’altra parte.


“Tranquilla: dal momento in cui sei entrata nel ponte, non hai più la possibilità di scappare... tutte quelle persone stupide che si affidano così tanto alla logica pensavano che il nostro obiettivo fosse l’Associazione dei Marzialisti! Ma non fatemi ridere! Più persone mandano e più debolezze appaiono nelle loro difese.”


Delta distese entrambe le mani in avanti. “Sotto questo ponte ci sono più di mille nuclei di cui l’Associazione non sa nulla! È grazie al potere fornito da essi che sono in grado di spingere questo luogo sulla frattura sovrapposta tra i due mondi. In questa fessura, tutti i territori del Regno della Mente saranno in balia degli Dei e tu non riceverai alcun aiuto. È questo il luogo in cui combatteremo allo stesso livello fino a quando uno di noi non tornerà alla fonte!”


Proprio quando finì, le strisce nel cielo si unirono tra di loro. Il mondo esterno si offuscò all’istante ed alla fine venne avvolto dall’oscurità. Il ponte, senza più alcuna luce, cadde nell’oscurità ma mentre il mondo veniva distrutto, la luce originaria rimase qui ed illuminò i bordi della frattura.


“Ora potete fare quello che volete,” disse l’uomo mascherato.


I due Caduti al Male si guardarono tra di loro e si mossero insieme, uno davanti e l’altro dietro mentre si lanciavano contro Zero...


La ragazzina strinse la portiera del veicolo e rimase immobile; se qualcuno avesse assistito alla scena, avrebbe pensato che lei fosse ormai in preda al panico.


Zero aveva davvero un forte senso di terrore dentro di lei, soprattutto quando il nemico aprì le sue terribili e sinistre fauci e comparve a pochi centimetri da lei, se non fosse stato per i continui avvertimenti di Fei Yuhan, le sarebbe stato difficile anche solo rimanere in piedi.


Non pensava a nulla, ma si ricordò due cose.


Nel momento in cui era avvenuto l’incidente, il suo Maestro aveva girato l’auto orizzontalmente e ribaltato il sedile quando si erano schiantati contro il camion. Allo stesso momento, aveva abbracciato Zero. Una luminosa luce bianca l’aveva avvolta all’istante e protetta mentre il cielo e la terra si ribaltavano.


La seconda cosa erano le parole pronunciate insieme a questa luce.


“Non stare troppo lontano dall’auto: rimani in piedi e guarda il nemico.”


“Ti proteggerò.”


Anche quando il gargoyle stava per affondare le sue fanne su Zero, lei non si ritrasse neanche di un millimetro!


Fu in questo momento che una luce abbagliante ed argentata partì dal veicolo e decapitò il nemico. Nel momento in cui la luce tremolò, il Caduto al Male di fronte a lei si bloccò quando dalla sua testa comparve un taglio che correva fin giù in basso, dividendo il suo corpo in due metà uguali.






<em>Mithdran</em>


<em> </em>




























                                


                                



