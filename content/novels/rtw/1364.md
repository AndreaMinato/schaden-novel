---
weight: 1364
title: Capitolo 1364- Collaborazione
pubDate: 2025-08-07T11:37:51.087Z
tags:
    - rtw
---


“L’assenza di magia da questo mondo?” Chiese dubbiosa Usignolo. “Le cose sarebbero sempre le stesse? Perché ho l’impressione che voi due ci stiate pensando troppo?”


“... esatto.” Anna si riprese dalla sorpresa. “L’effetto di una forza di percepisce facilmente, e la semplice aggiunta di una forza fondamentale all’interno di un sistema in equilibrio produrrebbe sicuramente dei mutamenti all’interno dello stesso, figuriamoci la magia che esiste ovunque. Se quest’ultima è davvero comparsa dal nulla, il mondo prima della sua esistenza doveva essere totalmente diverso. Ma da quanto hai descritto, il nostro mondo sembra davvero molto simile a quell’altro: l’acqua scorre, la neve si scioglie, il sole riscalda e la natura assicura la vita; ad eccezione della magia, sembra proprio lo stesso.”


“È per questo che merita di essere rispettato: credo sia questo a cui si riferisse quella frase.” Roland soppresse il leggero brivido che corse lungo la sua schiena. “Non è una delle quattro forze fondamentali, ma ha comunque la capacità di entrare facilmente nel sistema e cambiare il mondo in maniera sostanziale, come se sia superiore a qualsiasi altra cosa.”


“È davvero possibile?” Anna corrugò la fronte.


“È solo un’ipotesi.” Roland unì le mani. “Credo che la comparsa della magia abbia portato qualche cambiamento, ma potrebbe non essere ciò che gli altri avevano pensato.” Si fermò per un momento. “Per questo l’ha definito ‘prezzo’.”


“Sembra alquanto... spaventoso.” Usignolo si coprì la bocca.


“No, al contrario, è una cosa buona.”


“Huh? Perché?”


“Il nostro mondo possiede ancora potere magico: ciò vuol dire che persino Dio non riesce a recuperarlo; se le cose stanno così, la magia può continuare ad esistere per sempre,” spiegò lui animatamente. “E se la magia esisterà per sempre, nessuno di voi sparirà da un momento all’altro.”


“Ahem...” Usignolo inclinò la testa. “Ha senso.”


“Ma siamo già al terzo Mese dei Demoni, e dobbiamo ancora assistere alla comparsa di una nuova Strega. Di chi dovrebbe essere la colpa?” Disse Anna con un sorriso finto.


“Be’, a proposito di quello...” Non trovava le parole.


“Va bene, basta con gli scherzi.” Ridacchiò Anna.” Alla luce di queste conclusioni, la Battaglia della Volontà Divina e le Promozioni sono determinate tutte dal potere magico, ed alla fine si è formato questo mondo che noi conosciamo?”


“Possiamo concludere ciò, sulla base di queste ipotesi: visto che le Pietre dell’Eredità e il Regno della Mente sono sicuramente legate alla magia ed a tutto ciò che abbiamo scoperto, ciò dimostra che prima della nostra comparsa c’erano altre civiltà.” Roland rilassò il suo tono. “Al momento sono due le cose che mi preoccupano di più: la prima è frattura rossa che lentamente si sta formando e sta inghiottendo parte del mondo; la seconda è la ricerca della liberazione di cui parlava l’Oracolo che ha tradito Dio.”


“Riguardo alla prima, pensi che abbia un impatto anche sul nostro pianeta?”


Annuì. “Se solo potessimo volare fin lassù e darci un’occhiata... è un peccato che sia ancora troppo difficile dato l’attuale livello tecnologico di Neverwinter. Riguardo alla liberazione di Lan, ha di sicuro a che fare con il porre fine alla Battaglia della Volontà Divina: ma riguardo al suo significato, temo che potremmo scoprirlo solo dopo essere entrati nella Terra Senzafondo.”


…


Inizialmente, Roland credeva che un’organizzazione gigantesca come l’Associazione dei Marzialisti ci avrebbe messo un sacco di tempo per sbrigare le procedure necessarie, anche dopo aver raggiunto un accordo preliminare e senza aver definito un paio di regole dopo due settimane. Invece di aspettare che i pezzi grossi facessero qualcosa di concreto, perché non poteva fare alcune richieste? Ad esempio, concentrandosi sul fornire informazioni tecnologiche a Pergamena, come anche portare a termine un addestramento specializzato per Santa Miran, Dido e le altre streghe di Taqila.


Però, la realtà andava ben oltre le sue aspettative.


In un solo giorno, cioè aver fatto ritorno al Mondo dei Sogni la stessa notte, ricevette una chiamata da Garcia.


“Il segretario del Signor Roccia vuole che ti comunichi che il primo piano di aiuti è stato negoziato ed approvato da Città del Prisma e che la sua implementazione richiede la tua partecipazione; l’incontro si terrà al dipartimento dei progetti dei concessionari di automobili moderne dell’Associazione del Trifoglio. Se non hai altri impegni, possiamo andarci subito.”


“Un attimo, noi?” Prima che Roland potesse anche solo dire qualcosa, la donna riagganciò.


Qualcuno bussò immediatamente alla porta del salotto.


Si infilò subito la giacca ed aprì la porta.


Era Garcia.


“Perché il segretario di Roccia ha detto a te di riferirmelo?” Roland non capiva. “Il Difensore non poteva chiamarmi direttamente? Ha persino dovuto scomodarti per farti venire.”


“Non l’hai ancora capito, vero?” Chiese Garcia con amarezza. “Significa che hai ottenuto l’approvazione dell’Associazione dei Marzialisti, che è il normale canale di comunicazione con i superiori. Inoltre, ci saranno un sacco di figure pubbliche che prenderanno parte a questo evento: se tu ci andassi da solo, ciò non rovinerebbe la reputazione dell’Associazione? E sì, in futuro, lascia che sia io ad occuparmi di incontri del genere. Se sei pronto, andiamo.”


“Be’... non mi sono ancora fatto la doccia.”


Alzò gli occhi al cielo. “E allora muoviti!”


Capendo che la donna non aveva alcuna intenzione di andarsene, Roland poteva solo fare ciò che diceva; fu solo quando arrivarono al piano terra che si ricordarono entrambi che la lussuosa macchina sportiva di Garcia era andata distrutta.


Alla fine, i due salirono sul SUV di Roland e lasciarono il vicinato.


“A proposito... ti ripagherò l’auto.” Si sedette davanti, a disagio. “Ma sei sicura che usare questo veicolo non influirà sull’immagine dell’Associazione?”


“Stai zitto.” Urlò Garcia, la sua espressione di rabbia.


Roland si fece piccolo piccolo, quasi per non farsi vedere.


Dopo aver lasciato la città, la donna si calmò un po’. “Ecco... visto che era per salvare la vita di una persona, possiamo considerarlo un prestito e per questa volta ti salvi. Riguardo a ciò che è successo, farò riferimento al regolamento dell’Associazione ed eviterò di farti domande.”


Roland era sorpreso e non sapeva cosa dire. Dopo un momento di silenzio, rispose. “Va bene, grazie.”


“Ma ciò non significa che il tu debito sia stato cancellato, capito?” Il tono di voce salì di colpo, sottolineando questo aspetto. “Dopo che questo ordine di segretezza sarà revocato, dovrai raccontarmi tutto per filo e per segno... Anche chi è Zero, e la vera storia di quella gente che conosci.”


Ovvio, aveva notato le loro stranezze.


Ma se lo aspettava: mentre salvava Fei Yuhan, Garcia era lì accanto ed ovviamente aveva visto il modo in cui l’aveva curata; non importava che fosse stata Pergamena a salvarle la vita con la magia o le Streghe della Punizione Divina, era ovvio che non fossero persone normali.


Ad ogni modo, aveva comunque intenzione di aspettare per una sua spiegazione: questa sua fiducia nei suoi confronti scaldò il cuore a Roland.


E c’erano Fei Yuhan e Roccia... con l’aiuto di così tante persone, il Mondo dei Sogni era sulla strada di un futuro ignoto.


Ma era questo che lo rendeva meritevole della sua protezione.


“Quando tutto sarà finito, ti racconterò ogni cosa,” rispose solennemente.


Roland notò subito che l’insegna accattivante del nuovo concessionario di auto moderne era sparita, mentre attraversavano l’area industriale. Al suo posto c’era un cartello d’oro.


I suoi occhi si spalancarono per la sorpresa.


Le parole erano chiare come il sole. ‘Ufficio di Progettazione di Graycastle’.






<em>Mithdran </em>




































                                


                                



