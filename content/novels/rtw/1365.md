---
weight: 13650
title: Capitolo 1365- Il Nuovo Ufficio Di Progettazione
pubDate: 2025-08-07T11:37:51.087Z
tags:
    - rtw
---


Non era l’unica cosa che era cambiata nella zona.


Roland notò che c’erano diversi lavoratori che smontavano e cambiavano i cartelloni su entrambi i lati della strada, ed i cantieri di solito così frenetici erano ora immersi nel silenzio più totale, come se il progetto del concessionario di auto moderne fosse svanito in un battito di ciglia. Il muretto che divideva l’area del cantiere aveva una nuova impalcatura, come se costituisse la base di un nuovo muro esterno.


La cosa ancor più ridicola era la polizia, pesantemente armata e schierata, che presidiava le varie aree con dei posti di guardia: chiunque entrasse od uscisse doveva identificarsi ed ai veicoli era impedito di avvicinarsi all’edificio principale.


Dopo che le loro credenziali furono verificate, il poliziotto fece loro un saluto militare standard ed aprì il portone d’ingresso.


“Oh, mio Dio...” mormorò Garcia, “Che cosa hai fatto fare all’Associazione?”


“Ad essere onesti, anche io non ne ho idea.” Roland scosse la testa impotente. “Non ho ancora chiesto nulla.”


Mentre i due camminavano verso l’edificio principale, Garcia si fermò all’improvviso e si accigliò.


Davanti all’ingresso, a salutarli c’era suo padre, Garde, un membro del consiglio di amministrazione dell’Associazione del Trifoglio.


“È da un po’ che vi aspetto.” L’uomo fece prima un cenno del capo alla figlia, e poi allungò la mano. “Signor Roland, anche se avevo capito che eravate una persona straordinaria la prima volta che vi ho visto, non ho mai pensato che poteste superare le mie aspettative. Da oggi in poi, questa fabbrica è vostra.”


Le parole di Garde erano sicuramente di buon augurio, ma il suo tono non aveva la benché minima traccia di gioia: lo sguardo nei suoi occhi era strano, una serie di sensazioni contrastanti. Durante il loro primo incontro, quest’uomo di mezza età non aveva nascosto il disprezzo nei suoi confronti, nel secondo una finta cortesia vista la relazione tra Roland e il Difensore, mentre ora, la terza volta, di paura, forse ciò che provava veramente.


“Il concessionario di auto moderne non è un importante progetto per l’Associazione del Trifoglio? Siete davvero disposti a rinunciarvi con un sorriso stampato in volto?” Lo prese in giro Garcia, “E io che pensavo che l’Associazione avrebbe lottato un tantino di più, visto come eravate tutti disposti a buttare giù gli appartamenti andando contro l’opinione pubblica.”


Per sua sorpresa, Garde non mostrò alcuna traccia di risentimento e ridacchiò mestamente. “L’Associazione dei Marzialisti ha presentato alla famiglia delle proposte che non potevano essere rifiutate: nonostante sia un membro del consiglio di amministrazione, non sono riuscito a bloccare questa decisione. A parte quello, l’Associazione del Trifoglio ha messo da parte il progetto di demolire e ricostruire gli appartamenti. Lo annunceremo al ricevimento, più tardi: non c’è più bisogno che tu prenda le difese dei residenti, mia cara figliola.”


Garcia era scioccata.


“Avete messo da parte... il progetto di demolire e ricostruire gli appartamenti?”


“Esatto,” rispose lentamente Garde. “So che anche nel caso in cui questa decisione passasse, non mi perdonerai facilmente, ma per lo meno non siamo più nemici; in futuro, se vorrai vedere tuo fratello, sentiti libera di venire a casa, in qualsiasi momento. Ovviamente... puoi portarti lui.” Fissò Roland.


Dopo aver condotto i due, scioccati, fino alla sala principale, Garde li salutò prima di lasciare l’edificio.


La segretaria incaricata di farli entrare li condusse nella sala conferenze prima ancora che la riunione iniziasse.


Seduti per la stanza di quasi 100 metri quadrati c’erano all’incirca 40 o 50 persone, tutte vestite con abiti formali. Non sembrava per nulla l’incontro di un cantiere. Intorno al tavolo centrale c’erano quattro sedie una di fronte all’altra. Oltre al Difensore Roccia, c’erano altre due persone sedute lì: uno di circa 40 o 50 anni e che sembrava un veterano di guerra, ed un altro con i capelli brizzolati ma con gli occhi pieni di vitalità.


L'ultima sedia era ovviamente la sua.


Garcia si riprese dal suo shock e gli diede una leggera gomitata alla schiena.


Roland annuì, si avvicinò con calma e si sedette accanto a Roccia.


Dopo anni trascorsi da Re, non soffriva più del panico da palcoscenico ma al contrario si sentiva persino più curioso: da come appariva il tutto, sembrava che l’Associazione avesse chiaramente intenzione di sorprenderlo.


Ma dopo che il segretario ebbe annunciato l’inizio dell’incontro, ogni persona nella sala venne introdotta, cosa che lasciò Roland con il fiato sospeso: nonostante sapesse che l’Associazione dei Marzialisti avesse una lunga storia ed una forte influenza sul governo, la ‘sorpresa’ superava di molto le sue aspettative.


Dalla metallurgia ai materiali, dalla progettazione di macchinari ai controlli automatici, c’erano esperti per ciascuna materia: tra di essi c’era un laureato dell’Accademia Nazionale di Scienze come anche un esperto tecnico di primo piano di una società privata. Per giunta, ogni singola persona qui riunita era solo un rappresentante: dietro di loro c’erano squadre enormi, ciascuna delle quali capace di occuparsi dell’intero processo, dalla ricerca e sviluppo fino all’implementazione.


Per quanto riguarda i due uomini seduti alla sua destra, uno era il sovrintendente del dipartimento tecnologico, Presidente Wu, e l’altro il direttore esecutivo, Direttore Liu: il primo si occupava di ogni singola ricerca tecnologica e l’altro era responsabile della distribuzione delle risorse. La professionalità dell’intero sistema era evidente ed era qualcosa a cui poteva essere paragonato il ridotto personale originario dell’Ufficio di Progettazione di Graycastle.


Era questo il solo motivo per il quale l’Associazione si prendeva tutta la terra: senza spazio, non riuscivano a condurre al contempo le ricerche.


Oltre a ciò, i due erano pure rappresentanti del governo; erano stati inviati per aiutare e raccogliere informazioni.


All'intero progetto venne assegnato il nome ‘Progetto Nwa’: era abbastanza appropriato usare la sua figura, famosa per aver riparato il cielo, per descrivere gli sforzi contro l’Erosione; l’esistenza dell’altro mondo era nota solo ad un paio di funzionari governativi e come conseguenza, i documenti ufficiali spiegavano che l’impresa fosse un ‘esercizio di recupero” progettato per simulare la distruzione finale della razza umana causata dall’Erosione e di come i sopravvissuti avrebbero utilizzato le risorse dopo la guerra per ricostruire la civiltà dalle macerie.


Uno dei punti cruciali elencati era che alcuni Esseri Risvegliati avevano subito alcune evoluzioni difficilmente percettibili a causa dell’Erosione. Si erano evoluti ed avevano mostrato abilità completamenti differenti rispetto a quelle della Forza della Natura; quindi, ai ricercatori si chiedeva di studiare tutti gli elementi più importanti circa tale fenomeno. Per quanto riguarda queste abilità speciali, il Capo Cacciatore Roland veniva designato dall’Associazione come la persona con la piena autorità per prendere le decisioni necessarie.


Sentito ciò, Roland per poco non sputò il tè che aveva appena bevuto.


In altre parole, il tema principale di questo incontro era il venire informati di queste abilità da lui elencate e comprenderne le applicazioni. Anche se le avesse inventate, bisognava credergli seriamente e considerare come le abilità potessero impattare sulla nuova creazione della loro civiltà.


Era fortunato che a fare una cosa del genere fosse l’Associazione dei Marzialisti: se Roland avesse dovuto annunciare il tutto, che sembrava quasi lo scherzo di un bambino, tutti i professionisti lì riuniti se ne sarebbero andati via all’istante.


“Mi chiedo che il Signor Roland sia soddisfatto di questa proposta?” Roccia gli sorrise e disse, “Quando mi avete avanzato la richiesta, in precedenza, e parlato del rischio per il nostro mondo, pensavo che steste esagerando. Ma ora, ho finalmente compreso il vero significato dietro le vostre parole; considerando che la manifestazione della magia è diversa nei due mondi, non importa quanto assurde potranno essere le vostre richieste, vi obbediranno.”


Roland alzò le sopracciglia. “Credete... a tutto ciò che vi ho detto?”


“Sinceramente, non lo so.” Roccia distolse lo sguardo. “Ma se possiamo sconfiggere l’Erosione lavorando insieme, avremmo comunque l’occasione di verificare le vostre parole, in futuro, vero? E questo nuovo Ufficio di Progettazione è solo l’inizio.”






<em>Mithdran </em>




































                                


                                



