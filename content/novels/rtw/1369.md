---
weight: 1369
title: Capitolo 1369- Il Dominatore dei Cieli
pubDate: 2025-08-07T11:37:51.087Z
tags:
    - rtw
---


I team di progettazione non avevano menzionato piani per aeroplani nuovi di zecca. In circostanze dove non esistevano i componenti elettronici, i limiti superiori di un monoplano erano superiori rispetto a quelli di un biplano. Ciononostante, la sezione finale dei Progetti Annuali si concentrava sui miglioramenti.


A prendere la decisione finale era stato il responsabile generale del Dipartimento Tecnologico, il Presidente Wu.


Da questi incontri Roland aveva imparato un nuovo concetto: l’efficienza nel tempo.


Tutti i progetti di manifattura basati sulla linea di assemblaggio, con il tempo sarebbero andati migliorando. Era una cosa che sarebbe successa anche senza alcun cambiamento nella produzione. La ragione risiedeva nel processo: gli operai avrebbero gradualmente preso familiarità con la linea di produzione che comprendeva interazioni tra persone e macchinari nonchè il lavoro di squadra tra gli operai stessi. Tutto ciò non aveva niente a che vedere con l’educazione di una persona, ma era più un’innata pigrizia che li portava a cercare il modo più semplice e veloce per completare il lavoro, fino ad arrivare al punto che loro stessi si sarebbero offerti volontari per risolvere le imperfezioni dei processi.


Come risultato, l’efficienza della produzione nelle fasi successive non solo sarebbe stata migliore in confronto alla partenza, ma i costi di produzione sarebbero pure calati.


Per creare più rapidamente i Cavalieri dell’Aeronautica, la linea produttiva che era partita con molta difficoltà doveva rimanere inalterata. Questo aiutava gli operai a familiarizzare con le successive lavorazioni delle macchine e i processi di lavorazione ed evitava che l’equipaggiamento ostacolasse lo sforzo bellico.


La direzione dei miglioramenti su Fuoco Celeste erano principalmente incentrate sul miglioramento del motore e il sistema delle armi.


Il primo punto parlava da sé: “Fuoco Celeste” era un vero capolavoro creato interamente da antiche cianografie che Roland aveva ottenuto nel Mondo dei Sogni ed era frutto di tentativi ed errori. Nonostante l’aerodinamica non fosse uno dei problemi principali per un biplano che poteva raggiungere una velocità di 150 km/h, non significava che dei miglioramenti non potessero portare benefici. Al contrario, perfezionare il profilo alare era una delle cose più semplici e meno costose da migliorare, grazie al supporto di gallerie aerodinamiche e simulazioni.


Anche il motore era ovviamente una delle parti più importanti. Come recitava il detto: se hai abbastanza potenza, anche un mattone può volare. Con un miglioramento nella potenza, tutto il resto andava da sé. Ma nella peggiore delle condizioni, non sarebbe stato semplice neppure progettare un basilare motore a pistoni durevole e funzionale. Si diceva che il dipartimento competente avesse prodotto in un colpo solo sette od otto prototipi, ma ci sarebbe voluto tempo per testarli tutti e scegliere il migliore.


Per il nuovo sistema delle armi non c’erano molte considerazioni da fare.


A dirla tutta, il problema stava nella tecnologia insufficiente: l’esercito possedeva numerosi piani maturati ma scartati, come ad esempio cannoni automatici da 20mm, porta bombe rimovibili, etc... Riguardo a quali armi installare e come installarle, potevano deciderlo in qualunque momento.


Secondo le specificazioni tecniche fornite dal team di progettazione, i biplani di tipo Mark II possedevano una velocità di crociera di 250 km/h, potevano trasportare due taniche di carburante da cento chili ed erano in grado di percorrere oltre mille chilometri. Rispetto a Fuoco Celeste, vantava anche di una maggiore velocità di salita.


Ciò significava che dopo le modifiche, i biplani avrebbero potuto viaggiare dalle retrovie fino in prima linea in un solo giorno, oppure dalla prima linea avrebbero potuto raggiungere anche il Grande Divario situato sul bordo del continente. Considerando la topografia irregolare della Catena Montuosa Invalicabile che impediva il passaggio delle truppe comuni, questa era sicuramente una caratteristica importante.


Infine c’erano i bombardieri.


Tra tutti, questo era il progetto più costoso e controverso.


Ci avevano messo mezza giornata per discutere se i bombardieri sarebbero serviti per affrontare i demoni degenerati. Il partito contrario sosteneva una semplice ragione: gli obiettivi dei bombardieri erano a terra e anche i biplani sarebbero riusciti a colpirli; solo che avrebbero richiesto più carburante. Ma un bombardiere di grandi dimensioni richiedeva decolli e atterraggi appositi, più personale addetto alla manutenzione e sicuramente avrebbe creato maggiore pressione per il team logistico.


Nonostante potesse causare una distruzione più grande, aveva bisogno della scorta di un aereo da combattimento e avrebbe quindi diminuito il vantaggio delle unità aeree. Le Bestie Diaboliche volanti erano deboli contro unità volanti agili e altamente mobili, ma un goffo bombardiere poteva essere considerata una lama a doppio taglio nel caso in cui la Bestia Diabolica decidesse di sacrificarsi per buttarlo giù.


Inoltre, i nemici avevano a disposizione Caduti al Male particolari, simili ai marzialisti, che rappresentavano un rischio indeterminabile.


Dopotutto, il prezzo da pagare per la perdita di un singolo bombardiere superava di gran lunga quello di un biplano.


E le risorse rimaste per i sopravvissuti erano un’incognita sul numero di bombardieri che sarebbero riusciti a produrre.


Alla fine, Roland aveva comunque insistito per portare avanti questo progetto.


In situazioni dove la tecnologia era rudimentale, aveva decisamente vari difetti. Non era in grado di andare e tornare senza lasciare tracce e nel frattempo essere utile sia in attacco che in difesa. Tuttavia, Roland aveva le sue considerazioni.


Era un macchinario di cui Neverwinter aveva bisogno per viaggi lunghi e difficoltosi, e sarebbe stato essenziale per attaccare la Terra Senza Fondo.


Nessuno sapeva quanto lontano il Mondo dei Sogni fosse rispetto all’Erosione e probabilmente, Dio non sarebbe rimasto passivo. In base alle parole di Lan, Roland doveva agire nel momento in cui entrambi i mondi sarebbero entrati nel Dominio Divino. Nel caso in cui il Mondo dei Sogni dovesse aprire il passaggio verso l’Erosione e lui non avesse un modo per raggiungere velocemente la Terra Senza Fondo, tutti gli sforzi si sarebbero rivelati vani.


Naturalmente, caricare nel territorio nemico sotto l’attacco dei demoni poteva essere considerata come un’ultima risorsa, ma avere una scelta era meglio che non averne. E i bombardieri erano l’unica risposta plausibile nella situazione tecnologica attuale.


L’altro punto era il Progetto Gloria del Sole.


Con la capacità di carico di Fuoco Celeste, considerando tutti i miglioramenti possibili, era impossibile assumere una responsabilità così grande. Anche se fossero riusciti a produrre un detonatore, senza i mezzi per far cadere la Gloria del Sole, gli effetti sarebbero stati limitati. Naturalmente, il Gabbiano, insieme alla riduzione del peso di Colibrì, avrebbe potuto farla cadere da una elevata altitudine, ma in questo modo, la bomba non avrebbe potuto essere attrezzata con una Pietra Divina della Vendetta. Nel lungo tragitto di discesa sarebbe stata un facile bersaglio per i Demoni Anziani.


Ad esempio, se Hect Zod, il Gran Signore del Cielo, dovesse venire a saperlo e utilizzasse la sua abilità per trasportare la Gloria del Sole in altri luoghi, sarebbe stato un gran problema.


Perciò, la via più affidabile era quella di costruirla direttamente come corpo anti-magia e contare sui Cavalieri dell’Aeronautica per lanciare la Gloria del Sole.


Ciò significava che dovevano costruire un aereo ancora più grande.


Il piano iniziale del dipartimento di progettazione era quello di costruire un singolo bombardiere con quattro motori. I quattro motori servivano per sicurezza: nel caso in cui uno o due dovessero guastarsi, dovevano riuscire a rientrare senza problemi. Dalle immagini, il bombardiere sembrava una grande bestia con un’apertura alare di oltre trenta metri. La parte posteriore si divideva in una coda doppia per stabilizzare il design aerodinamico dell’intero aereo. Nonostante il design riducesse l’agilità del bombardiere, poteva volare più a lungo ed era più facile da controllare.


Con i serbatoi pieni, il bombardiere poteva trasportare circa quattro tonnellate di polvere da sparo per oltre duemila chilometri. Senza calcolare il volo di ritorno, questo numero poteva facilmente raddoppiare; soddisfava i requisiti di Roland per varcare la cresta del continente. Ma, dato che la sua complessità andava molto di oltre quella di Fuoco Celeste, non poteva essere prodotto dalla linea produttiva, neppure con la guida degli esperti del team di progettazione.


In altre parole, sarebbero riusciti a produrne pochi esemplari.


Ma questo dava all’umanità la possibilità di accendere la Gloria del Sole.






<em>Aris</em>
                                


                                



