---
weight: 13730
title: Capitolo 1373- Odore Di Sangue
pubDate: 2025-08-07T11:37:51.087Z
tags:
    - rtw
---


“I vostri nomi? E da dove venite?”


“Io sono Nolan e questo è mio fratello maggiore, Buenos; veniamo da Città Ghiacciata.”


Negan Murray rispose a tutte le domande della guardia senza problemi.


Prima di arrivare a Baia della Sedimentazione, i due avevano chiesto in giro e scoperto che era meglio dire la verità alle guardie di Graycastle, in modo da evitare qualsiasi problema quando sarebbero arrivati a sud. Ma non avevano mai considerato di andare a Graycastle.


Una volta attraversata Montagna della Gabbia, sarebbero giunti nel territorio del Regno dell’Alba e si sarebbero fermati in una grande città: facendo affidamento alla loro esperienza di combattimento, non temevano per il loro futuro.


E rispetto al mantenere la loro aria di nobili, travestirsi come il popolino gli permetteva di dare meno nell’occhio.


Avevano deciso molto tempo prima di unirsi alla guardia imperiale o alle squadre di pattuglia di un signore feudale in modo da crearsi una certa reputazione di giorno ed essere liberi di fare ciò che volevano di notte; continuando a guardare il sentiero in lontananza, vedevano sempre più rifugiati.


Proprio come avevano fatto nel Regno dell’Eterno Inverno.


“Ah? È un bel po’ lontana da Baia della Sedimentazione.” Disse tanto per dire l’ispettore, mentre registrava le informazioni. “La notizia che i demoni si stiano ritirando ha viaggiato così velocemente? Ci sono solo una manciata di persone del nord come voi tra i rifugiati.”


Negan era un tantino sorpreso: il suo interlocutore era di certo una persona comune, a giudicare dal suo aspetto e dai vestiti. Ma tutti gli altri cittadini che aveva incontrato sapevano solo cose che li riguardavano e non avevano alcuna idea sul resto; ma quest’uomo di Graycastle non solo conosceva Città Ghiacciata, ma aveva anche parlato di quanto questo luogo ignoto fosse distante!


“Oh... davvero? Ho sentito la stessa cosa da un mercante mio amico; magari, tra non molto, la gente che arriva nel Regno di Eterno Inverno aumenterà?”


La sua risposta confortò Negan per aver scelto una città non lontana dal Regno del Cuore di Lupo: se avesse scelto Castello Riflesso nella Neve, che si trovava a nord di Eterno Inverno, avrebbe attirato qualche sospetto.


“Lo spero anche io.” L’ispettore si volse verso Talos Murray. “Ok, tuo fratello si può togliere quella sciarpa che gli copre il volto?”


“È stato attaccato da una bestia, in passato; non penso sia una buona idea che vi mostri il viso...”


“Mi spiace, ma queste sono le regole. Se c’è un qualche tratto particolare, lo devo riportare.”


Negan si accigliò.


<em>E che cavolo, sei solo un guardiano.</em>


<em>Mio fratello una volta era un cavaliere ufficialmente decorato!</em>


Se si fossero trovati nella boscaglia, Negan avrebbe tagliato la lingua a quell’ispettore!


“Va bene, non c’è problema,” rispose freddo Talos. “Ma solo un’occhiata.” Abbassò la sciarpa, mostrando la metà rovinata della sua faccia. Doveva essere una vista alquanto orrenda visto che l’uomo non riuscì a trattenersi da fare un passo all’indietro, mentre tutti gli altri sobbalzarono per la sorpresa. Nonostante ciò, il tizio di Graycastle continuò a completare il suo rapporto.


“Allora... eccovi le vostre targhette.” Porse loro due placche di metallo. “Sono la prova delle vostre nuove identità, vi prego di non perderle. Potete procedere fino all’area di detenzione ed aspettare lì.”


<em>Ha paura.</em>


Negan prese le targhette e sghignazzò in cuor suo.


L'espressione del fratello maggiore rimase di indifferenza, ma in realtà, gli ribolliva il sangue: la forza che mostrava durante uno scontro non era qualcosa a cui un popolano poteva resistere. Oltre alla sua faccia orrenda, ciò lo rendeva più intimidatorio; il fatto che la persona che aveva di fronte non cadesse a terra sbattendo il sedere era da considerarsi lodevole.


Era un peccato che non si trovassero in un luogo in cui avrebbero potuto causare qualche problema: c’erano soldati armati di Graycastle in giro. Non importava quanto forti fossero loro due, per loro era impossibile schivare quei dardi invisibili.


“Andiamo.” Talos si coprì il volto ed annuì.


“Va bene”. Nogan si fece strada tra la folla e la superò per entrare nel porto; qualche istante dopo, si bloccò. “Fratello, hanno intenzione di imbarcare tutti...”


Anche Talos aveva notato cosa stessero facendo le guardie di Graycastle.


Il loro piano originario era di superare il posto di guardia e sfruttare la prima occasione per andarsene, ma pareva che i soldati non avessero mai avuto l’intenzione di lasciare che i rifugiati si disperdessero. La strada tra il posto di guardia e la zona di detenzione era disseminata di striscioline dai colori brillanti, e se i rifugiati le seguivano si ritrovavano sulle banchine da dove sarebbero poi stati imbarcati sulle navi.


Nonostante queste striscioline non fossero niente di che, c’erano soldati di guardi ovunque: facevano avanti ed indietro intorno alla loro zona di competenza; se loro due avessero lasciato la folla, le guardie lo avrebbero notato.


E la più grande differenza rispetto al loro piano era rappresentata dalla stessa città.


La zona principale di Baia della Sedimentazione era in rovina: difficilmente si vedevano degli edifici intatti, per non parlare di qualche abitante in giro. Ciò non solo impediva loro di mescolarsi con i locali, ma rendeva anche impossibile nascondere le proprie tracce.


Era del tutto differente da Eterno Inverno!


Entrambe le località erano state occupate dai demoni, in passato, ma a prescindere da Castello Riflesso nella Neve o qualsiasi altra città, erano rimaste in piedi. Chi avrebbe mai pensato che il sud fosse stato ridotto in uno stato simile?


“Che facciamo adesso?” Negan non riuscì a far a meno di mostrare uno sguardo preoccupato. Una volta imbarcati sulla nave, il loro destino sarebbe stato imprevedibile: se alla fine si fossero diretti verso Graycastle, dove avrebbero potuto fuggire?


Rimanere a casa loro non era più possibile, ovviamente: ogni rifugiato sperava solo di lasciare quella terra infestata dai demoni; anche se non avessero continuato a camminare avrebbero attirato l’attenzione delle guardie.


“Sei solo troppo impulsivo, è per questo che Sua Maestà non ti ha mai fatto cavaliere.” Sospirò Talos. “Cammina lentamente e non fermarti. Il molo è grande, è impossibile che la gente di Graycastle ne stia controllando ogni angolo. Guarda quanti sono e te ne renderai conto, ce ne sono meno di un centinaio. Se li teniamo d’occhio con attenzione, troveremo sicuramente un’occasione per andarcene.”


Dopo aver sentito le parole di suo fratello maggiore, Negan prese a calmarsi, lentamente.


Talos Murray era di solito una persona fredda, indipendentemente da quanto diventasse furioso nell’uccidere qualcuno o nel festeggiare dopo una vittoria. Negan credeva che non ci sarebbero stati problemi fino a quando avesse ascoltato suo fratello.


Trenta secondi dopo, Negan notò un’occasione.


“Fratello, guarda là!” Disse a bassa voce.


“... Incredibile.” Annuì Talos dopo aver osservato per un momento. “Devo ammettere che Graycastle è davvero una spanna sopra gli altri quando si tratta di qualcosa di nuovo; possono persino fare una cosa del genere ai carri.”


Ad un angolo del molo c’erano 10 veicoli a quattro ruote di dimensioni enormi con i quali impallidivano al confronto persino i carri usati per il trasporto di merci; tutto il cibo ed i rifornimenti sembravano trovarsi dentro di essi, con diversi facchini che facevano la spola tra i veicoli ed il molo, trasportando borse di viveri sulle navi.


Il numero di persone coinvolte rendeva il tutto abbastanza caotico ed avveniva molto vicino alla zona di detenzione: non fu difficile per loro avvicinarsi ai veicoli.


L'unico problema era che ciò non significava che fossero fuggiti dalla zona circoscritta controllata da Graycastle; anche se fossero riusciti ad evitare i tiratori, sarebbero di sicuro stati sopraffatti ed arrestati dalle guardie.


L’unico modo era rubare un carro e fuggire.


Nonostante questi carri a quattro ruote fossero enormi, erano comunque operati dall’uomo ed erano diversi dai carretti trainati dai cavalli: il sedile del cocchiere sembrava trovarsi al suo interno; in altre parole, se fossero riusciti ad entrarvi dentro, erano sicuro che non sarebbero stati scoperti.


Negan e Talos si guardarono, come a confermare quella loro idea.


Il piano era di usare la stazza di questi veicoli per nascondersi, trovarne uno pronto per partire e tagliare la gola al guidatore. Il resto sarebbe seguito in maniera naturale.


Si mossero subito.


Sebbene diversi scaricatori li notarono, l’unica cosa che fecero fu ribadir loro dove si trovassero le navi, senza fare domande; fecero finta di essere colpiti dall’aspetto di quei larghi carri e beffarono facilmente la folla. Dopotutto, erano tutti presi a trasportare i viveri e nessuno voleva creare casini.


Una volta entrati in un punto cieco, Negan e Talos si chinarono rapidamente e corsero verso il veicolo più vicino, che dall’esterno pareva carico.


Sembrava proprio che fossero ad un passo dalla loro fuga.


Proprio in quel momento, dalle loro spalle si alzò una domanda.


“Chi siete voi due?”


A Negan si rizzarono immediatamente i peli.


Volse subito la testa per fissare una ragazza avvolta in un mantello che era comparsa dietro di loro senza che se ne rendessero conto.


La ragazza alzò la testa, il lembo del mantello che le copriva metà volto.


Negan tirò fuori la mano dalla sua manica ma venne fermato da Talos. “Ci dispiace... siamo rifugiati di Città Ghiacciata: all’inizio, volevamo dare un’occhiata a queste creature sorprendenti e non ci siamo resi conto di essere finiti qui.”


“Ah, rifugiati...” La ragazza ridacchiò, non mostrando alcuna intenzione di andarsene. “Ma, perché sento un così forte odore di sangue su di voi?”






<em>Mithdran </em>
















                                


                                



