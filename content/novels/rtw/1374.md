---
weight: 1374
title: Capitolo 1374 – Il Valore del più Forte
pubDate: 2025-08-07T11:37:51.088Z
tags:
    - rtw
---


“Che hai detto?” fece Negan, frustrato. “Odore di sangue? Pensi di essere un cane?”


<em>Che cosa sta farneticando? Non sembra per nulla sano di mente; il suo tono ha una vena provocatoria e di offesa! Nessuna persona normale direbbe mai una cosa del genere ad un estraneo che incontrano per la prima volta.</em>


Se fosse stato un qualsiasi altro giorno, avrebbe voluto intrattenerla un po’, ma in questo momento la loro fuga da Baia della Sedimentazione era la loro priorità massima, ed il modo migliore per avere a che fare con un’idiota era di eliminarla.


Negan aumentò la forza nella sua presa ed espresse i suoi pensieri al fratello maggiore.


Quest'ultimo non si lasciò andare. “Credo... che ti stia sbagliando. Siamo sul molo, uccidere dei pesci e pulirli non è qualcosa di strano.”


“La differenza tra l’odore del sangue di un uomo e quello di un pesce è come mettere a confronto il Cielo e la Terra.” Ribatté la ragazza con noncuranza. “Se fosse stato solo un odore singolo, lo avreste potuto spiegare con quello di una semplice ferita, ma l’odore di sangue sui vostri corpi e una mescolanza ed è difficile da non notare. Alcuni sono antichi, magari a distanza di diversi mesi, mentre altri sono invece relativamente recenti, forse di due o tre giorni fa... escono di continuo da sotto i vostri vestiti.”


<em>Sotto i nostri vestiti?</em>


Negan era scioccato.


Per la maggior parte dei cavalieri, un’armatura pratica e resistenze era senza dubbio il bene più prezioso che potessero avere: se la si trattava con riguardo, poteva durare per un paio di generazioni, ed era qualcosa di cui i Murray andavano fieri. Avevano abbandonato la loro terra a Eterno Inverno, ma non avevano mai abbandonato le loro armature e le loro armi.


I due avevano indossato abiti larghi e tuniche per coprire le loro armature, cosa non insolita durante l’inverno; rimuovevano tutti quegli strati solo quando uccidevano qualcuno per divertimento; oltre ad ottenere più mobilità e flessibilità, farlo evitava anche che si sporcassero di sangue. Riguardo all’armatura, dovevano solo ripulire la superficie metallica per riportarla alla sua lucentezza originaria e ripulirla, utilizzando al contempo un lubrificante.


Ma questa era un’informazione che non conosceva nessuno: e quindi, come faceva lei a saperlo?


Era possibile... che davvero usasse il proprio naso per sentire il sangue?


Negan si sentì subito a disagio.


Proprio in quel momento, rilassò i muscoli della mano.


Tutto ciò che vide fu una macchia: Talos si fiondò davanti alla ragazza; suo fratello maggiore non aveva nemmeno estratto la sua arma: ad un veterano, erano sufficienti pugni e muscoli per eliminare un nemico.


I movimenti di Talos potevano essere considerati veloci come la luce: gli ci volle sono un attimo per muoversi e tirare un pugno. Anche Negan avrebbe avuto difficoltà a reagire all’attacco di suo fratello.


In termini di tecnica e capacità, suo fratello maggiore era di certo il miglior cavalieri di Eterno Inverno.


Non importava che la ragazzina fosse un’idiota, una lunatica o una persona comune con un olfatto sviluppato: era già morta.


Però, non sentì il suono del suo collo spezzarsi, ma Negan sentì due nitidi rumori.


La ragazza alzò il polso e deviò la mano guantata che stava mirando al suo collo e poi intercettò il gancio sinistro dell’uomo con una sola mano...


Gli occhi di Negan per poco non gli fuoriuscirono dalle orbite!


Com'era possibile?


Lasciamo stare le tecniche di combattimento: anche solo la differenza in termini di forza tra un uomo ed una donna rendeva chiaro il risultato: ma era la prima volta che vedeva suo fratello maggiore venir bloccato da qualcuno, e per di più con una sola mano!


In un attimo, i due si scambiarono diversi attacchi ma Talos non riuscì a colpirla in maniera letale: dopo essersi distanziati, si strappò alla fine i vestiti ed estrasse un pugnale.


“Fratello, insieme!”


Il tono aveva una tratta di preoccupazione.


Negan si rese immediatamente conto che suo fratello maggiore aveva usato la sua capacità di analisi di Cavaliere ed aveva capito che l’avversario era qualcuno che non sarebbe riuscito a sconfiggere da solo.


“Chi sei, esattamente?” Strinse i denti, tirò fuori un coltello e si mise accanto a Talos.


“Chi sono io non ha importanza. Voi due non siete normali rifugiati e quindi dovete spiegare perché avete mentito.” La ragazza distese le mani, come per far vedere che non aveva nulla in pugno. “Se vi arrendete ora, forse soffrirete meno, ma l’omicidio è un crimine serio: in base alla legge di Graycastle, una volta che sarà confermato che il sangue delle vostre mani appartenga a persone innocenti, verrete condannati a morti indipendentemente da quelle che saranno le vostre scuse.”


<em>Era... impazzita!?</em>


Sembrava come se stesse dando loro un consiglio, ma le sue parole ed azioni li stavano ovviamente mettendo con le spalle al muro: chi, seriamente, avrebbe mai parlato di morte con un tono così calmo? Chiunque avesse saputo che sarebbe stato condannato a morte non si sarebbe mai fatto catturare. In altre parole, era chiaro che li stesse forzando ad agire!


Ogni altra parola in più era inutile!


Quando Talos si lanciò in avanti allungando il pugnale, Negan gli si fiondò dietro; gli si parò di fianco, per ridurre le possibilità che la ragazza riuscisse a schivarli ed al contempo evitare che si voltasse ed andasse via.


Ma lei non aveva alcuna intenzione di fuggire.


Inoltre, non urlò per chiedere aiuto, ma anzi li fronteggiò.


Fu solo dopo averne visto le abilità che Negan si rese conto di quanto fosse spaventosa.


Tutti i suoi attacchi erano lanciati con vigore e l’uomo doveva usare tutta la sua forza per riuscire a resistere loro: persino i colpi che parevano più leggeri richiedevano che Negan stringesse il suo pugnale fermamente, altrimenti l’impatto lo avrebbe disarmato.


Era semplicemente immaginabile come faceva la ragazza a mascherare una forza del genere considerata la sua corporatura.


“Smettila di cazzeggiare, non è un pericolo per noi!”


L'urlo di Talos riportò Negan in sé: è vero, avevano un’armatura ma lei era disarmata; non c’era alcuna ragione per combattere secondo il loro solito. Anche se li avesse colpiti con un pugno una o due volte, non sarebbe stato nulla: tirarla per le lunghe era una cosa buona per loro!


Lanciò il suo pugnale alla ragazza, poi allungò agilmente le braccia per colpirla...


In uno scontro normale, questa sarebbe stata una mossa suicida: ma la ragazza usava pugni e gambe, che poteva fare?


Ma poi, Negan sentì un dolore acuto esplodergli in volto.


Come se il suo naso fosse sprofondato nel cranio; la sua vista si offuscò all’istante, con un sapore di ruggine che gli riempiva la gola.


<em>Ma che cazzo, fa male...</em>


<em>Ma sei finita!</em>


Strinse i denti e resistette al dolore mentre usava tutta la sua fora per piegare le braccia: la distanza era ottima per pugnali o spade corte; trovarsi stretta in un simile abbraccio era la sua fine! E se avesse tentato di schivarlo, avrebbe dovuto rompere la sua posizione difensiva ed abbassarsi, rimanendo scoperta! Negan credeva che suo fratello avrebbe davvero sfruttato l’occasione!


Difatti, visti i vari movimenti per schivarlo, l’intero corpo della ragazza si chinò e si trovò in balia dell’attacco di Talos.


L'uomo fece un passo in avanti e sollevo il suo pugnale: una luce grigia cadde con un angolo obliquo verso la testa della ragazza, ma questa la alzò in alto, come se fosse la lingua di un serpente.


Prima di espirare, la ragazza, accovacciata a terra, non cacciò un urlo di dolore come si aspettava: al contrario, sfruttò l’occasione per tirare due calci, facendo volare via lui e Talos!


Ciò che Negan sentì però non fu un calcio, ma un ariete che gli calò addosso! Si sentì un sonoro colpo quando si schiantò proprio contro il carro a quattro ruote alle sue spalle; la sua armatura non riuscì a bloccare l’impatto su nessuno dei due lati, e la forza di entrambi gli attraversò il corpo, cosa che gli fece sputare sangue.


Nel cadere a terra, la ragazza si alzò ancora una volta, il cappuccio che cadeva dalla sua testa rivelando dei capelli lisci... ed un paio di orecchie pelose; le ferite che si aspettava di vedere non c’erano.


Negan cadde preda dello sconforto.


Il colpo che pensava fosse andato a segno aveva al contrario colpito il bordo del suo cappuccio: ed era l’unica cosa che suo fratello aveva colpito!


<em>E quelle strane orecchie...</em>


“Ahem... orrendo... mostro!” Talos aveva una mano premuta sul petto mentre si alzava, lentamente. “Ho una Pietra Divina della Vendetta, ma tu... non ne sei affetta!”


“È perché non ho usato le mie abilità.” La ragazza si toccò il cappuccio ansiosamente. “E mi chiamarmi orrendo mostro, è solo per via della tua mancanza di gusto. Nessuno a Neverwinter ti darebbe ragione, persino il capo si è complimentato con me, in passato.”


“Proprio... stronzate!” Negan sputò del sangue mentre parlava, “Mio fratello è un Cavaliere creato dalla Regina dell’Eterno Inverno, persino i Cavalieri della Cavalleria della Città Reale non riescono a sconfiggerlo! Credi proprio di riuscire a sconfiggerlo senza usare i tuoi poteri demoniaci! Smettila di fantasticare!”


“Davvero? Forse non ve ne siete ancora accorti... i cambiamenti nel vostro corpo.” La ragazza chiuse gli occhi. “Posso chiedervi se il sangue sul vostro corpo è di avversari con una potenza simile alla vostra?”


“Che... intendi dire?”


“No? Nonostante combattiate con ferocia, non avete la spinta e la determinazione di sopravvivere in una battaglia di vita e di morte. “Parlava lentamente. “Ne ho visti molti come voi. Dopo aver ottenuto qualche successo, non avete più voglia di migliorare ed osate solo prendervela con i deboli per mantenere la vostra posizione. Con il tempo, questa mentalità si è scolpita nelle vostre ossa ed è diventata parte di voi: non importa quante volte vinciate in questo modo, ciò non vi renderà mai più forti.”


“Rispetto agli avversari che ho affrontato, ci sono delle Trascendenti che possiedono un potere che vi fa sprofondare nella disperazione e Streghe Antiche molto efficienti nelle loro rispettive abilità. Questa è la differenza: magari voi due avevate in passato una qualche dote particolare, ma ora...” Fece una pausa. “Non siete più degni di stare in mezzo ai forti.”






<em>Mithdran </em>




































                                


                                



