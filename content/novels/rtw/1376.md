---
weight: 13760
title: Capitolo 1376- Assistendo Ad Un Miracolo
pubDate: 2025-08-07T11:37:51.088Z
tags:
    - rtw
---


Eterno Inverno, città reale.


“Mio Signore... Lord Marwayne...” Qualcuno gli colpì il braccio.


Infastidito, Marwayne aprì gli occhi: gli ci volle un attimo prima di mettere a fuoco la vista, e gli comparve la faccia familiare del suo domestico.


“Perché sei di nuovo tu.” Marwayne singhiozzò e si alzò a gran fatica, facendo cadere accidentalmente le bottiglie di vino dal tavolo, una delle quali cadde a terra e si frantumò rumorosamente.


Il suono lo svegliò di soprassalto.


E dopo seguì il mal di testa da sbornia.


Era rimasto sveglio tutta la notte fino alle quattro o alle cinque del mattino ad ubriacarsi con delle donne fino a quando non era crollato sul divano. Marwayne si strizzò gli occhi e guardò il divano accanto a lui: c’era ogni sorta di bevanda ed anche altri liquidi sparsi su di esso, mentre il fuoco del caminetto che era durato tutta la notte sprigionava un odore nauseante. Le donne della notte prima se n’erano andate da un bel po’, evidentemente non erano competenti nel fare le cameriere.


<em>Diavolo, come ho fatto a finir addormentato qui, la notte scorsa?</em>


“Non importa.” Si pulì la bava sul volto e si mise in una posizione più comoda, alleviando il suo mal di testa. “Allora, mio prode maggiordomo, che brutte notizie hai oggi per me? Quale cavaliere è scappato, o degli uomini di Graycastle sono arrivati qui?”


“Non mi permetterei, mio Signore.” Il maggiordomo si inchinò immediatamente. Attaccare le squadre di Graycastle era una sua idea, e non voleva che se la prendesse con lui. “Gli uomini di Graycastle stanno ancora combattendo contro i demoni nel Regno del Cuore di Lupo; non riusciranno ad arrivare ad Eterno Inverno nel breve, vi prego di non preoccuparvi di tale evenienza...”


“Heh, non vuol dire che quindi è solo una questione di tempo?” Marwayne lo interruppe, il fiato che puzzava di alcool che gli assaliva il naso. “Non ci sono stati rinforzi dai demoni fino ad ora, persino il cosiddetto Signore del Cielo è svanito senza lasciare traccia. Chiunque capisce chiaramente che la situazione è cambiata, che senso ha consolarmi?”


“No, mio Signore...”


“Ascoltami!” Gridò Marwayne. “So che cosa vorresti dirmi: datevi un contegno, non arrendetevi... L’hai detto anche tu: nonostante avessimo le stesse armi, siamo stati sconfitti nettamente da Graycastle. Che cosa significa? Significa che la disparità non è tra i nobili, ma con le truppe semplici e la loro gente! Ci hanno sfidato con i fucili, e che abbiamo fatto? Siamo riusciti solo a proteggerci la testa ed a scappare come ratti!


“Quante persone sono rimaste nella Città Reale? Il Visconte Narnos? No, il suo territorio ormai dovrebbe meritargli il titolo di Conte. Il Duca Remy? Metà della sua famiglia è ad Eterno Inverno, non può andarsene neanche se lo volesse. E le altre famiglie... Certo, si considerano ancora nobili, ma non vogliono andarsene! No!”


A questo punto, il suo tono aumentò di intensità.


“Non possono andarsene! Non vogliono abbandonare i loro beni di famiglia messi insieme per generazioni e ricominciare da zero! Fino a quando ci sarà una possibilità, non si abbandoneranno al loro destino! Ma ciò non accadrà ai cavalieri che ho reclutato: il contratto non è vincolante, se ne andranno e ritorneranno dopo la guerra; quindi, l’unica cosa che posso fare è tenere le porte chiuse spingendoli a restare, invitandoli in continuazione!


“Non vuol dire vivere con delle rinunce, e neanche fuggire, capisci?” Marwayne raccolse una bottiglia di vino e se la ficcò in bocca. “Una volta che avrò onorato la mia promessa, se ne andranno immediatamente! Visto che i nostri soldati e la gente non possono competere con Graycastle, possiamo solo far affidamento sui demoni. Se riusciranno a sconfiggere Roland Wimbledon, la gente ricomincerà di nuovo. Quando arriverà quel momento, offrirò altre proprietà, di nuovo: i cavalieri saranno il mio aiuto più grande!”


“Mio Signore... Lo so, ma vi devo informare che il Signore del...”


“Stai zitto, non sai nulla!” La voce di Marwayne aumentava e diminuiva. “Mi consideri un debole, un incapace, un ubriacone che si dà all’alcool ogni giorno. Ma la verità non è questa, i miei piani non hanno punti deboli, la colpa è dei demoni che sono stati sconfitti! Se non riescono neppure a sconfiggere Graycastle, che cosa posso fare, io? Non importa che gli altri se ne vadano, ma persino Fueler, che ho sempre rispettato così tanto, è scappato... E se diventassi Re di Eterno Inverno? Perché non bere altro buon vino... Dopotutto, non ci sarà più alcuna occasione in futuro per farlo.


“Quindi, da ora in poi, non devi riferirmi più alcuna brutta notizia. Basta che sia tu a saperle. Preparami altro vino di qualità per questa notte, ricordo che ci sono altre bottiglie nelle cantine sotto la città, vero? Ora... vai via.”


Marwayne affondò il volto tra le mani e si gettò di nuovo sul divano.


“Mio Signore, ciò che volevo dirvi è che Sua Eccellenza il Signore del Cielo sta aspettando nella sala del Castello. Ha un nuovo ordine per voi.” Il maggiordomo trovò finalmente l’occasione per dirglielo e non si trattenne.


“C-che hai detto?” Marwayne si tirò in piedi. “Il Signore del Cielo è qui? Perché non me l’hai detto prima? Presto, preparami una bacinella di acqua calda, mi darò una lavata e lo incontrerò subito!”


“Non ce n’è bisogno.” Una voce profonda risuonò all’improvviso dalla porta di ingresso. I due, spaventati, girarono la testa, solo per vedere un’alta figura blu e rinsecchita che spingeva la porta per aprirla.


Era Hackzord.


Diede un’occhiata all’ammasso di bottiglie di alcool vuote ovunque e mostrò un’espressione di disgusto. “Ed io che pensavo avessi qualcosa di importante da fare. Sembra proprio che ti abbia deluso: dimmi, perché credi che il risultato di questa battaglia sia già stato deciso?”


<em>Dannazione, ha sentito le mie imprecazioni! </em>Marwayne si inginocchiò immediatamente e pensò persino di tirarsi uno schiaffo. “No, Vostra Eccellenza, stavo solo...”


“In considerazione delle tue conoscenze ed esperienza, ti perdono, questa volta; ma non ce ne sarà una seconda: al contrario, di sicuro di taglierò la lingua.” Disse gelidamente Hackzord. “I nostri nemici hanno fatto meglio di quanto pensassimo nelle prime fasi, ma solo in quel momento. Infatti, i loro giorni di gloria sono finiti, non solo per i Regni del Cuore di Lupo, dell’Alba o di Graycastle. Verranno tutti avvolti dalle fiamme della guerra: questo è il destino per chi ci resiste.”


“Vostra Eccellenza Signore del Cielo, vi posso chiedere... se sia vero?” Marwayne era scettico. Aveva creduto da tempo che Eterno Inverno fosse condannato, e stava pensando di chiedere asilo ad un Lord Demone Maggiore; ma dalle sue parole, l’esito della battaglia non era così brutto, o almeno fino al punto da non essere senza speranza. In passato, i demoni aveva creduto che Graycastle non avrebbe retto ad un loro singolo attacco, e quindi Marwayne non credeva interamente alle parole di Hackzord.


Il demone sogghignò. “Il tuo dubbio è perdonabile, ma quando vedrai il potere della mia razza, credo che ti fiderai del peso delle mie parole.” dicendo ciò, distese la mano ed aprì una strana porta di luce porpora. “Seguimi.”


Marwayne deglutì, ingoiò il rospo ed entrò nel portale.


Dall'altra parte c’era un’altra sala, e per la sorpresa di Marwayne, vide molti volti conosciuti: tipo, Narnos e Remy.


Il Signore del Cielo aveva chiaramente radunato la maggior parte dei nobili dell’Eterno Inverno.


Prima che venisse posta una qualsiasi domanda, il Lord Maggiore aprì un altro portale.


Le sue intenzioni erano evidenti.


Si guardarono tutti negli occhi, prima di formare una lunga fila davanti ad esso.


Il viaggio durò un intero giorno.


Marwayne non riusciva a ricordare il numero di portali che aveva attraversato; alle volte, la scena davanti a lui era quella di una grotta ed a volte il crinale di una montagna. Più procedevano e più si sentiva a disagio; nonostante sapesse che al demone sarebbe bastato un solo pensiero per ucciderlo, il venir trasportato di forza verso luoghi sconosciuti lo spaventava ancor di più.


Quando calò la notte, i nobili arrivarono infine alla loro destinazione finale.


L’ultimo portale alle loro spalle svanì lentamente. E Marwayne Parker aprì i suoi occhi di colpo!


“Questo è...”


Vide un miracolo!


Vero, anche se avesse usato tutte le parole che conosceva, non sarebbe riuscito a descrivere nel dettaglio tutto ciò che vide. Non riusciva a trovare un’altra parola per descriverlo se non miracolo!


Ed anche gli altri nobili erano nella stessa situazione: le loro bocche spalancate, senza parole. Nessuno di loro riusciva ad articolare frasi complete.


“Ora, lo avete visto tutti.” Disse Hackzord con indifferenza.






<em>Mithdran</em>


<em> </em>




















































                                


                                



