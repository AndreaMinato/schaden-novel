---
weight: 13810
title: Capitolo 1381- Corsa Estrema
pubDate: 2025-08-07T11:37:51.088Z
tags:
    - rtw
---


Dopo aver superato la Montagna della Gabbia, il trio si diresse ad ovest, verso la Catena Montuosa Invalicabile.


In meno di mezz’ora, Maggie fu la prima a dichiararsi sconfitta.


Ad un’altitudine di 1500 metri, la Fenice riusciva a far affidamento ai suoi due motori per raggiungere i 400 km/h; nonostante anche Maggie riuscisse, nella sua forma, a raggiungere quella velocità, riusciva a mantenerla solo per un breve periodo. Contro il nuovo Motore Tipo-14 che non si fermava mai, liberarsi di Maggie era qualcosa che era destino accadesse.


“Com’era?” Chiese Tilly portandosi la mano alla bocca.


“... P-posso ancora volare...  Gruu!” Maggie annaspò in cerca d’aria.


“Hai fatto del tuo meglio, adesso me ne occupo io.”


Fulmine strinse le sue braccia la sua tenace compagna e la sostituì nella seconda parte della competizione.


L'uomo e l’aereo diedero inizio ad un nuovo inseguimento nel cielo cupo.


Il paesaggio sotto di loro divenne più piccolo; le montagne che separavano i regni degli uomini si ridussero ad una linea nera; Tilly notò che la Nebbia Rossa fluiva dal bordo del continente verso Eterno Inverno ed il regno del Cuore di Lupo, come una cortina turbinante. La terra in mezza ad essa era già stata impregnata di Nebbia, ma stando in cielo si riusciva a vedere come il mondo fosse realmente.


“Questo è il tuo limite?” Si sentì la voce di Fulmine. “Posso volare persino più velocemente!”


Relativamente alla velocità, le capacità di Fulmine erano davvero impareggiabili; persino il Signore del Cielo, con l’abilità di aprire dei portali, aveva perso contro di lei.


Ma vincere non era la cosa più importante, per Tilly.


Riuscire a pilotare un aereo enorme ma agile, riuscendo a spingere le sue potenzialità al limite, era un divertimento sufficiente per lei.


Distolse lo sguardo e sorrise. Il muso dell’aereo si inclinò verso l’altro quando salì di quota.


Anche Fulmine fece così, mantenendo la distanza a circa 100 metri.


Secondo l’introduzione del manuale, Fenice era stato migliorato usando la tecnologia del Mondo dei Sogni e tutti gli elementi più importanti erano stati creati da Anna, e quindi disponeva di una struttura e di una qualità di molto superiore a quella del Fuoco Celeste. La velocità massima raggiungibile volando orizzontalmente era di 550 km/h, con un’autonomia di volo di più di 1500 chilometri; i motori doppi a forma di stella su entrambe le ali avevano delle turbine, cosa che permetteva alla Fenice di volare ad un’altitudine di 3000 metri senza che le sue performance ne risentissero particolarmente. Tutti questi erano elementi che non si potevano adottare per gli aerei di produzione di massa.


Ma non erano le caratteristiche principali di Fenice.


La composizione della fusoliera era stata rafforzata da Doris e Candela e si poteva affermare che, in termini di durabilità e resistenza del materiale usato, erano il risultato migliore della combinazione tra tecnologia e magia.


Tilly era conscia che il propulsore dava il meglio di sé a velocità basse e la sua efficienza sarebbe diminuita con l’aumentare della velocità; quindi, pensare di acchiappare Fulmine basandosi solo sulla potenza dei propulsori era qualcosa di impossibile.


Doveva far affidamento su altre forze.


Dopo essersi alzata in volo ben oltre le nuvole, Tilly accelerò fino al limite e spinse la leva di controllo in basso.


I motori rilasciarono subito un botto clamoroso!


Dopo l’improvvisa virata, Fenice scese in picchiata.


Per mantenere il suo vantaggio, Fulmine cambiò la sua direzione e sfrecciò a folle velocità, ma per evitare che ciò avesse qualche impatto sugli altri, mantenne una distanza di un chilometro, orizzontalmente, da Tilly; quella verticale di 100 metri non cambiò: a quella altezza e velocità, la “membrana di luce” creata dal suo potere divenne visibile in quanto emanava delle onde che formavano uno strato protettivo intorno a lei, difendendola dal vento gelido o dal cambio di pressione.


In quella condizione, il tasso di consumo di potere magico che Fulmine stava usando era di molto superiore a quello dei suoi normali voli.


Anche quando ne aveva testato le abilità, Roland aveva sottolineato che il motivo per il quale Fulmine non avrebbe mai dovuto mantenere la sua velocità supersonica per periodi prolungati era non per via di quanta magia questa consumasse, ma che il consumo aumentava vertiginosamente in una situazione estrema in cui impiegava sia la magia stessa che il suo corpo.


Il risultato era che raramente volava a tale velocità durante i suoi pattugliamenti.


L’eccessivo consumo di magia era un qualcosa di molto pericoloso per qualsiasi strega.


Certo, Tilly non ne era da meno: l’aria ad alte altitudini rendeva difficile respirare; la forte spinta generata dai motori che andavano a folle velocità facevano vibrare senza sosta la cabina di pilotaggio. Senza la protezione della sincronizzazione della magia, poteva resistere solo facendo affidamento al suo solo corpo.


In base alla distanza coperta, la Fenice aveva raggiunto una velocità di 800 km/h.


Ed era un livello molto superiore al suo limite.


Sebbene Fulmine continuasse a rimanere davanti al muso dell’aereo, non aveva più il tempo di usare il Sigillo dell’Ascolto.


Vero. Tilly faceva affidamento alla gravità.


L'aveva scoperto quando pilotava il biplano. Quando raggiungeva un’altitudine sufficiente e la convertiva all’improvviso in velocità, riusciva a superare i limiti dell’aereo.


Ma i rischi che una tale velocità comportava non potevano essere ignorati: spaziavano dal non riuscire più a sollevare l’aereo a vederlo disintegrarsi a mezz’aria.


Se Tilly non avesse sfruttato le sue capacità di osservazione per identificare il momento critico, non avrebbe mai osato fare affidamento ad una simile mossa durante il suo primo volo.


Ma anche così, le possibilità di catturare Fulmine erano ridotte.


Ripensò alle parole di Roland: basandosi sul propulsore, il prezzo per superare la velocità del suono era enorme per il motore a pistoni; in altre parole, i vantaggi non superavano gli svantaggi fino al punto in cui i propulsori furono sostituiti da reattori non appena questi furono messi in produzione. Però, Fulmine era capace di superare la barriera del suono in qualsiasi momento, quindi la disparità tra le due non era allo stesso livello.


E quindi aveva bisogno di un aiuto da fuori.


In seguito alla brusca discesa da un’altitudine molto alta, volarono verso le spesse e scure nuvole che si trovavano a 2500 metri da terra, come se vi si scontrassero contro.


La Fenice sfrecciò attraverso le nuvole nere.


In quel momento, la velocità dell’aereo superò i 900 km/h ed il tremolio della cabina di pilotaggio si estese alle ali. Tilly riusciva a sentirle fendere l’aria: la resistenza dovuta all’alta velocità rendeva l’aria non più eterea, ma simile ad un muro denso e spesso.


Si fece tutto buio.


Sapeva che la sua occasione sarebbe arrivata.


Si focalizzò sul controllare l’aereo. La forza sprigionata dai propulsori, a quella velocità, era simile ad una resistenza; una qualsiasi persona normale avrebbe pensato di risalire in fretta e non di scendere ancor di più. Solo Tilly era capace di mantenere il controllo sotto quei tremori violenti ed aumentare la velocità dell’aereo di un po’.


Nonostante l’aumento di velocità non era così grande, fu comunque sufficiente per azzerare la distanza con Fulmine.


Quando Fenice fu al proprio limite, volò fuori dalle nuvole!


Sotto di lei, le comparve di nuovo la vasta e sconfinata terra.


Fulmine sfrecciò fuori allo stesso tempo. Rispetto al suo vantaggio di 100 metri, adesso volava accanto all’aereo; dopo essersene resa conto, ruppe subito la barriera del suono ma la sua velocità diminuì nuovamente. Si voltò e si avvicinò alla cabina di pilotaggio.


“Come previsto da Sua Altezza.” L’espressione di Fulmine non mostrava alcun segno di abbattimento, anzi, aveva una traccia di ammirazione. “Avete davvero pensato di usare le nuvole.”


“Se fosse stato un po’ meno spesso, non sarei mai riuscita a raggiungerti.” Rise, mettendo l’aereo orizzontale.


Fin dall’inizio, il piano di Tilly era stato di lasciare che Fulmine giungesse ad una velocità stabile ed infine usare le nuvole come copertura per superarla; nonostante fosse stato solo per un istante, la Fenice era riuscita a colmare il divario.


“Un attimo, dove siamo?” La testa di Maggie spuntò fuori dal seno di Fulmine.


“Uh...” Tilly si guardò intorno, solo per rendersi conto che il terreno sotto di lei non era la Catena Montuosa Invalicabile, che si erano lasciate alle spalle. Erano state così prese dalla sfida che non si erano rese conto di quando fossero volante lontano, a nordovest. “Immagino da qualche parte nelle Pianure Fertili?”


“Probabile.” Fulmine tirò fuori un binocolo. “Ma è una parte di esse in cui non siamo mai venute. Considerando la rotta, ad est ci dovrebbe essere il confine tra il Regno del Cuore di Lupo ed Eterno Inverno, mentre il margine del continente dovrebbe essere...”


A quel punto, la sua voce si troncò.


“Cosa?”


Tilly seguì il suo sguardo ed impallidì.


Nascosta tra le nuvole e la nebbia c’era una montagna appena distinguibile, molto più alta ed imponente della Catena Montuosa Invalicabile; ma visto che ne aveva sentito parlare da Agatha e dal suo Gruppo di Esplorazione, non ne era proprio sorpresa, vedendola per la prima volta.


Ciò che la sorprese fu la cima.


Nuvole scure di un rosso cupo ne coprivano la sommità e si vedevano innumerevoli fulmini, come una tempesta di sangue fresco.


Non c’era alcun dubbio che non si trattasse di un fenomeno naturale.


Le nubi rosse fecero sentire Tilly terribilmente a disagio.






<em>Mithdran </em>








































                                


                                



