---
weight: 1385
title: Capitolo 1385- Stabilire un Accordo di Base
pubDate: 2025-08-07T11:37:51.089Z
tags:
    - rtw
---


Adesso era il turno di Roland di restare sorpreso.


Il suo lungo silenzio gli aveva fatto credere che le sue domande fossero state inutili. Non si sarebbe mai aspettato che la Signora degli Incubi avrebbe spiegato immediatamente e in dettaglio l’origine dell’isola sospesa. Il che lo aveva reso lento a reagire.


“Cos’è quella espressione?” Valkries aprì gli occhi e disse scontenta. “Non sto tradendo la mia razza, sto semplicemente accettando il modo di vedere le cose di Heathtalese. La Battaglia della Volontà Divina non assicura la continuazione della mia razza, ma garantisce che continueremo ad essere come dei pezzi degli scacchi per Dio. Quindi... fermare Dio è la cosa giusta da fare.”


<em>“Uhm, quella è chiaramente la mia posizione, no?”</em> Roland si grattò inconsciamente la nuca. Migliaia di anni fa, Mille Forme non era riuscita a stabilire una connessione con il Regno delle Menti, perciò da dove era riuscita ad ottenere tutte quelle informazioni? Roland sapeva che non poteva fare altro se non continuare ad ascoltarla.


“Esatto, finalmente hai capito questo punto.” Si ricompose subito e non risparmiò lo sforzo di assumere un’apparenza magnanima iniziando una stretta di mano. “Anche se Dio si è già accorto di noi, io credo che non sia ancora troppo tardi...”


Valkries non rispose alla sua stretta di mano.


“Ma prima vorrei farti una domanda.”


“Che cosa?”


“Se dovesse finire tutto come ha detto l’Oracolo, come hai intenzione di gestire la relazione tra le nostre razze?”


L’espressione della Signora degli Incubi si fece solenne. Roland si rese conto che questa domanda avrebbe determinato tutto. Il fatto che lei avesse posto questa domanda, provava il fatto che aveva iniziato a considerare la possibilità di una collaborazione e che stava davvero pensando ad una via d’uscita per la sua razza. Roland percepì addirittura una vaga sensazione che se lei non avesse accettato la sua risposta, si sarebbe separata dal Mondo dei Sogni con la forza, anche se dovesse risultare nella morte.


Dopo un momento di silenzio, Roland parlò: “Ad essere sinceri, non ci ho ancora pensato.”


Valkries si accigliò e rispose freddamente: “Quindi tutto quello che hai detto in precedenza lo hai fatto sul momento, e non hai mai creduto che avrei collaborato?”


“No, lo avevo preso in considerazione, ma questa faccenda è troppo complicata.” Sorrise amaramente. La sua risposta non era stata sufficiente, ma non era disposto a fabbricare una dolce scusa. Valkries non era una stupida e lui non era mai stato bravo ad inventarsi scuse. Invece di tentare di superarsi in astuzia, aveva preferito dire la verità. “La guerra tra gli umani e i demoni va avanti da migliaia di anni. Questa animosità non può essere rimossa in breve tempo ed è quasi impossibile ricreare il Mondo dei Sogni nella realtà. L’unica soluzione che mi viene in mente per ora, è quella di separare le due razze, dovreste lasciare per sempre il mondi degli esseri umani.”


“Per andare dove?”


“Questa è una questione che dobbiamo considerare con attenzione. Il mondo là fuori è enorme, credo che ci sia un luogo che i demoni potranno chiamare casa.”


I due guardarono a lungo verso l’un l’altra. Valkries ruppe il silenzio solo dopo che i loro caffè bollenti si furono raffreddati. “Se tu avessi reagito subito assicurandomi che avresti pensato a tutto, la probabilità che si trattasse di una trappola sarebbe stata molto alta. Adesso riesco a percepire quello che intendi fare davvero.”


“Ehm... non aver pensato ad una soluzione era la risposta giusta?”


“Puoi anche pensarla così.” La Signora degli Incubi esalò. “Devo ammettere che siamo su un ponte di legno sopra un abisso. Sia avanzare che ritirarsi porta a conseguenze imprevedibili. Ma anche se la speranza è poca, devo fare un tentativo, perché sono l’unica nella mia razza che può farlo.”


Roland notò che quando diceva quelle parole le sue mani si stringevano forte.


Era chiaro che in cuor suo non fosse determinata quanto le parole che aveva appena detto.


Al tempo stesso, sapeva che non era di certo una decisione facile. Per la maggior parte delle persone, era normale cadere nell’abisso. Quando non era possibile intravedere una via d’uscita, rinunciare ad andare avanti o a ritirarsi era una forma di liberazione.


“Non ridere troppo presto.” Valkries gli lanciò un’occhiata. “Il Dio che ha creato la Battaglia della Volontà Divina non se ne starà seduto a non fare niente. Se ha creato il mondo intero, non penso che tu abbia chance di vittoria. C’è anche la possibilità che alla fine entrambe le nostre razze andranno distrutte senza lasciare alcuna traccia.”


“Sono d’accordo.” Rispose Roland francamente. Ancora una volta porse la mano verso di lei. “Ed è per questo che siamo tutti insieme sul ponte di legno.”


Stavolta, la Signora degli Incubi allungò il braccio e gli prese la mano.


“Allora, risolviamo la questione sulla Divinità degli Dei.” Vedendo che erano giunti ad un accordo, Roland prese il telefono e ordinò una nuova tazza di caffè da portare via per Valkries. “Hai qualche modo per contattare Hect Zod? Possiamo provare a convincerlo a far tornare indietro l’isola sospesa, altrimenti potremmo permettere al Primo Esercito di presidiarla. Sarebbe perfetto perché dobbiamo dirigerci verso la Terra Senza Fondo.”


“Ormai è troppo tardi.” Valkries scosse la testa.


“Cosa?”


“La mia idea precedente di far entrare Hect Zod nel Mondo dei Sogni era una speranza di ottenere informazioni sul mondo reale e di convincerlo di questa possibilità. Non mi aspettavo che la situazione sarebbe peggiorata fino a questo punto. Lui crede nella proposta di Ursrook e molto probabilmente è lui ad aver convinto il Re a richiedere la Divinità degli Dei. La situazione così com’è ora è giunta in un punto senza ritorno.”


“Intendi dire...”


“Pensi forse che il Gran Signore del Cielo da solo sia capace di controllare l’asso nella manica della nostra razza? Quando la Divinità degli Dei avrà raggiunto il fronte occidentale, sarà impossibile farla tornare indietro. Per non parlare di Hect Zod, neppure io sarei in grado di convincere il Re e gli altri Gran Signori dei Demoni.” Valkries scrollò le spalle. “Inoltre, la mobilitazione della Divinità degli Dei causerà sicuramente una grande pressione. Se vuoi che Hect Zod la richiami indietro, le probabilità sono nulle. In altre parole, io sono l’unica in grado di collaborare con te e disposta a farlo... per il momento.”


“Per il momento?” Roland afferrò il significato nascosto dietro alle sue parole. “Hai altri mezzi per influenzare Hect Zod?”


Valkries non negò. “Io lo capisco; è impossibile che in circostanze non chiare sia disposto a disobbedire al Re e accollarsi tutti i rischi, ma non è difficile ricordargli di evitare i pericoli. Tipicamente, Hect Zod si preoccupa di più della sua stessa incolumità...”


Gli angoli delle labbra di Roland si arricciarono. Detto con parole buone, Hect Zod era un demone cauto; in parole cattive, era un codardo.


“Gli scriverò una lettera per fargli lasciare la Divinità degli Dei; è l’unica cosa che posso fare. Se riuscirai a recapitargliela, c’è un’80% o 90% di probabilità che mi ascolterà. Ma se le fiamme della guerra stanno già bruciando, non hai altre soluzioni se non quella di sconfiggere la Divinità degli Dei.” Valkries pronunciò le parole con attenzione. “Soltanto facendola cadere Hect Zod si renderà conto che la Battaglia della Volontà Divina non finirà bene e le probabilità che riuscirò a convincerlo aumenteranno sicuramente.”


“Quindi, deve restare vivo fino a quando la Divinità degli Dei sarà... distrutta. È questa la base della nostra collaborazione.” Spostò lo sguardo per evitare che Roland vedesse la sua espressione. “Se non ci riesci, consideralo come se non ti avessi detto niente.”






<em>Aris</em>
                                


                                



