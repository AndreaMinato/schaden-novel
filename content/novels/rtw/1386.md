---
weight: 1386
title: Capitolo 1386- Il Punto di Svolta
pubDate: 2025-08-07T11:37:51.089Z
tags:
    - rtw
---


Non appena si svegliò, Roland chiamò Tilly.


“Ho informazioni dettagliate sull’isola sospesa. Si tratta davvero di un prodotto dei demoni e la chiamano ‘Divinità degli Dei’.”


Tilly rimase sorpresa. Erano passate solo poche ore da quando gli aveva portato la notizia, da dove venivano le informazioni di Roland?


“In poche parole, ho dei mezzi speciali.” Roland sapeva bene dei suoi dubbi, ma il fatto della Signora degli Incubi intrappolata nel Mondo dei Sogni era complesso da spiegare, perciò aveva deciso di saltare le spiegazioni. “Le informazioni potrebbero essere in disaccordo, puoi usarle solo come riferimento. Dobbiamo ancora contare su di te per verificare la situazione attuale.”


Dopodiché fece una semplice schematizzazione della Divinità degli Dei.


“Quindi in realtà è una città fluttuante?” Chiese Tilly scioccata.


“Sì.” Roland annuì. “Ma molto più grande di una vera città.”


Secondo quanto aveva detto Valkries, quando il nucleo del potere magico si fondeva con gli obelischi che producevano Nebbia Rossa, il risultato sarebbe stato incredibile. Anche se non aveva preso parte nella costruzione della Divinità degli Dei, conosceva il piano alla perfezione. Per stabilizzare i parametri del nucleo, i demoni avevano fatto svariati tentativi, uno dei quali avvenuto circa cento anni fa alla Città di Tapunise era finito con la quasi totale distruzione della città. In un baleno, il violento potere magico aveva spaccato la terra e gli edifici erano stati rasi al suolo. Migliaia di demoni inferiori erano stati gettati in aria e, cadendo sulla terra, si erano ridotti in poltiglia.


Per evitare fughe di informazioni, il Re lo aveva etichettato come un incidente dovuto al potere magico. Nonostante i danni disastrosi, il piano non era stato arrestato, al contrario, lo avevano pure accelerato. Una delle ragioni era l’imminente Battaglia della Volontà Divina, l’altra era l’urgente bisogno dei demoni di liberarsi delle limitazioni dovute alla Nebbia Rossa. Grazie a quel disastro, i superiori si erano resi conto della possibilità del piano.


Il risultato finale era la Divinità degli Dei.


Il potere magico penetrava più di migliaia di chilometri nel sottosuolo e sollevava un pezzo di terra largo dozzine di chilometri, formando delle fondamenta stabili. Vista dall’alto sembrava un’isola fluttuante, ma dal basso, sembrava una montagna capovolta. Dopo innumerevoli revisioni del potere magico del nucleo, la Divinità degli Dei aveva acquisito la capacità di fluttuare e muoversi nel cielo.


Era grazie a questa caratteristica che i demoni la consideravano come l’unico modo per contrastare il Regno Cielo-Mare. Dopo aver conquistato il territorio umano, i demoni avrebbero guadagnato del tempo per riposarsi e riorganizzarsi, e anche per costruire altre Divinità degli Dei per ascendere in cielo e condurre un massivo esercito di Demoni Folli per attaccare il Regno Cielo-Mare.


Con queste informazioni, Roland si rese conto che i progressi delle altre razze in questi quattrocento anni non erano da sminuire. Nonostante avessero scelto percorsi tecnologici completamente diversi, non erano in alcun modo più deboli degli esseri umani.


Il potere magico era senza dubbio la forza con il maggior potenziale, la Divinità degli Dei ne era la prova. Spaccare la terra, gettare migliaia di edifici in cielo, oppure sollevare in aria un intero pezzo di terra. Tutto questo richiedeva un quantitativo di energia spaventoso. E i demoni ci erano riusciti attraverso gli esperimenti. Se quegli esperimenti venissero trasformati in un sistema con teorie scientifiche, il loro potere sarebbe destinato ad aumentare.


Valeva la stessa cosa per gli esseri umani.


Roland sapeva che dopo la guerra sarebbe stato cruciale sviluppare il ragionamento scientifico dietro al potere magico. Nonostante non avesse la minima conoscenza sulla magia, avrebbe potuto guidare le generazioni future nel campo della ricerca.


Questa era l’essenza della scienza.


Fintanto che qualcosa esisteva, poteva essere osservato e sperimentato.


“Anche se non ho la minima idea sul come hai ottenuto queste tue informazioni, sembrano sensate.” Tilly parlò dopo aver finito di ascoltarlo. “Quindi cosa consigli di fare per affrontare la Divinità degli Dei?”


“Prima di tutto, non teme la potenza di fuoco, perciò il Primo Esercito deve conservare le energie. Seconda cosa, i Cavalieri dell’Aeronautica saranno cruciali nella prossima battaglia.” Disse Roland lentamente. “C’è un modo per sconfiggerla, ma le probabilità di successo sono sconosciute.”


Anche se dovessero usare la Gloria del Sole contro l’isola fluttuante, i risultati finali potrebbero non essere quelli attesi. Ciò era stato più volte provato dalla storia. Durante l’Operazione Crossroads, i test di armi nucleari consistevano in due detonazioni di una potenza di circa ventitré chilotoni, uno nell’aria e uno sott’acqua. Il primo non era stato in grado di distruggere il bersaglio: un vascello di trecento metri, mentre la portata distruttiva dell’altro non era andato oltre i mille metri. Questi esempi provavano che di fronte a bersagli di grandi dimensioni, anche la potenza devastante delle armi nucleari venivano ridotte.


Inoltre, la Divinità degli Dei era molto più grande delle navi.


Equivaleva ad usare delle granate per bombardare la Catena Montuosa Invalicabile. Anche usarne un centinaio, il risultato sarebbe stato una semplice scheggiatura.


Nonostante un numero sufficiente avrebbe potuto risolvere tutti questi problemi, era comunque impossibile semplicemente per via della loro scarsa potenza. Considerando l’avanzamento tecnologico di Neverwinter, il limite era di dieci chilotoni.


Come risultato, Roland doveva formulare un altro piano in congiunzione con la necessità di usare la Gloria del Sole per completare l’attacco.


Il nucleo della Divinità degli Dei era senza dubbio l’obelisco che, in base alla spiegazione di Valkries, si trovava al centro della città. Per accumulare Nebbia Rossa, i demoni inferiori si radunavano intorno all’obelisco per scavare delle profonde fosse: dato che non erano capaci di usare la magia, questo era anche il loro lavoro principale. Essendo più densa dell’aria, la Nebbia Rossa calava gradualmente fino a formare degli Stagni di Nebbia Rossa che con gli anni si sarebbero espansi fino a diventare laghi.


Questo fece tornare in mente a Roland la città dei demoni che aveva visto in un frammento di memoria: numerose torri erano erette in cerchio intorno a una scogliera, al centro della fossa c’era della Nebbia Rossa cristallizzata. Probabilmente erano stati necessari millenni di sviluppo del lago perché raggiungesse quella profondità spaventosa dove l’immensa densità e pressione avevano causato la solidificazione in cristalli degli strati inferiori di Nebbia Rossa.


Ristrutturata nella Divinità degli Dei era una vecchia città, dove similmente, in fondo all’obelisco c’era un Lago di Nebbia Rossa. Quello era chiaramente il punto di svolta.


La Nebbia Rossa menzionata da Valkries era in accordo con le loro ipotesi e gli esperimenti: la Nebbia Rossa era essenzialmente una nebbia composta da un complesso di organismi microscopici che apparivano in quel modo per via della loro dimensione minuscola e virtualmente invisibile anche con l’ingrandimento. Al tempo stesso, questi minuscoli organismi possedevano un potere magico in grado di disperdere e divorare ogni sorta di potere magico che non provenisse dai demoni. Era per questo che Lily non era riuscita a controllarla.


La Nebbia Rossa possedeva numerose caratteristiche biologiche, come la paura del fuoco. Sotto le alte temperature, la Nebbia avrebbe cercato di scappare e assomigliando, dal punto di vista macroscopico, ad una decomposizione. Quando la temperatura raggiungeva un certo grado, la Nebbia avrebbe preso fuoco, non era diversa da forme di vita basate sul carbonio. Il punto di combustione era intorno agli 800-900 gradi, si poteva dire che possedevano un punto di combustione eccezionale.


L’unica differenza era che erano estremamente piccoli. Perciò, mescolati con l’aria potevano incrementare gli effetti degli esplosivi. Ascia d’Acciaio aveva già bruciato una volta la capitale del Regno del Cuore di Lupo, Città Tusk. Adesso doveva soltanto bruciare tutto il cielo.


La combustione della Nebbia Rossa avrebbe rapidamente diminuito l’energia e esaurito l’ossigeno circostante, perciò, le temperature iniziali dovevano essere abbastanza alte. In teoria, avere un grande quantitativo di bombe incendiarie avrebbe prodotto lo stesso effetto, ma in quel caso, per trasportare centinaia, se non migliaia, di secchi pieni di gasolio sulla Divinità degli Dei avrebbe avuto bisogno di una flotta di bombardieri.


Riguardo alla Gloria del Sole, indipendentemente dalla potenza, la temperatura del nucleo era un numero fisso.


L’unico problema da risolvere era come riuscire a superare il numeroso esercito di demoni e Bestie Diaboliche che proteggevano l’area ed arrivare sopra all’obelisco per lanciare una caduta precisa.


“Fintanto che abbiamo una possibilità,” l’espressione di Tilly si calmò, “indipendentemente dalle probabilità di successo, ci uniremo tutti per raggiungere l’obiettivo. Lascia fare a noi fratello. Porterò buone notizie al Quartier Generale.”


La sua fiducia fece nascere nel petto di Roland un’ondata di calore.


Fece una pausa e dopo essersi calmato, prese la penna d’oca ce un pezzo di carta. “Giusto, devo chiederti di passare una cosa alla Signorina Edith Kant.”


Dopo aver appoggiato la penna, non mise la lettera nella busta, al contrario, la passò a Tilly.


Quest’ultima le diede uno sguardo e non poté fare a meno di accigliarsi. “Le scritte qua sopra sono...”


“Caratteri demoniaci.” Rispose Roland tranquillamente.






<em>Aris</em>


<em> </em>


<em>https://it.wikipedia.org/wiki/Operazione_Crossroads</em>
                                


                                



