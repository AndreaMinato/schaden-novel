---
weight: 13870
title: Capitolo 1387- Trasmissione Wireless
pubDate: 2025-08-07T11:37:51.089Z
tags:
    - rtw
---


“Sono orribili.” Tilly contrasse le labbra.


Roland rise imbarazzato: se il linguaggio scritto dei Quattro Regni gli sembravano dei lombrichi aggrovigliati, la lingua dei demoni era anche più complessa, alcuni caratteri assomigliavano addirittura a simboli di stregoneria. In più, Roland si era affidato soltanto sulla memoria per riprodurre la lettera, e i suoi tratti e le sue linee non precise facevano sembrare il linguaggio ancora più disordinato. Chissà se Hect Zod sarebbe riuscito a capire quello che aveva scritto.


Aveva esposto i suoi dubbi a Valkries, ma la sua risposta era stata dura.


Valkries era convinta che sarebbe stato più fattibile se fossero stati gli esseri umani a riprodurre la lettera. Questo era l’unico modo per mandare informazioni: non solo avrebbe provato che lei non si era affatto persa nel Regno delle Menti, avrebbe anche rivelato che si trovava in uno stato di difficoltà. Se avessero invece usato la sua stessa calligrafia, avrebbero di certo allarmato il cauto Hect Zod: se avesse potuto mandare lettere, perché non uscire direttamente dal Regno delle Menti?


“Che cosa dice la lettera?”


“Dice al Gran Signore del Cielo di evitare di scatenare la guerra, perciò ho bisogno che lo Stato Maggiore trovi un modo per inviarla ai demoni.”


“Fratello, stai bene?” Tilly lo squadrò preoccupata. “Perché un Gran Signore nemico dovrebbe ascoltare le tue parole?”


“In ogni caso, provarci non costerà molto tempo e fatica...” Roland finse un’espressione di indifferenza. “E se dovesse funzionare?”


Difatti Roland aveva posto la stessa identica domanda alla Gran Signora degli Incubi. La sua risposta era stata che la durata della vita di un Demone Anziano spesso superava centinaia di anni e i loro usi e le loro abitudini avrebbero subito innumerevoli cambiamenti; perciò le loro parole scritte lasciavano un’impronta individuale. Queste “impronte” erano molto più affidabili di qualsiasi stemma o insegna.


Nella comprensione di Roland, l’idea generale era la stessa rispetto all’associare subito il gergo di internet ai giovani nati dopo gli anni novanta.


“E va bene.” Tilly mise via la lettera. “Poiché si tratta di una tua richiesta.”


Proprio quando si apprestava ad andarsene, il telefono del Laboratorio del Versante Settentrionale posto sulla scrivania dello studio squillò.


Roland alzò la cornetta. Era Anna.


Dopo averla ascoltata, rivelò un sorriso e disse a Tilly: “Non andartene subito oggi, passa la notte a Castello. Per coincidenza ho una nuova cosa da darti.”


***






Nel laboratorio, Tilly vide il “rivoluzionario” nuovo prodotto menzionato da Roland: due scatoline di legno squadrate.


Chiamarle scatoline non era un’esagerazione, non solo avevano coperchi e aperture, l’intero oggetto era largo circa trenta centimetri e poteva essere portato con una mano. Le dimensioni delle due scatoline erano molto lontane da quelle delle macchine rivoluzionarie che avevano fatto esultare il pubblico in ammirazione, e non possedevano neppure la grandiosità per essere definite “rivoluzionarie”.


L’unica differenza delle due scatoline rispetto alle scatole comuni, era che sul lato frontale c’erano file di pulsanti e manopole placcate in metallo.


“Queste...”


“Si tratta del dispositivo mobile di trasmissione senza fili.” Spiegò Anna. “È come una torre di ferro in miniatura, ma il vantaggio è che può direttamente ricevere i suoni e ovviamente ad una distanza maggiore.”


“Capisco... un momento.” Tilly guardò Roland stupefatta. “Questo è il nuovo dispositivo di comunicazione che hai menzionato in precedenza?”


Anche se le era già stato menzionato da tempo, Tilly non si aspettava di certo che il prodotto finale fosse così elaborato! Aveva immaginato che equipaggiato su un aeroplano avrebbe occupato uno spazio enorme. Dopotutto, le dimensioni massive del Progetto delle Torri di Ferro era esposto là fuori, riuscire a ridurle fino alla dimensione di un “Fuoco Celeste” sarebbe già stata un’impresa inconcepibile.


Roland notò i suoi dubbi e aprì il coperchio di una scatolina.


Davanti a lei comparvero fili e componenti intrecciati. Nonostante non conoscesse affatto la teoria, Tilly si rese conto che quella scatolina era qualcosa di completamente diverso dai macchinari costruiti in precedenza.


“Possiamo considerarlo come il primo vero strumento elettronico del mondo. Anche se i motori elettrici, le luci, i telefoni e il telegrafo hanno usato le correnti elettriche prima di questo, essenzialmente trasformano semplicemente l’energia elettrica in un’altra forma per funzionare.” Spiegò Roland. “Ma questo possiede un sistema di circuiti elettrici indipendenti e usa le correnti elettriche per controllare altre correnti elettriche. È come sostituire gli ingranaggi, le viti e i cuscinetti con componenti elettroniche. Questa dimensione è già considerata grande.”


“Stai insinuando che la mia maestria non è all’altezza degli standard?” Anna gli lanciò un’occhiataccia.


“Ahem... non intendo questo.” Roland diede due colpi di tosse. “L’Ufficio di Progettazione non ha creato un design abbastanza raffinato.”


“È tutto grazie a Sorella Anna che ha lavorato giorno e notte se il prototipo è stato completato così velocemente.” Aggiunse l’assistente, Lucia. “In primo luogo, i tubi a vuoto dovevano mantenere il vuoto e molti altri componenti andavano inseriti. Sarebbe stato impossibile senza l’aiuto del suo Fuoco Nero.”


Il nucleo del trasmettitore-ricevitore era il tubo a vuoto usato per amplificare, rilevare e vibrare. Era anche il segno che indicava l’entrata dell’umanità nell’era dell’elettronica e Roland sapeva bene quanto era stato difficile raggiungere questi risultati. I rottami metallici ammassati fuori dal Laboratorio del Versante Settentrionale ne erano la prova. Inoltre, nel campo dell’ingegneria elettronica difficilmente riusciva a guidarli come faceva in precedenza. Gran parte del progetto aveva fatto affidamento su Anna che aveva proceduto lentamente per tentativi ed errori.


La realtà dei fatti provava che la sua precedente idea di un trasmettitore-ricevitore a onde corte non era altro che una bella fantasia. In futuro, Anna si sarebbe dovuta concentrare sui grandi bombardieri. Riuscire a trovare il tempo per creare i tubi a vuoto per i Cavalieri dell’Aeronautica poteva già essere considerato un miracolo.


“Posso provarlo?” Chiese Tilly impaziente.


“Certamente.” Anna sorrise e annuì.


Subito dopo, i tre si separarono dentro e fuori dal laboratorio e iniziarono a discutere vivacemente. L’edificio si riempì di un’atmosfera serena.


Grazie all’ambiente elettromagnetico estremamente pulito di quest’era, la portata del prototipo di trasmettitore-ricevitore superava facilmente i due chilometri, che aumentavano ancora di più se si trovavano in aria. Nonostante il dispositivo fosse soggetto a disturbi quando venivano usati i trasmettitori a scintilla per inoltrare i messaggi, eccetto nei casi di messaggi urgenti, i mittenti potevano scegliere di inviare telegrammi ad intervalli prestabiliti. Escludendo i momenti in cui i Cavalieri dell’Aeronautica erano in azione, le probabilità di conflitti erano inesistenti.


Agli occhi di Roland, il successo del trasmettitore-ricevitore senza fili era molto più importante rispetto ai nuovi cannoni automatici da 20mm: sostanzialmente, le comunicazioni in tempo reale permettevano la coordinazione tra piloti per eseguire tattiche aeree. Con una coordinazione precisa, la potenza della flotta aerea sarebbe praticamente aumentata moltissimo. Si poteva anche dire che soltanto dopo aver imparato ciò i Cavalieri dell’Aeronautica potessero essere considerati dei veri soldati dell’aeronautica militare.


Ovviamente anche Tilly aveva notato questo punto. Dopo aver interrotto l’esperimento con un certo malincuore, la sua richiesta si trasformò dal chiedere il suo aereo personale al voler avere più trasmettitori-ricevitori senza fili.


All’alba del giorno successivo, salì a bordo della Fenice con i due prototipi.


Quando la sagoma rossa svanì nel bianco orizzonte, i raggi dell’alba penetrarono attraverso le nubi sparse con migliaia di fasci di luce calda e dolce.


I Mesi di Demoni che erano durati quasi quattro mesi erano finalmente finiti.


Al tempo stesso, la Luna di Sangue appesa in alto nel cielo era svanita senza lasciare tracce, come se non fosse mai esistita.


Ma Roland sapeva che la guerra non era finita.


Diverse centinaia di anni fa, quando la Luna di Sangue aveva illuminato la terra, i demoni avevano colto l’occasione per erigere i loro obelischi, attendendo con pazienza che le colonne crescessero fino a diventare imponenti monumenti. Soltanto dopo aver creato un punto d’appoggio stabile avevano ufficialmente dato inizio all’assalto.


La battaglia del destino rivelava la sua vera ferocia soltanto in quei momenti.


Oggi, l’umanità si ritrovava ancora una volta di fronte allo stesso precipizio.


Ma adesso, gli esseri umani non erano più gli stessi del passato.


Lui ne era convinto, stavolta, la storia non si sarebbe ripetuta.






<em>Aris</em>
                                


                                



