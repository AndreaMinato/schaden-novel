---
weight: 1392
title: Capitolo 1392- Combattimento Coordinato
pubDate: 2025-08-07T11:37:51.089Z
tags:
    - rtw
---


Il clima in cima alla Catena Montuosa Invalicabile era sempre più lento rispetto a quello ai piedi delle montagne.


In passato, Artiglio di Gatto non capiva mai il significato di questa frase, ma adesso, dopo averlo sperimentato di persona, finalmente riusciva a comprenderlo.


Dopo la fine dei Mesi dei Demoni, la maggior parte delle città e delle cittadine entrò nella fase del disgelo, dove la pioggia sgocciolava pian piano, la rottura del ghiaccio si poteva udire ovunque, e nuovi germogli spuntavano nel terreno umido lungo i cigli delle strade. Ma in cima alle montagne, tutto rimaneva com’era. Ricoperte in gran parte dalla candida neve e con qualche stalattite di ghiaccio, più alta di un uomo adulto, appesa alla sommità delle pareti di ghiaccio, quelli che percorrevano i piccoli sentieri in basso avevano il costante timore che gli spessi e solidi ‘aghi’ avrebbero potuto improvvisamente cadergli addosso.


Se non fosse stato per Colibrì e le Streghe della Punizione Divina, per loro sarebbe stato impossibile trasportare in tempo le armi pesanti verso il luogo designato.


Ma ciò che spaventava Artiglio di Gatto era il bersaglio della missione, la fortezza mobile dei demoni.


Era proprio troppo grande.


Nonostante fossero chiaramente separati da oltre 20 chilometri, non occorreva il telescopio per scorgere l’Isola Volante. Occupava praticamente metà del cielo settentrionale, in completa disarmonia con ciò che la circondava che poteva essere il suo profilo o la sua presenza. Le rocce esposte all’esterno erano nere come la pece e vi erano spigoli che sporgevano fuori come lame. Era in netto contrasto con la rinnovata Pianura Fertile sottostante.


La Nebbia Rossa aleggiava nell’aria sopra l’isola. La sua concentrazione era maggiore intorno al centro di essa e si diffondeva lentamente. Pochi soffi erano rimasti ad aleggiare nella periferia, cadevano a cascata e seguivano la topografia dei torrenti. Vista da lontano, la nebbia somigliava a dei nastri rossi appesi tutti intorno.


Questo enorme oggetto metteva Artiglio di Gatto estremamente sotto pressione.


In passato, questa distanza di 20 chilometri avrebbe significato assoluta sicurezza, entrambe le parti si sarebbero viste come piccole macchie scure nel grande terreno, azzerando le possibilità di potersi scoprire o combattere a vicenda. Ma, al momento, la distanza sembrava percorribile e Artiglio di Gatto sentiva che avrebbe potuto essere polverizzato dalla montagna fluttuante in qualsiasi momento.


In confronto alla fortezza del nemico, la posizione e i cannoni degli umani sembravano essere insignificanti.


Il Quartier Generale avrebbe dovuto tenere questo in considerazione, ecco perché avevano riunito i funzionari che avrebbero seguito l’esercito in battaglia.


Riportò il suo sguardo sul sentiero nascosto ed espirò una nuvoletta di nebbia.


Respiri lenti e profondi lo aiutavano ad alleviare il suo nervosismo e la sua ansia; era un qualcosa che Sua Maestà Roland gli aveva insegnato ripetutamente.


“Cosa c’è che non va? Hai paura?’’ Jop arcuò la schiena e gli si avvicinò.


‘’Stronzate!” Artiglio di Gatto lo guardò male. ‘’Come potrei avere paura?’’


‘’Non è qualcosa di cui vergognarsi.’’ Quest’ultimo impugnò un telescopio e guardò fuori da una vedetta per un’osservazione migliore. ‘’Sinceramente, questo mi ricorda la scena in cui la Squadra di Artiglieria ha affrontato la carica della cavalleria della Fortezza Longsong.’’


Artiglio di Gatto sussultò.


Naturalmente, non avrebbe mai dimenticato l’esperienza della sua prima guerra. Allo stesso modo, si era svolta subito dopo i Mesi dei Demoni e lui aveva combattuto contro nemici aggressivi e prepotenti. Aveva quasi fracassato i proiettile contro i suoi stessi piedi più di una volta mentre li trasportava sul campo di battaglia. Prima di diventare parte dell’esercito, non avrebbe mai immaginato di riuscire a stare perfettamente in piedi davanti ad una carica di cavalleria e di riuscire persino a confrontarsi con loro a testa alta, invece di spaventarsi al punto da cadere in ginocchio e di implorare pietà o correre via.


Questo nonostante all’epoca le sue gambe stessero tremando, pensando di essere condannato.


Ma stavolta, il nemico si era tramutato in un’isola volante.


Quando i suoi ricordi si sovrapposero alla realtà, scoprì che il suo polso era tornato alla normalità.


‘’Ricordo tutto ora. Al tempo, eri così spaventato da balbettare.’’


‘’Heh, non fare commenti su di me, anche il Comandante Van’er non se la passava bene.’’ Gli occhi di Jop rimanevano fissi sul suo bersaglio. ‘’Ma almeno, non dimenticammo mai di sparare, e questo fu sufficiente.’’


Artiglio di Gatto annuì in assenso.


Infatti, non c’era niente di male nell’avere paura, a condizione che avessero portato a termine i loro incarichi e tenuto fede alle loro responsabilità. Che i loro nemici fossero nobili soldati a cavallo o un’isola volante, l’unica cosa che gli era richiesta di fare era avviare i cannoni.


‘’Aspetta, c’è movimento nella fortezza!’’ Jop abbassò improvvisamente la voce, ‘’Bestie Diaboliche, i demoni stanno facendo una mossa!”


‘’Di già?’’ Artiglio di Gatto si irrigidì, non avevano ancora raggiunto il loro effettivo poligono di tiro. Se fossero stati scoperti dai demoni, la loro operazione avrebbe molto probabilmente fallito.


‘’Stanno mobilitando un’enorme forza dei Cieli.’’ Jop ingoiò un sorso di saliva. ‘’Penso ce ne siano più di un centinaio!”


Sollevò immediatamente il suo telescopio per vedere gli innumerevoli puntini neri volare fuori dalla Nebbia Rossa e assemblarsi in una formazione alle porte dell’Isola Volante. Questa scena era molto familiare ad Artiglio di Gatto. Il nemico stava ovviamente smistando le sue forze ed era sul punto di lanciare un attacco. Ma c’era qualcosa che non andava sul punto di raccolta dei demoni.


I due si guardarono e reagirono contemporaneamente. ‘’Hanno scoperto il nostro finto accampamento!”


In confronto a quello vero, l’altro che avevano allestito anticipatamente era composto da qualche cannone. Tuttavia, quei cannoni erano falsi, fatti con tronchi e vernice, non era stata usata alcuna rete mimetica. In quel momento, sembrava che il piano stesse dando dei risultati!


Stando ad esso, i nemici provenienti dal cielo avrebbero affrontato i Cavalieri dell’Aeronautica.


Senza dubbio, le abilità in combattimento dei loro commilitoni erano eccezionali, avrebbero attirato i nemici donandogli un lungo periodo di occultamento.


‘’Chissà se hanno notato i movimenti dei nemici.’’ Borbottò Artiglio di Gatto. Dato che l’isola volante trasportava la sua stessa Nebbia Rossa, non c’erano streghe disposte a viaggiare con le forze d’assalto, impedendo alla Squadra di Artiglieria di avere un mezzo di comunicazione con le truppe principali. In confronto a Fulmine e Maggie che supportavano l’intero campo di battaglia, il loro campo visivo in quel momento si era indubbiamente ristretto con un ampio margine. Ma dopo aver considerato che tali circostanze si sarebbero verificate spesso in futuro, Artiglio di Gatto poteva solamente abituarsi velocemente al cambiamento.


‘’Rilassati.’’ Jop serrò i pugni e disse: ‘’Devi solo tenere a mente chi sta guidando i Cavalieri dell’Aeronautica!”


‘’Qui è Maggie, ho notato delle strane manovre da parte dei demoni, gruu!” Il resoconto del Gruppo di Esplorazione risuonò nella cabina di pilotaggio di Tilly. ‘’Direzione, ore 3 ad est; quantità, un 103. La formazione ha grandi Bestie Diaboliche tra loro, e ce n’è più di una, gruu!”


‘’Ricevuto.’’ Tilly versò comodamente del potere magico nell’altro Sigillo dell’Ascolto. ‘’I nemici si stanno muovendo, non trascurate le probabilità di Occhi Demoniaci. Gabbiano, continua a girare intorno alla zona e aspetta ulteriori istruzioni.’’


‘’Afferrato.’’ Le rispose Andrea. ‘’Stai sparando?’’


‘’Uh-uh,’’ rispose Tilly casualmente. ‘’Aiutami a chiedere a Shavi se controllare un aeroplano è una bella sensazione’’


‘’Vostra Altezza, quando siete tornata? Continuo a sentirmi come se potessi cadere in ogni momento!” I singhiozzi di Shavi si sentivano debolmente nel Sigillo dell’Ascolto.


‘’Concentrati!” La voce di Wendy la interruppe. ‘’Controlla l’asta proprio come nell’addestramento. Ti aiuterò io con il resto.’’


Dopo aver ricevuto la Fenice, Tilly cercò immediatamente un successore. In confronto al lavorare dietro le quinte, sperava di potersi vendicare personalmente in nome di Cenere. Alla fine, Shavi aveva preso il suo pesante fardello e aveva persino stabilito un nuovo record per il minor tempo impiegato nel passaggio da apprendista a vero pilota. Certamente, oltre alla sua ‘guida entusiasta’, il controllo persino più abile di Wendy sul vento giocava un ruolo cruciale. Finché l’aereo non fosse stato gestito in maniera sconsiderata, per il velivolo sarebbe stato difficile riscontrare dei problemi con il suo supporto.


‘’Uhm, la situazione è più o meno questa.’’ Andrea si diede un colpetto sulla fronte e disse: ‘’A parte qualche problema da parte di Hill, gli altri sono a posto.’’


‘’Molto bene, allora io vado.’’


‘’Tilly!” SI sentì la voce di Andrea all’improvviso.


‘’Sono in ascolto.’’


‘’Ricorda di fare attenzione.’’


Tilly sorrise. ‘’Sì, come dovreste fare anche voi.’’


Allungò la mano, aprì l’interruttore per il trasmettitore-ricevitore, girò la frequenza verso il canale pubblico e prese la radio. ‘’Fate tutti attenzione. Sono apparse le Bestie Diaboliche. Procederemo secondo il piano e le intercetteremo, il cielo appartiene a noi!”


Nonostante il ‘Fuoco Celeste’ avesse solo due serie di trasmettitori-ricevitori, erano abbastanza da dividere tra i tre squadroni ed eseguire un’intercettazione stile forbice.


‘’Capitano del Secondo Team, Good, ricevuto.’’


‘’Capitano del Terzo Team, Hinds, ricevuto.’’


‘’Adesso, attaccate!” Tilly premette sull’acceleratore e portò il team del 25 ‘Fuoco Celeste’ a separarsi dalla traiettoria di Gabbiano. Volavano ad alte velocità verso nord-ovest.


<em>Haru</em>
                                


                                



