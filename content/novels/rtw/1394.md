---
weight: 13940
title: Capitolo 1394- Stelle tra le Montagne
pubDate: 2025-08-07T11:37:51.090Z
tags:
    - rtw
---


“Cosa... diamine sono quegli affari?”


Fulmine, che volava lì vicino in costante osservazione della Divinità degli Dei, notò subito quei bizzarri cambiamenti.


Maggie fissò a lungo quelle steli prima di rispondere. “Gruu... hanno scavato fuori le colonne di pietra che erano sotterrate nel suolo?”


Dall’alto, quelle steli di colore scuro sembravano a dei pilastri eretti, ma era troppo strano perché erano eretti a metà. Inoltre, dal modo in cui giravano a spirale sull’isola fluttuante formando un accerchiamento ordinato, si capiva chiaramente che dovevano avere uno scopo.


Un forte senso di disagio emerse nel cuore di Fulmine.


Attivò subito due sigilli: “Qui è il Gruppo di Esplorazione! Abbiano avvistato strani cambiamenti sull’isola fluttuante! Ripeto, sta succedendo qualcosa di strano sull’obiettivo!”


“Qui Fenice, ricevuto.” La risposta di Tilly arrivò subito. “Ho anche notato delle nuvole di polvere sulla superficie. Per favore, continuate ad osservare, informerò i Cavalieri dell’Aeronautica di mantenere un alto livello di allerta.”


“Qui Gabbiano.” Parlò Andrea. “Puoi descrivere la situazione in dettaglio?”


“Uhm...” Fulmine organizzò i pensieri e rifletté prima di parlare. “Alcuni di questi pilastri neri spuntano dal bordo dell’isola. Somigliano alle torri nelle città dei demoni. Non riesco a stimare le loro dimensioni, ma sono assolutamente giganteschi...”


In quell’istante si stupì.


Una delle steli brillò di una luce blu accecante. Pareva essere emessa dall’interno e nel frattempo aveva illuminato le mura di cristallo esterne. A seguire, dalle steli venne sparato qualcosa verso il cielo alla velocità della luce!


“Quei pilastri sono cavi, gruu!” Esclamò Maggie.


“Eh? Cosa è cavo?” Andrea non riusciva a capire.


Fulmine gridò con tutta l’aria che aveva nei polmoni: “Flotta, evacuate subito!”


L’oggetto sparato superò loro due a gran velocità, disegnando una lunga parabola prima di entrare sul campo di battaglia. Adesso poteva vederlo chiaramente. La cosa che era stata sparata era una colonna di pietra identica agli “aghi” prodotti dalle Creature Mostruose Ragno, ma era svariate volte più grande! Al tempo stesso era anche rivestita da uno strato di potere magico e scintillava mentre viaggiava ad alta velocità.


Di fronte all’attacco improvviso, entrambe le fazioni andarono momentaneamente nel panico. Virarono e scesero in picchiata uno dopo l’altro con la speranza di riuscire ad evitare nel minor tempo possibile il proiettile che stava arrivando.


Su nel vasto cielo, sia i “Fuoco Celeste” che le Bestie Diaboliche non erano altro che dei puntini insignificanti. La colonna di pietra percorse una distanza di oltre dieci chilometri, attraversò il campo di battaglia facendo a pezzi soltanto una Bestia Diabolica già ferita e indebolita e infine andò a colpire il terreno.


<em>“Tutto qui?”</em> Fulmine si sorprese.


Avevano sparato da quella distanza un proiettile del genere ma che non esplodeva né si suddivideva in una pioggia di aghi di pietra. Speravano davvero di poter abbattere tutti i Fuoco Celeste in quel modo? Era come cercare di uccidere le zanzare agitando un bastoncino di legno.


Ma prima che potesse tirare un sospiro di sollievo, Maggie usò i suoi artigli per farle girare la testa verso il punto in cui era atterrata la colonna.


“Guarda lì, gruu!”


Non appena il suo sguardo cadde sulla falsa formazione di cannoni, capì subito la situazione.


Fin dall’inizio, l’obiettivo dei demoni era la formazione di artiglieria!


La colonna di pietra si era direttamente schiantata nella formazione ed era esplosa in un’abbagliante luce blu. Il colpo sulla cima della montagna aveva alzato una nebbia alta diversi metri. Il pesante suono prodotto non era da meno rispetto agli spari dell’artiglieria. Per via della dimensione gigantesca, la colonna di pietra non si arrestò subito, ma rotolò per quasi un centinaio di metri, distruggendo tutto quello che trovava sul percorso.


In un solo istante, la formazione era stata ridotta in polvere.


Fulmine ansimò.


Se fosse stata la formazione reale, non sarebbe forse stato un disastro?


“Fulmine, per favore rispondi, cosa succede laggiù?” Chiese Andrea ansiosa. “Tilly è in pericolo?”


“No, gli aerei sono tutti al sicuro, ma è meglio se adesso non la disturbi.” Fulmine volse lo sguardo verso la battaglia aerea. Dopo il passaggio della colonna di pietra, entrambe le fazioni avevano assunto le formazioni, il loro scontro non era ancora finito. La sua espressione si fece seria quando si girò verso la formazione falsa. “Ma le unità di terra... temo che siano in grossi guai!”


Chiaramente quella non era una comune colonna di pietra.


In mezzo alla nebbia di neve, la luce blu si offuscò fino a svanire completamente. Proprio allora, la superficie della colonna andò via, rivelando una composizione interna simile alla carne.


Vide vagamente qualcosa zampettare fuori dalla colonna di pietra.


“Li hai visti?” Si diede un colpo sulla fronte.


Maggie alzò la testa e fissò per un bel po’. “Si... sono Demoni Ragno, gruu! Piccoli Demoni Ragno, gruu!”


***






Artiglio di Gatto e Jop assistettero all’intera scena di come la formazione falsa era stata distrutta. La loro visuale era limitata e non sapevano con chiarezza che cosa fosse caduto dal cielo, ma la neve che si era alzata e l’eco che continuava a riverberare sull’altra montagna erano estremamente chiari. Non erano più al sicuro oltre i diciotto chilometri che avevano calcolato come distanza sicura dalla fortezza mobile. I demoni erano riusciti a centrare l’esca, perciò, allo stesso modo sarebbero riusciti a colpire loro.


“Capitano, i nemici sono entrati nella portata di tiro!” Avvisò un osservatore nascosto in un’altra postazione. “Non ci sono deviazioni nei movimenti dell’isola fluttuante, i tre cannoni sono pronti a fare fuoco!”


Artiglio di Gatto si morse il labbro e guardò verso Jop.


Scegliere di aprire il fuoco in quel momento era senza dubbio un enorme rischio, ma se decidessero di ritirarsi, l’intero piano ideato dal Quartier Generale e le valorose battaglie dei Cavalieri dell’Aeronautica sarebbero andati sprecati.


“Ci sono momenti in cui non è compito nostro preoccuparci se le nostre azioni saranno efficaci o meno.” Jop disse lentamente annuendo.


Non c’era niente di sbagliato nell’avere paura.


Valeva lo stesso per i fallimenti.


La cosa più importante era portare a termine il loro dovere di soldati.


E il loro dovere era quello di scatenare i cannoni.


Artiglio di Gatto trasse un profondo respiro, uscì al posto di vedetta e soffiò il fischio dell’operazione!


“Andate immediatamente nelle vostre postazioni, completeremo il nostro bombardamento prima che il nemico possa rendersene conto! Muovetevi, muovetevi! Datevi una mossa, facciamo vedere ai Cavalieri dell’Aeronautica chi è il vero asso nella manica!”


Le postazioni deserte dove non si vedeva anima viva vennero subito occupate da numerose persone. Vennero tolti i teli mimetici bianchi neve, rivelando i freddi e scintillanti cannoni. Diversamente dalle repliche in legno, queste armi da guerra d’acciaio emanavano un senso di oppressione indipendentemente da dove e quando apparivano.


Senza aver bisogno del sollecito di Artiglio di Gatto, tutti portarono a termine il caricamento delle cariche e prepararono le funi in attesa dello sparo. L’intero processo si svolse con naturalezza e senza intoppi, diversamente da quando avevano combattuto contro la cavalleria di Longsong.


Esatto, Artiglio di Gatto non era l’unico ad essere cresciuto.


Le truppe erano diventate una forza in grado di influenzare il destino dell’umanità.


“Rapporto, i cannoni uno, due e tre sono pronti al fuoco!”


Artiglio di Gatto guardò verso l’opprimente isola fluttuante e sputò della saliva.


“Aprite il fuoco!”


Esplosioni assordanti risuonarono sulle vette.


Le fiamme prodotte dai colpi di cannone sembravano scintillanti stelle tra le montagne!






<em>Aris</em>
                                


                                



