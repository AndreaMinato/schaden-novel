---
weight: 1395
title: Capitolo 1395- Intercettazione Ravvicinata
pubDate: 2025-08-07T11:37:51.090Z
tags:
    - rtw
---


Non c’era da aggiustare la mira o tirare spari di prova. L’unica cosa che la squadra di assalto doveva fare era sparare più colpi nel minor tempo possibile!


Tutti mostrarono appieno le tecniche apprese negli addestramenti giornalieri.


Nonostante le cariche fossero state impacchettate in piccole quantità, con conseguente riduzione della velocità di lancio, gli esperti di artiglieria riuscivano a mantenere uno standard di quattro colpi al minuti con tre cannoni. La piccola disparità tra i cannoni creava un senso di continuità negli spari, producendo rombi ripetuti che echeggiavano tra le montagne come una tempesta di mezza estate.


“Hanno aperto il fuoco, gruu!” Maggie non poté fare a mano di abbracciare la testa di Fulmine.


“Sì.” Rispose lei. Era preoccupata per il Primo Esercito. Sapeva che i soldati avessero visto la distruzione della posizione esca, ma ciononostante, nell’unità di assalto si erano fatti forza e avevano comunque scelto di eseguire e completare la loro missione. Fulmine sapeva che doveva adempiere alle proprie responsabilità e portare a termine l’investigazione.


Nonostante i pochi cannoni, la potenza prodotta non era affatto insufficiente. I nemici non si aspettavano che la Divinità degli Dei venisse colpita dal contrattacco degli umani. Quando i colpi dell’artiglieria atterrarono nella città, numerosi demoni si erano sparpagliati in preda al panico. Era evidente che oltre al gran numero di truppe che presidiavano la fortezza mobile ci fossero anche moltissimi demoni inferiori.


Oltre a ciò, Fulmine notò delle sagome umane in mezzo alla Nebbia Rossa.


Questo confermava la teoria avanzata dallo Stato Maggiore: i demoni spostavano e controllavano gli umani con uno scopo. Ma non c’erano rimpianti o ripensamenti: gli annunci di Graycastle e l’evacuazione andava avanti da più di mezzo anno. La maggioranza di quelli che insistevano a restare nel Regno dell’Eterno Inverno erano i nobili fermamente contrari a Roland e i loro sottoposti. Avevano preferito armarsi contro la loro stessa specie piuttosto che combattere il dominio dei demoni.


Usando le parole di Edith, loro avevano occhi soltanto per il proprio minuscolo profitto personale, e per ottenerlo erano disposti persino a vendere il futuro della loro stessa razza.


La continua avanzata della Divinità degli Dei permetteva ai proiettili dell’artiglieria di raggiungere il centro della città, ma a causa della concentrazione di Nebbia Rossa, Fulmine non riusciva ad osservare i risultati con chiarezza.


Poteva chiedere aiuto a Sylvie, che al momento si trovava a bordo del Gabbiano, ma così facendo avrebbero allertato gli Occhi Demoniaci nascosti in città. Se i loro sguardi si fossero incrociati, la posizione del Gabbiano sarebbe stata scoperta. Nonostante i continui attacchi della squadra di assalto, il disagio che provava non si dissipava. Sentiva che l’attacco che i demoni avevano preparato per tanto tempo non sarebbe finito in così poco tempo.


Mentre era presa dall’esitazione, la Divinità degli Dei iniziò lentamente a ruotare.


Un’altra colonna di pietra eretta prese la mira in direzione della formazione di artiglieria.


Il suo cuore sprofondò. Le sue preoccupazioni presero vita. Era impossibile che alcuni Cannoni Longsong e il Gabbiano riuscissero ad impedire al nemico di sparare. I Cavalieri dell’Aeronautica erano bloccati a combattere contro le Bestie Diaboliche; l’unità di artiglieria non era in alcun modo capace di evitare la distruzione incombente.


“Maggie, lascio a te l’investigazione.” Strinse i denti.


“Gruu?”


Senza altre spiegazioni, Fulmine lanciò in aria il piccione posato sulla sua testa e caricò verso il basso, accelerando fino alla velocità del suono. Le unità di terra non avevano a disposizione un Sigillo dell’Ascolto, perciò lei era l’unica che poteva avvertirli!


Coprì in un baleno la distanza di migliaia di metri. Mentre la gigantesca colonna di pietra veniva sparata in cielo seguito da un abbagliante potere magico!


“Tutti al riparo! Svelti!” Fulmine volò attraverso la formazione gridando con tutta l’aria che aveva nei polmoni. “I nemici hanno scoperto questo posto e la colonna di pietra è quasi qui! Trovate un posto in cui nascondervi!”


“È la Signorina Fulmine...” Artiglio di Gatto soffiò subito il fischio. “Abbandonate subito le postazioni! Questo è un ordine, evacuate le postazioni!”


Non appena ricevettero l’ordine, gli artiglieri si voltarono e corsero a massima velocità verso i bunker. In quel momento, la colonna di pietra stava già proiettando la propria ombra al centro della formazione.


Dopo che tutti gli artiglieri che riusciva a vedere erano evacuati, Artiglio di Gatto corse verso il posto di vedetta più vicino, ma nello stesso momento, la scintillante colonna blu si fracassò precisamente sui Cannoni Longsong con una potenza incredibile! Il potente impatto fece tremare tutta la montagna, mentre i cannoni che avevano ricevuto un colpo diretto vennero ridotti in tanti componenti sparpagliati.


Stavolta la colonna di pietra non rotolò, ma formò un’enorme fossa nel terreno: era dovuto al fatto che alcune trincee e bunker sotterranei erano crollati.


“Coff, coff...” Artiglio di Gatto tossì mentre usciva dal mucchio di neve. Le violenti scosse che dai suoi piedi gli avevano attraversato tutti il corpo erano state insopportabili. In quell’istante, gli era persino parso che i suoi organi interni si fossero spostati. Per fortuna, oltre alle mani e alle gambe che tremavano non sembrava che ci fosse qualcosa che non andasse.


“Datemi un rapporto sulle vittime e agite secondo il piano.” Artiglio di Gatto tirò su un soldato e ordinò: “Diffondete l’ordine!”


“Sissignore!”


“Jop, dove sei? Coff... se mi senti rispondi!” Non appena lo chiamò, udì chiaramente il suono di una mitragliatrice.


Che cosa succede?


I nemici stanno attaccando la vetta?


Prima ancora che riuscisse a rendersi conto della situazione, sentì dall’alto l’avvertimento di Fulmine.


“Fate attenzione, dentro la colonna ci sono demoni nascosti! Loro sono il vero attacco!”


Demoni... nascosti dentro la colonna?


Artiglio di Gatto prese subito il fucile che portava sulla schiena, tolse la sicura e si precipitò di corsa verso il percorso di ritirata designato. La squadra di artiglieria si trovava nelle retrovie e raramente venivano equipaggiati con i fucili, ma stavolta avevano preso in considerazione il rischio di un attacco ravvicinato. Ogni soldato era stato equipaggiato con un fucile, in più c’erano anche due squadre di acciarini a proteggerli.


I primi a reagire furono ovviamente i tiratori veterani.


Quando la neve alzata si posò, Artiglio di Gatto notò che alcuni membri della squadra delle mitragliatrici avevano già ingaggiato il combattimento, bloccando la zona che collegava la valle con il centro della formazione.


I nemici erano dei Demoni Ragno in miniatura che non avevano mai visto prima d’ora.


I Demoni Ragno uscivano dalla colonna di pietra aperta e si avventavano verso la linea difensiva contro la pioggia di proiettili. Erano alti poco meno di metà persona e assomigliavano molto ai Demoni Ragno corazzati che erano comparsi in precedenza al Porto all’Estremo Nord. Le loro teste e le zampe anteriori erano ricoperte da lastre di Pietranera e riuscivano a pararsi dai proiettili mentre si continuavano a muoversi agilmente.


Oltre a ciò, erano in grado di sparare aghi di pietra come una sorta di attacco a lungo raggio, proprio come i Demoni Ragno comuni. Ma prima di sparare, dovevano aprire l’armatura sulla testa, questo dava ai soldati l’opportunità di lanciare colpi fatali.


Artiglio di Gatto si unì alla squadra degli acciarini per intercettarli con i loro fucili. Il numero dei mostri nascosti nella colonna nera era sconosciuto e il passaggio montano era la loro unica via di ritirata. I soldati che riuscivano a muoversi si muovevano naturalmente verso quel punto. Che sia per salvare gli altri o per aspettare rinforzi, dovevano difendere questo punto cruciale.


“Fate attenzione alle canne, non tenete stretti i grilletti!”


“Munizioni! Ci servono munizioni qui!”


“Granate Anti-Demone pronte: lancio!”


Le grida ripetute e le armi da fuoco creavano baccano mentre molti Demoni Ragno si erano arrestati completamente.


Artiglio di Gatto caricò una nuova cartuccia dopo averne svuotata una. Si accorse che, nonostante le Creature Mostruose di fronte a loro potessero sopportare molti più colpi rispetto ai Demoni Folli, non riuscivano ad avanzare contro l’intensa pioggia di fuoco. L’armatura di Pietranera sui loro corpi non negava completamente gli attacchi e ben presto, sotto la raffica di proiettili, aveva iniziato a spaccarsi. Se un colpo non era sufficiente, dieci o cento proiettili avrebbero funzionato. Non era una cosa difficile per una squadra d’assalto d’élite equipaggiata con armi superiori.


La tempesta di proiettili era sufficiente per sopprimere completamente i nemici. Le difese principali dei Demoni Ragno in miniatura erano concentrate sulle teste e sugli arti anteriori, ma quando saltavano, mettevano in mostra il ventre indifeso. Perciò erano costretti ad avanzare lentamente contro la pioggia di colpi, il che dava ai soldati tutto il tempo necessario per preparare e lanciare le granate anti-demone.


Dopo aver afferrato le caratteristiche e gli schemi dei nemici, gli umani usavano le mitragliatrici per limitare i loro movimenti e lanciavano le granate per finirli. Questa divenne una strategia di battaglia veloce ed altamente efficiente.


Ma il più grande punto debole dei Demoni Ragno si trovava sulla parte posteriore.


Una ragazza dai corti capelli dorati piombò giù e volò attraverso i Demoni Ragno come uno spettro, sparando ferocemente alle loro teste con la sua coppia di pistole. Forse, per garantirne l’agilità, le schiene dei Demoni Ragno erano state lasciate completamente indifese, come i Demoni Folli. I suoi proiettili attraversarono facilmente la pelle sottile e ridussero in poltiglia le loro ossa e i cervelli.


Ogni volta che lei entrava in azione, dalla linea difensiva si alzavano grida entusiaste.


La maggior parte dei soldati conosceva troppo bene quella sagoma agile.


Era la Signorina Fulmine, di cui loro erano assolutamente fieri!






<em>Aris</em>
                                


                                



