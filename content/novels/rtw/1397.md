---
weight: 13970
title: Capitolo 1397- La Sanguinosa Battaglia Sulle Montagne (Parte I)
pubDate: 2025-08-07T11:37:51.090Z
tags:
    - rtw
---


"Stai attento: la discesa sarà molto più veloce. Chiudi gli occhi se hai paura."


Dopo l'avvertimento, Fulmine prese con sé un soldato di Graycastle e volò verso la cima della montagna. Non appena si staccarono da terra, i due precipitarono per decine di metri in un battito di ciglia, prima di rallentare a una velocità costante.


Quando il soldato toccò finalmente terra, la sua faccia era ormai diventata bianca come un cencio. "Grazie... Grazie mille, Signorina Fulmine, io... ugh –"


"Respira profondamente, a breve ti sentirai meglio."


Detto questo, la ragazza volò di nuovo in direzione della vetta, continuando a cercare i soldati dispersi.


Ciò che Artiglio di Gatto aveva temuto si era rivelato corretto: in seguito all'attacco improvviso della Pietra Portante, alcuni soldati erano rimasti bloccati dall'altra parte del campo di battaglia e si erano sparpagliati a causa dell’attacco dei Demoni Ragno. Anche se alcuni erano riusciti a superare la barricata e a riunirsi nuovamente alle forze difensive alla postazione designata, altri erano stati messi alle strette: chi era restio ad abbandonare i commilitoni feriti; chi, ingaggiato in una cruenta battaglia contro i Demoni Ragno, non aveva avuto alcuna possibilità di ritirarsi nonostante il segnale.


In quel momento, con la maggior parte delle truppe che stava ripiegando a gruppi, la comparsa di Fulmine diede loro nuova speranza.


La promozione e la maturità non le avevano conferito ulteriore forza, ma volare dieci metri al di sopra del terreno era sufficiente per salvare gli uomini.


L'unico problema: non poteva portare più di una persona alla volta. Inoltre, la maggiore preoccupazione di Fulmine, così abituata a volare da sola, non era la notevole discesa dalla montagna, ma portare con sé un soldato: ogni volta le sembrava di precipitare, letteralmente.


Gli spari provenienti dalle postazioni dell'artiglieria cessarono gradualmente. Che fossero Demoni o membri delle forze d'assalto, era ovvio che fossero rimasti in pochi. Fulmine riuscì a trovare una decina di soldati, portandoli su uno stretto sentiero dietro alla montagna.


"Phew, penso che sia l'ultimo." Facendo atterrare l'ultimo sopravvissuto, tirò un sospiro di sollievo. "Sapete ritrovare la strada che porta giù dalla montagna, vero?"


"Grazie per l'aiuto!" Tutti fecero il saluto, poi qualcuno chiese: "Conoscete la posizione della truppa principale?"


“Si trovano sull'altro versante della montagna, pronti a respingere i Demoni Ragno provenienti da nord." Fulmine spiegò a grandi linee la situazione, "Non potete deviare: scendete la montagna e raggiungete velocemente Crinale Pietrametallica, prima che l'Isola Volante superi la Catena Montuosa Invalicabile."


"D'accordo... agli ordini." Calò sui loro volti un'espressione cupa: erano riusciti a sopravvivere solo grazie all'eroico sacrificio dei loro commilitoni. Furono sopraffatti da emozioni contrastanti e rabbia, dovuti all'impossibilità di poter essere d'aiuto, mentre i loro compagni stavano ancora combattendo contro i nemici.


Tuttavia, per quanto addolorati, sapevano di non poter essere un peso per le forze principali.


"Oh, già, Signorina Fulmine." Quando era giunto il momento di dividersi, il soldato che aveva vomitato esitò, prima di parlare. "Quando la Pietra Portante è precipitata, le scosse hanno fanno collassare la struttura nascosta del Cannone n. 3. Mentre scappavo ho visto alcuni soldati nascondersi lì vicino, ma non so siano ancora vivi..."


"Ricovero per il Cannone n. 3, capito." Annuì Fulmine. "Andrò a controllare."


Una volta certa che il gruppo avesse iniziato a scendere la montagna, Fulmine si alzò in volo e tornò dalla squadra di artiglieria.


Nel frattempo, Maggie l’avvertì di nuovo tramite il Sigillo dell’Ascolto.


"Stai attenta, gruu<strong><em>:</em></strong> i Demoni stanno per lanciare la terza Pietra Portante!"


"L’obiettivo?"


"Non ne sono sicura, ma non penso sia la cima, gruu!" La voce di Maggie tremò improvvisamente. "Sta arrivando, gruu!"


Fulmine ritornò a mezz'aria, in tempo per vedere la Pietra Nera disegnare nel cielo un lungo arco in direzione della Catena Montuosa Invalicabile.


I Demoni non stavano mirando alle forze d'assalto: ciò significava che probabilmente il loro obiettivo erano le truppe in ritirata. Lì il terreno era estremamente impegnativo e le perdite subite dagli umani sarebbero aumentate ulteriormente se i Demoni Ragno avessero sfondato le loro misere difese. La buona notizia era che, a causa del terreno sconnesso intorno al sentiero che fungeva da riparo, era improbabile che i Demoni avessero una mira talmente precisa da far cadere la stele su di loro.


Decise allora di tornare a dare supporto alle forze d'assalto che si trovavano sul versante della montagna.


Proprio in quel momento, Sylvie, che si trovava sul Gabbiano, aprì improvvisamente gli occhi. "Cielo..."


"Che è successo?" esclamò Andrea, sorpresa. Per evitare di essere scoperta dai Demoni, Sylvie aveva tenuto gli occhi chiusi: in teoria, sarebbe rimasta celata fintanto che fosse rimasta all'oscuro della situazione oltre le nuvole.


"C'è un responso magico estremamente potente!" mormorò tra sé e sé, incredula, "Si sta avvicinando alla Catena Montuosa Invalicabile!"


<em>Un responso magico?</em> Andrea era stupita.


Si ricordò della maledizione di Ursrook: nell'ultima battaglia di Taqila, i nemici avevano sfruttato il rilascio del potere magico per attirare deliberatamente la squadra d’agguato.


Questa volta, la sorgente del potere magico usata come esca era completamente diversa dall'originale. C’era la possibilità che Sylvie non riuscisse a distinguerne i dettagli più minuziosi ad una distanza di più di dieci chilometri, tuttavia, in quella precisa circostanza, era probabilmente capace di determinare se la sorgente fosse vera oppure no.


In altre parole, l'anomalia percepita dalla Vista Magica era, molto probabilmente, un vero Demone Anziano.


Dato che, per qualche motivo a loro ignoto, il nemico aveva finalmente deciso di rivelarsi ed entrare in azione, i passeggeri del Gabbiano non potevano più restare a guardare.


D’altro canto, i loro obiettivi iniziali erano i Demoni più pericolosi, presenti sul campo di battaglia.


Andrea aveva aspettato a lungo questo momento.


"È ora di entrare in scena!"


Al contrario Sylvie, la fronte imperlata di sudore, continuò a fissare il pavimento della cabina. "È davvero un Demone? Com'è possibile che la sua magia sia così potente..."


"Uh… quanto forte?"


"Molto più di Ursrook…" Rispose, mordendosi le labbra. "Temo che solamente Foglia nella sua forma Cuore della Foresta possa tenergli testa..."


"Cosa hai detto?" Andrea era sbalordita.


Era stata testimone dell’intenso potere magico di Foglia, quando la Strega aveva occupato una parte della Foresta delle Ombre: era un eufemismo dire che fosse immenso, ma ciò era stato possibile solo facendo affidamento a forze esterne. Ma che un singolo individuo possedesse un tale potere? "Hey, hey… non stai esagerando un po'?"


Wendy attivò subito tutti i Sigilli dell'Ascolto. "Vostra Altezza Tilly, Fulmine, Maggie: è il Gabbiano che vi parla! Sylvie ha riscontrato un nemico in avvicinamento nell'area della montagna. Dal responso magico, è probabile che il nemico sia un Signore Anziano di livello superiore! Non intervenite. Ripeto, non intervenite!"


"Allora cosa facciamo?" chiese Shavi timidamente.


"Devo risponderti?" Andrea strinse i pugni. "Solo questo tipo di nemici è degno di ricevere i proiettili creati dal sangue, dal sudore e dalla lacrime delle nostre sorelle…”


***






"Boom!"


Il terzo Pilastro di Pietra sfrecciò tra le cime di due montagne e attraversò gli alberi secchi e marci, distruggendo tutto ciò che incontrava sul suo cammino; terminò la sua corsa nella valle, rotolando giù per una collina. Il lungo solco marrone, composto da terreno e rami spezzati, era in netto contrasto con il paesaggio nevoso.


Artiglio di Gatto tirò un sospiro di sollievo.


Ripiegare velocemente era stata la scelta giusta: l'intervallo di tempo tra il Terzo e il Secondo Pilastro di Pietra era stato più lungo; inoltre erano rimasti solo alcuni nemici sul versante. Il tempo che erano riusciti a guadagnare combattendo era adesso sufficiente per fronteggiare i nuovi nemici.


Oltretutto, il Pilastro di Pietra era fortuitamente caduta tra loro e le truppe di riserva: non solo la differenza in altezza offriva ai tiratori condizioni migliori per sparare, ma la distanza di oltre un chilometro rendeva anche più facile distribuire la potenza di fuoco, diversamente dalle due precedenti battaglie improvvise.


Nonostante ciò, per Artiglio di Gatto era un peccato che non avessero con loro i cannoni 75 mm, i quali potevano essere rivolti direttamente verso l'immensa Pietra Portante. La possibilità di distruggere quei disgustosi insetti nel momento in cui avessero fatto capolino avrebbe permesso sicuramente ai soldati di sfogare la loro rabbia.






<em>Leaxis</em>




                                


                                



