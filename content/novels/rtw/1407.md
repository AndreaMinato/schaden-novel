---
weight: 14070
title: Capitolo 1407- Partenza
pubDate: 2025-08-07T11:37:51.091Z
tags:
    - rtw
---


La mattina presto, il primo raggio dell’alba comparve oltre l’orizzonte sfocato.


La maggior parte della gente era rimasta a dormire in questo momento, ma la squadra di turno e i soldati di guarnigione nel nuovo aeroporto costruito nella periferia di Città del Bagliore erano già affaccendati. Affrontavano i freddi venti primaverili ed erano impegnati lungo entrambi i lati della pista. I rivestimenti interni dei loro indumenti erano già madidi di sudore.


Uno dopo l’altro, gli aeroplani venivano trainati fuori dai loro depositi fino alla fine della pista. I controlli finali, il caricamento, e il rifornimento entravano nella loro fase finale.


All’interno delle caserme al fianco dell’aeroporto, Tilly aveva radunato tutti i Cavalieri dell’Aeronautica che avevano vissuto una vera esperienza di combattimento.


Dopo numerosi turni di reclutamento di massa e con i veterani a guidare i novellini, il numero di piloti capaci di scendere sul campo di battaglia aveva superato il centinaio. Inoltre, il numero di studenti che stava subendo il duro e intenso addestramento era più del doppio. Le ‘nuove truppe’ che erano diverse da quelle di terra avevano già preso forma.


Anche se molti aerei erano andati perduti nella schermaglia della Catena Montuosa Invalicabile, il numero di piloti sopravvissuti era alto. In confronto alle truppe di terra che erano fuggite a fatica dalle grinfie dei demoni e che avevano dovuto partecipare alle battaglie sanguinose nel momento in cui li avevano incontrati, il Fuoco Celeste era capace di scivolare via dal campo di battaglia pur perdendo le sue capacità combattive.


Indipendentemente dal fatto che venissero colpiti dai nemici o presentassero qualche malfunzionamento meccanico, finché avessero avuto abbastanza fortuna, i piloti esperti sarebbero riusciti a sostenere il volo fino a trovare dei siti adatti all’atterraggio.


Naturalmente, la loro probabilità di sopravvivenza dipendeva anche dal fatto che i biplani non erano veloci ma avevano una buona galleggiabilità e dall’incapacità dei demoni di colpire mortalmente con le stele di pietra.


Questi fattori erano dovuti alla crescente maturità delle truppe nella loro totalità.


“I dettagli di questa missione dovrebbero essere chiari a tutti voi.” Tilly aveva le braccia conserte e camminava lentamente davanti alle truppe. Come i combattenti sul punto di entrare in battaglia, era dotata di indumenti da combattimento pesanti e antivento. I suoi lunghi capelli grigi erano arrotolati in uno chignon, abbinati ad un cerchietto che le dava un’aria energica e pronta all’azione. “Esattamente come nelle ultime simulazioni in cui vi siete esercitati pochi giorni fa, ci infiltreremo e sfonderemo la linea difensiva del nemico, dopodiché lanceremo la bomba nella regione più interna della fortezza volante.”


“Ma stavolta, non volerete nello spazio aereo di Città del Bagliore, ma sopra la fortezza nemica. Quelli che vi intercetteranno non saranno più studenti, ma Demoni Anziani e Bestie Diaboliche.”


“Vostra Altezza!” Uno dei piloti alzò improvvisamente la mano.


“Sì?”


“Non sarà troppo facile per noi?”


Chi aveva parlato era Good, e la sua domanda incitò le risate.


Tilly sorrise; non contraddisse parole così ‘arroganti’. Al contrario, tali parole rinforzavano il morale e allentavano la tensione proprio prima della battaglia.


Inoltre, Good era riuscito a uccidere 12 Bestie Diaboliche da solo. Le parole che erano uscite dalla sua bocca non erano vuote e arroganti.


“Potrebbe sembrare a primo acchito, ma i Demoni Anziani a cavallo delle Bestie Diaboliche sono avversari che non potete sminuire, spero che tornerete sani e salvi per dimostrarlo.” Poi cambiò argomento. “A parte questo, c’è bisogno che io enfatizzi che la superficie dell’isola volante è molto vasta, dunque infiltrarsi nella zona principale significa che l’ambiente circostante sarà loro territorio. Ci si può immaginare un atterraggio forzato laggiù. Per quanto possibile, voglio che tutti voi evitiate di avere incidenti. Voglio che tutti voi accantoniate l’idea di mettere a rischio la vostra vita a scapito di un attacco nemico per avere l’opportunità di uccidere gli avversari dietro le vostre teste, capito!?”


“Sì, Vostra Altezza!”


Molto bene, proseguiremo con la modalità di formazione. Quelli assegnati alla ‘Furia dei Cieli’ assumeranno il compito di sganciare gli esplosivi.”


Quando quelle parole vennero pronunciate, tutti i Cavalieri dell’Aeronautica tennero subito le orecchie ben aperte.


Gli aerei Furia dei Cieli appartenevano al primo lotto di aerei Fuoco Celeste migliorati. I loro corpi erano persino più compatti e la cabina di pilotaggio possedeva un ulteriore sportello di vetro rotondo. Furia dei Cieli, non solo era esteticamente più appetibile, ma aveva ricevuto anche molti miglioramenti dal punto di vista della funzionalità. La modifica più radicale era il nuovo motore a forma di stella e il sistema d’arma esterno. Il primo era una versione precedente del motore della Fenice con una potenza inferiore e senza funzionalità di sovralimentazione, pur soddisfacendo gli di standard di potenza della catena di montaggio. Il secondo includeva i cannoni automatici, le bombe aeree, e poteva essere personalizzato a seconda della missione.


I primi 10 aerei Furia dei Cieli provenienti dalla fabbrica erano stati trasportati via mare ed erano lì per gli esercizi di attacco aereo. Quelli scelti per volare sui nuovi velivoli erano senza dubbio piloti considerati candidati eccellenti da parte della Principessa.


Tilly rimase intenzionalmente in silenzio per un momento, poi tirò fuori una lista di nomi. “Stando al piano, i dieci aeroplani verranno divisi in due squadre con i corrispondenti team di volo di scorta, il Capitano del primo team sarà – Good.”


“Agli ordini!”


Tutti si voltarono verso di lui e gli lanciarono delle occhiate invidiose. Essendo il Cavaliere dell’Aeronautica col miglior record in combattimento, non c’erano dubbi che sarebbe stato selezionato.


“Capitano del secondo team – Manfeld”


Quest’ultimo era rimasto sbalordito e si prese un attimo per riprendersi. “Vostra Altezza, avete selezionato me?”


“C’è forse un altro Manfeld qui?” Tilly aggrottò la fronte.


“Sì, sì! Ai vostri ordini!”


Manfeld gridò dalla gioia.


La nomina portò a un turbinio di bisbigli. In confronto alla maggior parte dei Cavalieri dell’Aeronautica veterani, lui era un nuovo arrivato e i suoi record in battaglia si potevano contare sulle dita di una mano. Nella Catena Montuosa Invalicabile, la sua performance era stata solo mediocre, dato che aveva abbattuto un unico demone. Nonostante fosse bravo di fatto, essere scelto come Capitano fu una cosa inaspettata per lui.


Ma Tilly conosceva l’immenso talento e attitudine del novellino. Non li dimostrava solo nelle sue capacità di volo, ma anche nelle sue prestazioni nelle battaglie intense. In termini di tecniche di volo, Tilly lo classificava nei primi 10 all’interno dei Cavalieri dell’Aeronautica. Ma sorpassava di gran lunga i suoi compagni in termini di buon senso in battaglia.


Durante il combattimento aereo, solo lei aveva notato che il velivolo di Manfeld, rimanendo nella posizione più debole della formazione, aveva scacciato le forze ostili che avevano tentato di attaccare da quei punti, dando alla sua Fenice completa libertà di movimento. Che fosse per proteggere i suoi commilitoni passando all’attacco o che fosse per allontanare il pericolo da loro, Manfeld appariva sempre nei posti in cui c’era più bisogno.


Questa non era affatto un’impresa facile; le battaglie aeree si basavano principalmente su cambiamenti rapidi e sostanziali. La maggior parte dei piloti era capace solamente di concentrarsi su loro stessi e il loro copilota, ma le unità aeree richiedevano ulteriori suddivisioni. La capacità di esaminare l’intero campo di battaglia nel complesso e nel mentre esserne coinvolto e coglierne le incisioni efficaci, il suo senso acuto e la sua portata sorpassavano di gran lunga la sua abilità nel volo.


In confronto a Good che spiccava per le sue capacità individuali, il vantaggio e la superiorità di Manfeld si manifestava a livello di squadra; perciò, era possibile anche che persino lui non avesse realizzato dove risiedesse il suo vero talento.


Dopo la battaglia, Tilly controllò immediatamente i suoi resoconti dettagliati. Il lignaggio di un cavaliere poteva spiegare i risultati che aveva ottenuto, ma ciò su cui valeva la pena meditare era che un cavaliere con tali capacità fosse incapace di salvare la sua famiglia dal declino. Il fisico e la forza di Manfeld limitavano la sua abilità nel combattimento ravvicinato. In uno scontro uno contro uno, lei era convinta che Carter l’avrebbe potuto mettere al tappeto con una sola mano.


Ma la forza fisica di un pilota non era un fattore essenziale per il rombo del motore e i cannoni automatici. Affidandosi alla forza dei biplani, per lui il cielo vasto era sicuramente il perfetto terreno di battaglia in cui dare prova delle sue abilità.


Tilly non giustificò la sua decisione e credeva che dopo aver partecipato a qualche battaglia in più, Manfeld e gli altri avrebbero sicuramente notato il suo vantaggio.


Dopo aver diffuso la lista dei due team, volse lo sguardo in alto verso il sole e ordinò di andare via.


Diretto dalle bandiere di segnalazione, Fenice fu il primo a scivolare lungo la pista e a librarsi nel cielo. La dorata luce solare si rifletteva contro le ali metalliche, emettendo un’aura sfolgorante.


Subito a seguire c’era Gabbiano. Dopo la caduta e lo schianto del primo biplano, Anna ne aveva costruito velocemente un secondo. Dal suo punto di vista, non avrebbe impiegato molto tempo nel fare qualcosa con cui aveva già parecchia familiarità.


Finalmente, 40 aerei Fuoco Celeste e 10 aerei Furia dei Cieli con cannoni automatici sospesi sulle loro ali formarono una grande flotta che travolse Città del Bagliore prima di svanire nelle nuvole occidentali.


<em>Haru</em>




                                


                                



