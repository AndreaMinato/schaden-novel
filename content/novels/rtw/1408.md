---
weight: 1408
title: Capitolo 1408- Persone Diverse
pubDate: 2025-08-07T11:37:51.091Z
tags:
    - rtw
---


Nel frattempo, in piedi in cima alle mura del Castello, Roland guardava la flotta che si allontanava lentamente.


“Non stiamo avendo un po’ troppa fretta?” Usignolo espresse le sue preoccupazioni. “I nuovi biplani sono arrivati solo ieri e non hanno nemmeno fatto addestramenti su come lanciare le bombe.”


Essendo stata a fianco di Roland per così tanto tempo, conosceva molto bene i processi di combattimento del Primo Esercito. Ogni volta che c’era un nuovo piano, prove ed esercitazioni non potevano mancare. Per prima cosa lo Stato Maggiore effettuava delle prove su carta e verificava la fattibilità del piano, dopodiché si passava all’esercitazione vera e propria. Nonostante l’operazione fosse in preparazione per la Gloria del Sole, era in sé un piano indipendente. Secondo le pratiche usuali, i partecipanti avrebbero dovuto studiare ed esercitarsi nei relativi ruoli fino a quando non acquistavano abbastanza confidenza prima di passare all’esecuzione della missione.


“Il tempo non aspetta nessuno.” Roland annuì. “Al momento, i rapporti indicano che Hect Zod non è comparso in nessuna delle battaglie... in altre parole, la lettera ha funzionato. Il problema è che il Gran Signore del Cielo è di natura diffidente e paranoica, nessuno sa per quanto tempo la lettera riuscirà a tenerlo lontano. Perciò, prima lanciamo l’attacco aereo e meglio sarà.”


Essenzialmente, l’operazione aveva lo stesso scopo dell’assalto: era per sondare il nemico. Come avrebbero reagito ad un attacco aereo? La Divinità degli Dei possedeva delle misure di difesa? Queste domande necessitavano di una risposta prima della battaglia decisiva.


“Ma... andrà tutto bene senza addestramento?”


“Rilassati.” Roland sorrise. “Tilly ha già un piano.”


Sganciare una bomba era un’abilità tecnica che richiedeva una coordinazione perfetta tra il pilota e l’equipaggiamento dell’aereo. Soltanto dieci o quindici giorni di pratica avrebbero prodotto scarsi risultati. Dato che adesso erano in una corsa contro il tempo, sul primo lotto di Furia dei Cieli non era stato installato il mirino per bombardare, perciò anche se avessero voluto fare pratica non sarebbe stato possibile.


Nel piano proposto da Tilly, Sylvie doveva assumere il comando: fintanto che potevano definire la velocità e l’altitudine degli aerei, il punto di caduta poteva essere calcolato; perciò, l’intero processo sarebbe stato estremamente semplice. Non c’era bisogno che il pilota osservasse il terreno, doveva soltanto sganciare quando riceveva il comando.


Questo metodo aveva delle analogie con i sistemi aeronautici di preallarme impiegati e sviluppati nelle generazioni successive, dove il compito di monitorare, posizionare e inseguire il bersaglio desiderato veniva delegato a terzi. Quando l’informazione veniva trasmessa al velivolo, quest’ultimo doveva soltanto accendere il fire control radar (1) e portare a termine l’ultimo passo dell’attacco.


Il Gabbiano era il velivolo che aveva sotto controllo tutta la situazione.


“Quindi è così.” Dopo aver sentito la spiegazione di Roland, Usignolo rivelò un’espressione di illuminazione. “Proprio come ci si aspetterebbe dalla Principessa Tilly...”


“Oh?” Roland inarcò un sopracciglio. “E io che pensavo che avresti sospirato per il rammarico di essere l’unica persona a non aver capito niente.”


“Sarebbe stato possibile se fossi stata la me stessa del passato.” Roteò gli occhi. “Ma con Anna in giro, anche le persone che possiedono conoscenze immense crederebbero di non sapere niente. Ormai ci ho fatto l’abitudine da tempo.”


Roland era esterrefatto per la sua risposta. Non c’era niente di glorioso in questo, eppure Usignolo aveva risposto con grande sicurezza. A sorprenderlo era stato anche il fatto che aveva tranquillamente menzionato il passato.


“Ho capito una cosa in tutti questi anni...” Usignolo scrollò le spalle.


“Che cosa?”


“Vedi, anche tu non è che sai tutto.” Si girò verso i delicati raggi del sole mattutino, la sua frangia rifletteva la luce dorata. “Ma visto che me lo chiedi, dovrò spiegartelo anche se riluttante: ogni persona ha i propri punti di forza, non c’è bisogno di imitare ciecamente qualcun altro e ciascuno dovrebbe concentrarsi sulle proprie capacità. O forse, ti piacciono solo... le persone che sanno tante cose?”


“...” Roland rimase momentaneamente senza parole.


Ma era una domanda che non aveva bisogno della sua risposta.


L’espressione di Usignolo mostrava che lei lo capiva perfettamente.


“Questo è tutto. Ricordati di mettere più Bevande del Caos nell’armadietto.” Usignolo agitò le dita e si voltò per scendere nel Castello. “Quando tutti ritorneranno trionfanti, dovrò radunarle per festeggiare per bene.”


Roland fissò a lungo la sua sagoma andarsene prima di tornare ai suoi sensi. <em>“Non siamo nemmeno a Neverwinter, da dove dovrei ottenere le Bevande del Caos... e quella frase su concentrarsi sulle proprie capacità, non è forse una scusa per godersi la sua vita?!”</em>


Non sapendo se ridere o piangere, scosse la testa e la seguì.


***






“Qui è il Gabbiano, Vostra Altezza. Siete entrata nel raggio di allerta dell’isola fluttuante.” Alle 8:35 della mattina presto, Sylvie usò il Sigillo dell’Ascolto e inviò il suo primo avvertimento. “In meno di un minuto la flotta sarà nel raggio di azione delle steli.”


“Ricevuto.” Tilly sogghignò. “Le vedo.”


Sin dall’inizio, Tilly non aveva mai pensato di nascondersi dai demoni. Sapeva che la Divinità degli Dei aveva i Demoni Occhio come sentinelle: nel momento in cui Sylvie li avesse visti, anche loro l’avrebbero immediatamente notata. Se avessero avvistato per primo il Gabbiano, sarebbe stato sfavorevole al piano. Pertanto aveva deciso di effettuare un attacco frontale e attirare l’attenzione dei nemici sulla flotta di aerei da combattimento.


Proprio dopo il primo avvertimento di Sylvie, i nemici reagirono.


Diversi punti neri si alzarono in aria dall’isola e crearono una formazione prima di volare verso di loro.


<em>“Hmph, sono piuttosto cauti.”</em> Senza mostrare alcuna espressione in volto, Tilly attivò il trasmettitore senza fili e ruotò la manopola sul canale globale. “Attenzione, i demoni sono usciti allo scoperto. Tutti, concentratevi e siate pronti per la battaglia! Squadra Uno, Squadra Due, avanzate secondo il piano!”


“Ricevuto.” Good e Manfeld risposero contemporaneamente.


La formazione dei Cavalieri dell’Aeronautica era estremamente semplice. I cinquanta biplani erano suddivisi in due ondate. La squadra che aveva il compito di bombardare volava sopra le nuvole per ridurre al minimo il tempo di essere rilevati dai nemici. Oltre alla squadra delle Furie dei Cieli e i cinque aerei a protezione del Gabbiano, gli altri trentacinque Fuoco Celeste avevano il compito di disperdere le forze di difesa dei demoni.


Gli aerei da combattimento del gruppo principale raggiunsero rapidamente i dieci chilometri di portata dalla fortezza. A quella distanza, si poteva persino vedere ad occhio nudo le rocce nere sull’isola sospesa che sembravano scaglie e la città centrale. Ma in quel momento, le steli che circondavano la fortezza non si alzarono, era come se non esistessero.


Come si aspettavano, le steli nere non erano fatte per combattere contro i Cavalieri dell’Aeronautica.


“Qui Fenice. Qualcuno ha visto il Gran Signore che in precedenza ha attaccato le forze di terra?” Chiese Tilly.


“...” Sylvie cercò per un momento. “Non ancora.”


<em>“Pare che oggi la fortuna sia dalla nostra parte.”</em> Tilly si voltò indietro verso il sole che stava lentamente sorgendo oltre l’orizzonte. La luce accecante copriva perfettamente la direzione di attacco dei Cavalieri dell’Aeronautica.


“Il tempo è buono, un giorno perfetto per il loro riposo eterno.”


Improvvisamente accelerò. Il motore ruggì, il suo aereo volò verso l’alto e fu il primo a sparare verso il nemico.


***






“La Principessa Tilly ha ingaggiato il nemico!” Riportò Sylvie con un’espressione solenne. Con uno sguardo alla situazione, i Cavalieri dell’Aeronautica erano in chiaro svantaggio in termini di numero. Dato che avevano preso l’iniziativa di attaccare il nido principale dei demoni, la mobilitazione delle Bestie Diaboliche fu molto più rapido della volta scorsa. “Il numero di nemici sta aumentando ancora, se continua così... verranno circondati.”


Come se avesse percepito la sua preoccupazione, Wendy la rassicurò. “Rilassati, anche se ci sono più demoni, i Cavalieri dell’Aeronautica non devono abbatterli tutti quanti. Devono soltanto trattenerli per dieci minuti. Le Bestie Demoniache non possono competere con loro in termini di velocità, è meglio se ci concentriamo sull’obiettivo principale.”


<em>“Giusto... prima sganciamo le bombe e prima potranno ritirarsi. Preoccuparmi per entrambi mi farà soltanto perdere di vista il mio obiettivo.”</em> Sylvie si morse il labbro e concentrò la sua attenzione al centro dell’isola.


Attraverso gli strati di Nebbia Rossa, un obelisco dalle dimensioni indescrivibili entrò improvvisamente nel suo campo visivo.


Nonostante stesse osservando da un’altitudine elevata e una grande distanza, poteva percepirne l’immensità: la struttura alta diverse centinaia di metri sembrava una colonna che si innalzava dalle profondità fino ai cieli. Era come se in presenza di questa costruzione, tutti gli edifici umani che aveva visto finora fossero insignificanti.






<em>Aris</em>


<em>[su_service title="Erialis" icon="icon: commenting-o" icon_color="#000000" size="16"]   (1) </em><em>E' un radar specifico il cui compito è il controllo del tiro su un mezzo militare sia esso terrestre, aereo o navale. Le informazioni fornite sono essenziali e riguardano l'azimuth, altezza, distanza e velocità del bersaglio da qui calcola una soluzione di tiro.</em><em>[/su_service]</em>
                                


                                



