---
weight: 14090
title: Capitolo 1409- Bombardamento (Parte I)
pubDate: 2025-08-07T11:37:51.091Z
tags:
    - rtw
---


Sylvie si rese conto che la struttura davanti a lei era il bersaglio principale della missione.


La vista del centro dell’isola fluttuante non era molto diversa da come l’aveva descritta Roland. La città dei demoni era costruita intorno all’alto obelisco appuntito, dove a separare i due c’era un profondissimo fossato. Numerosi demoni inferiori erano attaccati alle pareti del fossato, come dei vermi che parassitavano sulla superficie di un albero. Ma guardando più da vicino, si scopriva che stavano in realtà scavando senza sosta e allargando la dimensione del fossato.


Gran parte della Nebbia Rossa era depositata qui e formava un lago rosso. Le torri vicine alle pareti del fossato sarebbero eventualmente cadute nel lago, diventando parte del fossato.


Girava voce che inizialmente l’obelisco non fosse così grande, ma accumulando Nebbia Rossa si era espanso e continuando a crescere senza sosta come un organismo vivente. Da questi due punti era possibile dare una stima dell’età della città dei demoni.


La città che avevano di fronte era certamente molto antica.


Rispetto al bersaglio, le dimensioni dei biplani erano insignificanti. Senza parlare delle bombe che trasportavano, anche se avessero caricato direttamente nella Nebbia Rossa, era difficile immaginare come sarebbero riusciti ad incendiare il lago di Nebbia Rossa.


All’improvviso Sylvie fece un’esclamazione sommessa.


“Cosa succede?” L’acuta e attenta Wendy chiese subito preoccupata.


“Ho trovato un demone... molto strano.”


A catturare la sua attenzione era un demone in piedi in cima all’obelisco. Da come veneravano il cielo, qualunque demone che potesse scalare l’obelisco era senza alcun dubbio una figura importante. E ai suoi occhi, l’apparenza di questo demone particolare rivelava che non era affatto un demone ordinario. Portava un mantello largo abbastanza da coprire tre o quattro umani e aveva addosso ogni genere di ornamento. Quando si avvicinò, scoprì che portava coltelli d’osso, un’armatura di metallo e persino delle viti.


Anche la sua testa era particolare, aveva la forma di una colonna su cui erano appese ogni sorta di maschere. La strana vista la fece rabbrividire.


“Ha delle ondulazioni magiche molto potenti?”


“No... non è per niente forte.” Questa era la cosa che più confondeva Sylvie. Dall’aspetto esteriore, doveva essere come minimo un Demone Anziano, ma dalla sua comparsa, non aveva mai fatto movimenti. Non aveva neanche l’intenzione di raccogliere del potere magico per lanciare qualche attacco, l’unica cosa che faceva era osservare nella direzione dei Cavalieri dell’Aeronautica senza mostrare la minima intenzione di voler scendere in battaglia.


Dato che non rappresentava una minaccia per nessuno, Sylvie poteva non preoccuparsene troppo. Stavano già per raggiungere il bordo della città, perciò, riportò la sua attenzione sul calcolare le zone di rilascio più adatte per le due Furie dei Cieli responsabili dello sgancio delle bombe.


Due minuti dopo, inviò il suo primo comando tramite il trasmettitore.


“Squadra Uno, potete sganciare la bomba.”


“Qui Good, ricevuto.”


Anche se era una giornata serena, le nuvole sopra alla Catena Montuosa Invalicabile fluttuavano ad un’altezza ragionevole. L’isola galleggiante si muoveva ad un’altitudine costante e le Furie dei Cieli che stavano volando sopra le nuvole non erano state individuate dal nemico.


Cinque biplani formarono una linea e dal loro ventre sganciarono delle bombe da centocinquanta chili con velocità stabile.


L’istante in cui le pesanti bombe vennero sganciate, Good percepì l’aereo sollevarsi, come se fosse diventato più leggero.


La cosa che gli dispiaceva era di non poter assistere con i propri occhi all’esito della battaglia.


Ma Sylvie vide tutto con chiarezza.


Per via della forza di gravità, le cinque bombe volsero le loro teste verso il suolo e sfruttarono la forza di inerzia degli aerei per disegnare una traiettoria a parabola verso il centro della città. Negli ultimi cinquecento metri erano quasi perpendicolari al terreno.


Anche i demoni notarono gli “ospiti indesiderati” che arrivavano dall’alto.


Dalla città, un’altra Bestia Diabolica si librò in cielo e volò verso le nuvole, ma i loro movimenti non erano niente in confronto alla velocità delle bombe che scendevano.


Le cinque ombre piombarono nella città in successione ed esplosero in palle di fuoco, producendo fumo, polvere e detriti che schizzarono in alto per decine di metri. La potenza dell’impatto superava di molto quella di un obice 152mm! Sylvie non poteva udire l’esplosione, ma percepiva chiaramente i tremendi effetti e le vibrazioni causati dalle violenti esplosioni e le onde d’urto che si espandevano in ogni direzione.


Al tempo stesso, l’ondata di calore aveva prodotto alcune “cavità” nella Nebbia Rossa, come delle bolle d’aria che si formavano nel pane morbido.


Dall’alto, la colonna di fumo nero-grigiastro che si innalzava era in netto contrasto nella Nebbia Rossa. Forse, nei secoli scorsi la città non aveva quasi mai subito attacchi, ma in meno di mezzo mese, da quando aveva invaso la Catena Montuosa Invalicabile, gli umani avevano già fatto visita due volte al cuore della città.


Eppure, il cuore di Sylvie sprofondò.


Gli sganci erano stati più accurati dei Cannoni Longsong ed avevano centrato il cuore della città, sebbene l’area era estesa. Tuttavia, per via del vento, soltanto due bombe avevano centrato il lago di Nebbia Rossa; non erano entrate in contatto con la “superficie del lago”, ma erano esplose a mezz’aria.


Nell’istante in cui era apparsa la palla di fuoco, aveva visto un’onda di luce blu: esattamente come la barriera che avevano i Demoni Anziani!


“Cosa è successo?” Wendy notò la sua strana espressione.


“La zona intorno all’obelisco... è protetta da una barriera di potere magico.” Mormorò Sylvie. “Le bombe non hanno funzionato...”


“Ehi, ehi.” Shavi si girò indietro sorpresa. “Intendi dire che i demoni hanno espanso le loro barriere su tutta la città? Come è possibile?”


Sapeva che era semplicemente inconcepibile. L’effetto delle abilità era connesso alla quantità totale di potere magico. Creare una barriera che copriva un’area così grande era impossibile anche se tutte le streghe avessero combinato i loro poteri. Ma i fatti erano proprio di fronte a loro, e non le permettevano di sfuggire dalla realtà.


Giusto... quel Demone Anziano in cima all’obelisco!


Nell’istante in cui si ricordò di quello strano demone, Sylvie di voltò a guardarlo. Ma questa occhiata le fece drizzare tutti i peli sul corpo e una sensazione indescrivibile si riversò nel suo cuore...


Il demone aveva allungato tutte le due lunghe armi secche per rimuovere le maschere dalla sua testa, rivelando un aspetto tremendamente grottesco. C’erano decine di teste che guardavano verso il cielo una sopra l’altra: era un misto di demoni, umani e Dio sa quali altre creature. Tra di esse spiccava in particolare il volto di una donna. Ogni testa mostrava un sorriso diverso e poteva essere considerata come la scena più disturbante che si potesse vedere.


Sylvie non poté più sopportare la vista. Si chinò e vomitò, interrompendo all’improvviso la sua abilità.


Wendy prese subito il dispositivo di comunicazione. “Qui è il Gabbiano. Squadra Due, scaricate le bombe e fate subito ritorno.”


“Ricevuto. La Squadra Uno ha avuto successo?”


“No... c’è una barriera di potere magico intorno all’obelisco che impedisce alle bombe di arrivare al fossato.”


“Barriera?” L’altra parte restò in silenzio per un momento. “Ho capito, ma voglio fare un altro tentativo.”


“Ma abbiamo un problema qui, Sylvie non può fornire indicazioni e le Bestie Diaboliche si stanno avvicinando alle nuvole!”


“Rilassatevi, la Squadra Uno ci coprirà le spalle.”


Wendy si collegò con Tilly e riportò la situazione. Sorprendentemente, quest’ultima rimase indifferente. “Non importa, fate fare un tentativo alla Squadra Due. Non è ancora giunto il momento della ritirata.”






<em>Aris</em>
                                


                                



