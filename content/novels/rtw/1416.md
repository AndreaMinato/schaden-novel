---
weight: 14160
title: Capitolo 1416- Intrappolato in una Situazione Pericolosa
pubDate: 2025-08-07T11:37:51.092Z
tags:
    - rtw
---


Charms sentì il mondo vorticare mentre le sue orecchie si riempivano del suono del metallo che si accartocciava, del fischio del motore e delle grida di Hank.


Quel momento gli sembrò durare un’eternità e, quando la carrozza finalmente si fermò, si ritrovò disteso sul vetro di una finestra.


Per fortuna i suoi quattro arti erano ancora interi. Si girò, alzò la testa e si arrampicò senza difficoltà, il che significava che stava praticamente bene: anche se poteva essere solo temporaneo, non c’era notizia più bella dell’esserne uscito indenne da un incidente di deragliamento.


“Ehi, amico, stai bene?” Entrò nel fumo e nel vapore mentre cercava alla cieca di avvicinarsi a Hank.


“Ehm... non dovrei avere grossi problemi.” Hank gemette. “Oh Dio, che cosa è successo?”


“Le bestie demoniache hanno danneggiato le rotaie, dobbiamo andarcene in fretta.” Charms gli diede una pacca sulla spalla. “Non so da quale città provieni, ma ricordati di questo. A Neverwinter non ci sono divinità protettrici, gli unici che possono proteggerci sono il Re e questo acciarino. Adesso seguimi.”


Chams si arrampicò fuori dalla finestra sopra di lui e vide il treno completamente deragliato e ribaltato: le carrozze giacevano in disordine sul terreno, formando una linea deforme. Ma per via del rallentamento prima di uscire dalle rotaie, non erano state danneggiate eccessivamente e avevano mantenuto la loro forma originaria. Molti altri sopravvissuti avevano preso l’iniziativa di aprire le porte e le finestre, con il tentativo di uscire.


Proprio in quel momento, Charms udì chiaramente uno sparo.


Il suo cuore batté forte, si voltò verso Hank e gridò: “Ascolta bene, devi aiutare tutti ad uscire da questa situazione, poi portali tutti verso ovest!”


Senza il treno sarebbe stato troppo rischioso tentare dirigersi verso la Stazione N. 1. Dal punto in cui si trovavano potevano già intravedere la sagoma della Foresta delle Ombre: se fossero riusciti ad entrare nel dominio della Signorina Foglia, avrebbero avuto una probabilità più alta di sfuggire alle bestie demoniache.


“Ho- ho capito...”


Dopo averlo visto annuire, Charms scattò sopra alle carrozze.


Doveva trovare Vespro.


Quando arrivò all’ultima carrozza, vide alcuni uomini della milizia combattere contro dei mostri di tipo lupo. Nonostante fossero riusciti ad ucciderne alcuni, questi continuavano senza sosta a cercare di saltare sulle carrozze.


Tolse la sicura e sparò ai lupi da una distanza di meno di dieci metri. Era la prima volta che premeva il grilletto contro un nemico, ma trovò subito la sensazione che aveva avuto durante l’addestramento e li fece fuori tutti in pochissimo tempo.


Prima che potesse riprendere fiato e chiedere delle streghe, il suolo iniziò a tremare! I gusci di proiettili vuoti scivolarono giù dalla carrozza, producendo dei tintinnii.


Al culmine delle scosse, un gigantesco verme spuntò improvvisamente dal terreno e aprì la sua bocca insanguinata davanti a loro!


“Che diavolo è quella cosa?” Gli uomini della milizia gridarono spaventati mentre continuavano a premere sui grilletti, creando chiazze di sangue su tutto il corpo del mostruoso verme. Ma rispetto alla sua stazza, le ferite inflitte dai proiettili non erano niente.


La pelle del verme iniziò a gonfiarsi, così tanto che Charms riusciva a vedere anche le arterie verdi sotto alla superficie. Dopo aver emesso un disgustoso suono di contorcimento, vennero sputate fuori delle bestie demoniache ricoperte di muco.


Charms quasi non riusciva a credere ai suoi occhi. Tra le bestie demoniache c’erano strani mostri come quello?


Ma non aveva il lusso di poter restare sorpreso. Le nuove bestie demoniache comparse erano in gran parte ibridi combinati. Se si fossero sparpagliati, sarebbe stata la fine.


“Fuoco, fate fuoco!” Sparò ai nemici mentre gridava agli altri.


Le sue parole risvegliarono la milizia che usò subito le carrozze del treno come copertura mentre sparavano i loro proiettili verso l’orda di bestie demoniache.


In una frazione di secondo, le bestie demoniache vennero riempite di proiettili, ma il gigantesco verme, anche dopo aver sputato fuori tutte quelle bestie demoniache, non si era rimpicciolito. Al contrario, continuò a gonfiarsi ancora e ancora fino a quando un paio di zanne affilate lo pugnalarono dall’interno, lacerando la sua enorme bocca. Infine, l’ultimo ibrido apparve in mezzo al sangue!


Nell’istante in cui Charms posò gli occhi su quella cosa, il suo cuore per poco non si arrestò.


Era il mostro di cui gli aveva parlato suo padre: le spesse zanne, le quattro zampe e le due paia di braccia indicavano che si trattava della tanto temuta “Spaventosa Bestia Infernale”, l’ibrido più temibile che gli umani abbiano mai affrontato. Era comparsa poche volte in passato, ma era risaputo che le normali armi da fuoco non erano in grado di fermarla!


Dopo aver lacerato la bocca del verme, la Spaventosa Bestia Infernale sollevò le lame affilate e caricò verso la carrozza!


Charms saltò di riflesso sul terreno. Quasi nello stesso istante, il nemico si scontrò con la pesante carrozza, generando un impatto che la fece scivolare. Due sfortunati miliziani non fecero in tempo ad evitarlo e vennero gettati a terra e schiacciati sotto alla carrozza che scivolava. Prima ancora che potessero urlare di dolore, erano già diventati poltiglia indistinta.


Le zanne della bestia spaventosa rimasero bloccate nel metallo, dando agli umani un’opportunità per sparare. Purtroppo, oltre ad irritare la bestia, i proiettili erano completamente inutili.


All’improvviso, una figura snella si precipitò sul campo di battaglia. Era chiaramente una ragazza umana, ma alla sua comparsa, avevano tutti alzato istintivamente le armi.


“Vattene, è pericoloso!”


Charms la riconobbe subito e gridò: “Balshan!”


Balshan ignorò gli avvertimenti e fece un balzo, rotolando direttamente verso la pancia del mostro. Quest’azione lo sbalordì, poiché se avesse fatto anche soli un minimo errore, sarebbe stata calpestata dal mostro.


Ma lei sembrava esserne consapevole: seguì il movimento affannato della gamba del mostro e allungò la mano per afferrarla. La folta pelliccia si deteriorò ad una velocità incredibile, costringendo la Spaventosa Bestia Infernale a lanciare un terrificante gemito di dolore.


Come se avessero ricevuto un comando, le altre bestie demoniache lasciarono tutto quello che stavano facendo e si precipitarono verso il mostro gigantesco, prendendo di mira la strega sottostante. La situazione si fece critica: se i mostri lupo o i mostri volanti si fossero avvicinati troppo a Balshan, lei sarebbe stata impotente. Inoltre, la vicinanza avrebbe impedito agli umani di fare fuoco a causa dell’alto rischio che i proiettili vaganti la colpissero. Erano in un dilemma.


<em>“Dannazione, non ho altra scelta!”</em>


Charms strinse i denti e lanciò un grido mentre caricava da dietro la carrozza, correndo in linea retta verso la Spaventosa Bestia Infernale.


La situazione prese una strana piega. Poco fa, le bestie e gli umani erano a combattersi a vicenda, mentre adesso stavano facendo a gara a chi avrebbe raggiunto per primo la Spaventosa Bestia Infernale.


Una bestia demoniaca di tipo orso si balzò verso di lui con le fauci spalancate. Charms non tentò di schivarlo, prese il fucile e sparò...


“Va al diavolo!”


Nel momento in cui fu sparato il colpo, il proiettile trovò la sua strada verso la testa del bersaglio.


Dopo il forte botto, la testa del mostro orso venne subito fatta a pezzi. Senza neanche voltarsi per guardare, Charms continuò la sua carica verso la Spaventosa Bestia Infernale!


<em>“Per ridurre la possibilità di ferirla per sbaglio, non ho altra scelta che avvicinarmi””</em>


“Ah...”


Un mostro aquila e un mostro cinghiale mutati arrivarono a fianco del mostro. Affrontando il rischio di essere calpestati dal loro compagno, spalancarono le fauci verso Balshan, cercando di metterla all’angolo. Ma lei sapeva chi era la vera minaccia, e rimase fissa sulla Spaventosa Bestia Infernale anche a costo di esporsi alle due bestie demoniache.


A questo punto, l’area di decadenza si era diffusa ancora di più, mentre Charms era riuscito a raggiungerla e aveva iniziato un combattimento ravvicinato con le bestie. Qui, il fucile Van’er mostrava il suo vero punto di forza: ovvero il non dover essere ricaricato manualmente. Charms riuscì a fare fuori tutte le bestie demoniache, indipendentemente da quanto spessa fosse la loro pelle, poiché esponevano le loro teste proprio di fronte a lui mentre cercavano di mordere Balshan. Lui era stato morso un paio di volte mentre la proteggeva, e talvolta usava persino il suo stesso corpo per bloccare gli attacchi nemici.


La Spaventosa Bestia Infernale riuscì finalmente a liberare le sue lunghe zanne, ma a malapena gli restava un po’ di forza. Il decadimento si era espanso su tutto il corpo: la pelliccia, inizialmente spessa e praticamente invulnerabile, era diventata sottile come il tessuto e addirittura non era più in grado di sostenere il peso dei suoi organi interni.


Barcollò per due passi e cadde su un lato. I suoi organi interni e le viscere schizzarono fuori dal punto in cui era iniziata la decomposizione, rilasciando al tempo stesso un pungente odore di marcio.


Charms notò che gli organi interni sembravano essere stati immersi per mesi nelle fognature ed erano da tempo diventati bianchi.


Vedendo la morte della Spaventosa Bestia Infernale, le altre bestie demoniache si sparpagliarono.


Charms sopportò il dolore proveniente da ogni parte del corpo e afferrò Balshan, che aveva perso l’equilibrio e stava crollando, in un abbraccio.


In quel momento, la strega si trovava in uno stato pietoso. Le ferite ricoprivano tutto il suo corpo, mentre le gambe, che erano state morse più volte dalle bestie demoniache, si erano ridotte in un miscuglio sangue e carne, con ossa che sporgevano da ogni parte.






<em>Aris</em>
                                


                                



