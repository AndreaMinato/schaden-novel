---
weight: 1420
title: Capitolo 142- Carrello da miniera
pubDate: 2025-08-07T11:37:50.896Z
tags:
    - rtw
---


Erano già trascorse due settimane dal giorno della conquista della Fortezza Longsong da parte di Roland, e le cinque famiglie nobili della Fortezza avevano già spedito verso Città di Confine le persone e le provviste richieste.


Dopo la creazione del Ministero dell'Agricoltura, che era il primo passo della rivoluzione agricola di Ronald, una nuova era stava finalmente cominciando. I servi della gleba, che già avevano visto l'alba della loro vita da persone libere, cominciarono a lavorare pieni di motivazione. Il metodo che prevedeva l'utilizzo della frusta per incentivare il lavoro dei servi della gleba era praticamente sparito nell'area Sud del fiume Acqua Rossa. I servi della gleba che erano pigri scoprirono che anche se nessuno andava ad "incoraggiare" la loro velocità, gli ufficiali del Municipio andavano comunque a controllare il loro lavoro con degli strani strumenti di misurazione. Era chiaro che al Signore non importava del raccolto di uno o due campi, gli unici a doversi preoccupare delle proprie coltivazioni erano gli stessi servi della gleba che stavano lavorando per il proprio futuro.


Anche se la qualità dei funzionari del Ministero dell'Agricoltura non era così sorprendente, avevano già compreso a fondo la distribuzione secondo i principi del lavoro, così Roland richiese loro che ripetessero continuamente queste informazioni ai servi della gleba. Per rafforzare l'effetto di indottrinamento, insieme alla soddisfazione del Principe stesso, la riva del Fiume Acqua Rossa fu riempita di striscioni. Così recitavano: "Il lavoro è l'unico modo per diventare ricchi", "Lavorare duramente porta onore e gloria", "Cambia il tuo destino lavorando sodo" e così via.


Ovviamente queste misure non potevano essere immuni da obiezioni, per esempio, Barov fu il primo ad alzarsi e a lamentarsi.


“Sua Altezza Reale, è qualcosa di insensato, gran parte dei servi della gleba non sanno neanche leggere. E anche se lo sapessero fare, non gli interesserebbe ciò che c'è scritto sugli striscioni. Queste persone sono solo analfabete e ignoranti, per alcuni anche la frusta è inutile, quindi cosa può aspettarsi da delle parole incomprensibili e misteriose.”


La risposta di Roland fu invece molto semplice: "Quegli striscioni non sono per loro."


“Allora perché vuole mettere questi striscioni?" Sentendo questa risposta, il Cancelliere mostrò un'espressione molto confusa.


“Per creare un esempio concreto."


Non aveva mai pensato che i servi della gleba fossero stupidi ed irremovibili. È vero che erano analfabeti, ma questo non significava che non fossero in grado di pensare. L'avidità e l'interesse spingono anche le persone stupide, questa è semplicemente la natura umana. Quindi, se all'inizio l'implementazione del Ministero dell'Agricoltura sembrava avere solo un piccolo effetto, avrebbe comunque lasciato un'impronta nei loro cuori, proprio come un seme che prima o poi sarebbe cresciuto. Quando i primi servi della gleba furono resi uomini liberi, e quando usarono i frutti dei raccolti in cambio di soldi per comprare bellissimi abiti, buon cibo, e anche calde e robuste case in mattoni, gli slogan ripetuti in continuazione sarebbero tornati loro in mente e diventati una realtà che avrebbe risuonato nel profondo dei loro cuori.


Per quanto riguarda gli striscioni sulla riva, erano per il momento in cui l'educazione universale avrebbe dato i suoi primi frutti.


Contare solo sulle proprie forze per scacciare la povertà, diventare membri ufficiali di Città di Confine, anche più degli abitanti nativi. Questo era il potere del duro lavoro.


Confrontandosi, il divario tra loro era tangibile, e la loro unica possibilità di eliminarlo era prendere l'iniziativa di seguirlo, in questo modo l'efficienza individuale sarebbe salita al suo massimo potenziale.


---


Testa d'Acciaio stava all'ingresso del tunnel della miniera, aspettando la consegna di nuovi minerali.


Dai Mesi dei Demoni, dopo essere stato quasi carbonizzato dall'alta temperatura del vapore, non si era mai più azzardato a stare vicino alla macchina nera.


Fortunatamente a Città di Confine c'era quell'angelo di Nana. Ogni volta che Testa d'Acciaio toccava le sue guance guarite, il suo cuore si riempiva di forti emozioni. Durante i suoi momenti di delusione e di panico, ipotizzò addirittura che Nana fosse una serva del diavolo, ma questa era ovviamente di una dissacrazione nei suoi confronti. Così, dopo l'inverno, raccolse di sua spontanea volontà due pesci affumicati e la coscia di un cinghiale e spedì tutto alla Famiglia Pine.


Per sua sorpresa, Titus Pine era un Visconte, ma a differenza di altri aristocratici che avevano sempre la puzza sotto il naso, accettò tranquillamente le sue scuse. Questa fu la prima volta che Testa d'Acciaio pensò che non tutti i nobili fossero persone senza scrupoli.


“Signor Acciaio" urlò un minatore ricoperto di polvere mentre correva verso l'uscita del tunnel, "la corda è già stata legata"


“Perfetto" esclamò girandosi verso il motore a vapore: "Sgomberate l'area! Frank, prima devi sollevare la leva verde poi premi la leva rossa! Se fai un solo errore, ti stacco la testa!"


“Stia tranquillo, Signor Acciaio, so quello che faccio!" urlò Frank in risposta.


Dopo che Nils fu accettato nel Primo Esercito, ora ad essere in carico dell'operazione con il motore a vapore era Testa d'Acciaio. Durante i primi giorni Frank aveva spesso sbagliato l'ordine, fatto che aveva causato lo scoppio di un tubo. Quindi ogni volta che commetteva un errore veniva pestato. Fortunatamente, Sua Altezza Reale non si preoccupò troppo di questo fatto, non solo mandò immediatamente qualcuno a sostituire la parte danneggiata, ma non fece pagare loro neanche il pezzo rotto. Originariamente, Testa d'Acciaio aveva già creato un piano per trattenere la paga mensile nel caso fosse accaduto qualcosa.


Con l'apertura della valvola d'aspirazione, il motore a vapore rilasciò un'enorme nuvola bianca di gas e la ruota principale cominciò lentamente a girare, muovendo il cabestano e facendo tendere la corda di canapa.


“Non distrarti! Guarda la corda di canapa, osservala attentamente!" gridò Signor Acciaio.


Adesso, oltre al motore a vapore, era anche cambiato il trasporto dei minerali all'interno del tunnel della miniera.


Sua Altezza Reale avevano ordinato a degli artigiani di creare tantissime traversine ferroviarie in legno, che furono poi poste lungo tutto il tunnel della miniera. In seguito due lunghi bastoni in legno furono posizionati sulle traversine in legno, che insieme a prima vista sembravano una scala di legno.


Sua Altezza Reale l'aveva definito un sistema di trasposto a binari in legno, che è un nome molto complicato. Così, non sembra essere troppo complicato, ma insieme alla scala di legno, c'era anche uno speciale carrello da miniera! Quel carrello è davvero particolare. Di solito, erano necessari dai tre ai quattro giorni per trasportare i minerali, ma il motore a vapore riusciva a spingere fuori dalla miniera molti carrelli in pochi istanti.






Testa d'Acciaio aveva osservato con attenzione questo carello da miniera a quattro ruote. Poteva viaggiare sui binari di legno ed era fatto completamente in ferro. Usare tutto questo ferro doveva costare molti soldi. La ragione essenziale per cui riusciva a muoversi su quei sottili bastoni di ferro senza ribaltarsi, stava nel modo in cui era costruito. Il bordo interno delle ruote era più grande del resto, ciò permetteva un'aderenza salda al binario. Sopra le ruote stava un carrello di ferro a forma di scatola, che aveva sia nella parte iniziale che finale un piccolo buco grazie al quale era possibile legare il carrello ad una corda di canapa.


Non poté fare a meno di ammirare la saggezza di Sua Altezza Reale, con un modello così semplice, aveva reso il trasporto dei minerali molto meno impegnativo. Prima della sua invenzione, era proprio il trasporto dei minerali ad essere il lavoro più lungo.


Tuttavia questo sistema non era perfetto, per esempio, solo dopo cinque giorni di utilizzo, due binari di legno erano già distrutti dal peso, e non passò molto tempo dalla rottura di altri binari. Più tardi, Sua Altezza Reale fece avvolgere tutti i binari da un sottile strato di ferro, migliorando in qualche modo la resistenza dei binari.


Oltre ai problemi con le rotaie, la miniera ebbe anche una rottura accidentale di una corda, fatto che ancora oggi tormentava Testa d'Acciaio. Secondo le disposizioni, potevano portare fuori solo quattro carrelli alla volta. Ma quel giorno, i minatori erano stranamente veloci, e per questo motivo, legarono insieme sei carrelli. Durante la prima parte del trasporto tutto andò bene, ma poi improvvisamente una delle corde si ruppe. Il contraccolpo della metà della spessa corda fu così potente che il minatore che fu colpito dalla corda, si ruppe sette costole. Il carrello invece si sganciò dal binario andando addosso a diversi minatori, schiacciando le loro gambe.


Fortunatamente, Testa d'Acciaio, era già stato coinvolto in un incidente simile, sapeva cosa fare. Organizzò immediatamente un gruppo di minatori che lo aiutassero a trasportare i feriti alla casa del Visconte. Era consapevole che se fossero stati ancora vivi, Nana sarebbe riuscita a guarirli come se niente fosse accaduto.


“Signor Acciaio, i carrelli sono fuori!" gridò l'uomo responsabile del controllo dell'ingresso della miniera.


Sentendo ciò, Testa d'Acciaio urlò i suoi prossimi ordini, "Frank, aspetta dieci secondi e solo allora spegni il motore a vapore, fai attenzione all'ordine!"


“Ricevuto!"


Dopo che i quattro carrelli si fermarono lentamente alla fine del percorso, Testa d'Acciaio andò a controllare il risultato della raccolta. I primi due carrelli erano pieni di una pietra rossastra, minerale ferroso, che era anche lo stesso tipo di minerale che veniva più spesso trovato nella miniera, il terzo carrello era pieno di una pietra grigiastra con dei tocchi gialli, doveva trattarsi di rame. Ma quando Testa d'Acciaio giunse al quarto carrello, rimase immobile, era un tipo di minerale che non aveva mai visto prima: le pietre erano marrone scuro, ma quando la luce del sole le colpiva, brillavano di una lucentezza metallica scura.


Queste pietre sono chiaramente di un materiale sconosciuto, Testa d'Acciaio scosse la testa, la Miniera Settentrionale è grandissima è ha molte diramazioni, è normale trovare cose mai viste prima. Così sul suo foglio fece una croce, dando il segnale di mandare i carrelli verso il magazzino. Per quanto riguardava la pila di pietre nere, se fosse destinata alla fornace o no, non era un suo problema.






Dontcare




                                


                                



