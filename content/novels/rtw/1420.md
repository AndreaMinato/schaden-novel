---
weight: 14200
title: Capitolo 1420- Una Nuova Straordinaria
pubDate: 2025-08-07T11:37:51.092Z
tags:
    - rtw
---


“Che succede? C’è qualche problema?” Roland si voltò.


“Assomiglia a quella cosa che ho ucciso io.” Usignolo allargò le braccia. “Però era molto più piccolo e non aveva questo aspetto ridicolo…”


“Aspetta un attimo; parli della tua investigazione alla Grande Montagna Innevata?”


Usignolo annuì. “Lo avevo incontrato anche in precedenza, cercando la Strega del Ghiaccio. Ha l’abilità di diventare invisibile: questo spiegherebbe perché gli umani lo avessero considerato un fantasma.”


“Sei in grado di trovare le differenze tra il mostro che hai ucciso e questo? Nei minimi dettagli, se possibile” Chiese Roland.


“Erm… lasciami pensare. È successo qualche anno fa.” Usignolo prese il disegno. “Rispetto al mostro nel disegno, quello che ho incontrato era alto almeno la metà e gli artigli anteriori, anche se entrambi li avevano a forma di falce, erano più piccoli. Il ventre, invece, era usato solo per arrampicarsi, non come questo nel disegno, che ha tanti artigli. Per quanto riguarda la testa… beh, alla Bestia Demoniaca contro la quale ho combattuto non si vedevano così bene la bocca e i denti affilati come lame. Nel disegno sembra più un predatore. Se non fosse stato per gli artigli anteriori e la capacità di diventare invisibile, non li avrei mai collegati tra loro. Quella volta avevo pensato che fosse una Bestia Demoniaca Ibrida.”


L’espressione di Roland si fece solenne. “Invece, abbiamo scoperto che appartengono al Regno Cielo-Mare.”


<em>Le Bestie Demoniache costituiscono una minaccia di un certo livello, ma il Regno Cielo-Mare va ben oltre. Partecipano anche loro alla Battaglia della Volontà Divina e sono in grado di sopprimere i Demoni da una località sconosciuta: non posso essere sottovalutati. Il fatto che stiano comparendo nella Regione Occidentale non è decisamente una buona notizia.</em>


<em>Ma se in seguito alla Battaglia della Volontà Divina le aree a nord delle Pianure Fertili sono state occupate dai Demoni, come può essersi infiltrato il Regno Cielo-Mare nel cuore del continente?</em>


<em>A meno che…</em>


Nella sua mente si formò vago un pensiero esagerato ed al contempo orribile.


“Parlando delle Bestie Demoniache… Il Primo Esercito vi si era imbattuto alle Rovine della Montagna Innevata.” Usignolo si accigliò. “Forse è una coincidenza oppure è fortuna, ma le Bestie Demoniache e il Regno Cielo-Mare potrebbero essere in combutta tra loro?”


Roland e Isabella si voltarono insieme a guardarla.


Usignolo si coprì subito la bocca. “Era tanto per dire: non dovete davvero prendermi sul serio.”


“Tutto sommato, temo che questo problema sia più spinoso del previsto.” Roland picchiettò sul tavolo. <em>In ogni caso Neverwinter è il cuore dell’industria umana: non dovrebbe mai succedervi niente. Se l’attacco è collegato al Regno Cielo-Mare, sarà difficile superare questa situazione anche usando le contromisure più prudenti.</em> “Isabella, le informazioni che mi hai dato sono davvero utili… Vai pure a riposarti adesso: ti farò chiamare al più presto da un membro dello Stato Maggiore.”


Eppure, Isabella rimase al suo posto. “Vostra Maestà, devo metterla al corrente di una cosa.”


“Cosa? Dimmi pure.”


“Ho proseguito con gli esperimenti sulle Pietre Divine durante la mia permanenza ad Hermes.” La Strega pose sul tavolo un progetto recuperato tra le pieghe del suo vestito. “La volta scorsa Agatha era arrivata ad una conclusione: ve la ricordate? Diceva che erano ostruite ed inutilizzabili non a causa del denso potere magico, ma di altri fattori. Ripetendo gli esperimenti, ho scoperto un fattore che potrebbe essere correlato alla frequenza.”


“Frequenza?” Roland esclamò.


“Ho consultato i Fondamenti Teorici di Scienze Naturali che avete compilato. Forse quello che ho detto non è del tutto accurato, ma non riesco a trovare una descrizione migliore.” Allora Isabella descrisse in breve la sua scoperta. “Infatti… dopo questa rivelazione, il mio potere magico si è condensato, in realtà.”


Sbattendo le palpebre sorpresa, Usignolo osservò Isabella per un momento prima di esclamare “È vero… non me ne ero accorta.”


Roland rise. “Vuoi dire che l’Unione delle Streghe ha una nuova Straordinaria? Congratulazioni per la tua conquista.”


Isabella scosse la testa. “È stato possibile solo perché mi avevate concesso una possibilità.”


“Eppure persistere nella ricerca è stata una tua scelta.” Insistette Roland. “Dopo l’evoluzione del tuo potere magico, hai percepito qualcosa di nuovo?”


Isabella gli mostrò la mano, rivelando un anello al dito medio. La gemma al centro si accese gradualmente.


Chiunque altro avrebbe guardato con sorpresa ed interesse una Pietra Magica capace di rilasciare luce; Roland invece ne era sospettoso: c’era qualcosa di diverso dal solito.


“Questa Pietra… non proviene dai Demoni!” Esclamò Usignolo.


Roland capì immediatamente cosa stesse succedendo: la maggior parte delle Pietre Magiche, che davano origine al potere dei Demoni, avevano una forma ovale, dato che il loro aspetto non era mai stato un fattore importante. Tuttavia, quella Pietra aveva tagli precisi, simile a una pietra preziosa intagliata come un poliedro: un lavoro che sapevano fare solo gli umani.


Tutte le Pietre Magiche provenivano da bottini di guerra o da scavi nelle rovine, dato che gli umani non possedevano ancora le capacità per crearle. L’intaglio e la politura influenzavano la composizione delle Pietre Magiche, in altre parole dovevano essere tagliate prima della trasformazione.


“È il mio primo esperimento dopo l’evoluzione.” Per un po’, Isabella si fece assorta. “Era un Ciondolo Divino della Penitenza usato dalla Chiesa, ma ormai ha perso la sua funzione di restrizione per le Streghe.”


Roland rimase sorpreso, a bocca aperta. “Hai trasformato una Pietra Divina in una Pietra Magica Radiosa?”


“Sì, Vostra Maestà.” Isabella annuì. “Inizialmente la mia abilità era respingere completamente le onde emesse da una Pietra Divina, ma adesso sono in grado di indebolire una specifica frequenza: il risultato è davanti ai Vostri occhi. Al momento solo alcune Pietre Magiche ne subiscono l’effetto, ma potrebbe essere dovuto alla mia scarsa comprensione dell’argomento.”


Roland impiegò circa una mezz’ora tra domande e manoscritti di esperimenti per comprendere. In parole povere, Isabella aveva stabilito una connessione tra la sua abilità e la sua comprensione delle Pietre Divine. Le ondulazioni provenienti dalle Pietre erano così potenti che lei non riusciva a captarne le fluttuazioni, ma solo a imitare un campo mortalmente calmo. Una volta localizzate le ondulazioni, non si percepivano più tutte le altre fluttuazione: era per questo che le Pietre Divine potevano isolare i poteri.


Ma che fossero “ondulazioni” o “frequenze”, entrambe erano descritte come trasformazione di energia. Anche avendo grossomodo capito la differenza tra le due, Isabella non era in grado di esprimersi accuratamente a causa della sua limitata conoscenza. Dopotutto le ondulazioni si spiegavano da sole ed erano relativamente semplici da capire, ma il potere magico non era così, infatti riusciva a descriverlo usando solo termini quasi equivalenti, tratti suo vocabolario.


A Roland tornò in mente quello che gli aveva già detto Lan: se il divario conoscitivo tra le due parti si fosse rivelato troppo grande, anche una semplice descrizione sarebbe stata difficile, figurarsi la comprensione.


Tuttavia, grazie a quella nuova abilità, avevano scoperto che le Pietre Magiche non erano prodotti proprietari dei Demoni.


Una volta che il potere magico fosse stato considerato un nuovo ramo dell’educazione, le prove e gli esperimenti compiuti da Isabella ne sarebbero diventati con molta probabilità il punto di partenza.


“Nessuno può aiutarti in questo cammino, ma è proprio per questo che vale la pena provare.” La incoraggiò Roland.


“Farò del mio meglio,” Rispose Isabella. “Un’altra cosa: ho scoperto un fenomeno affascinante. Ciò che Agatha aveva supposto potrebbe non essere errato: le Pietre Divine potrebbero essere davvero degli esseri viventi.”










<em>Leaxis</em>
                                


                                



