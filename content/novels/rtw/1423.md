---
weight: 14230
title: Capitolo 1423- Sonda
pubDate: 2025-08-07T11:37:51.092Z
tags:
    - rtw
---


“Attenzione! Stanno tornando alla carica!”


Sentendo gli avvertimenti di Pelle di Pesce, la linea di difesa composta da meno di un centinaio di uomini produsse il suono del fuoco concentrato.


Sotto l’intensa potenza del fuoco, le agili bestie mostruose furono costrette a rallentare e a strisciare lentamente sotto il fumo e la ghiaia volante.


I due cannoni calibro 75 stavano aspettando questo momento.


In un raggio di mille metri, i cannoni erano sorprendentemente precisi; la loro potenza era molto più forte del lanciagranate anti-demone e potevano essere osannati come la nemesi dei ‘testardi mostri di pietra’.


Le bestie mostruose in miniatura che si stavano arrampicando sulla parte anteriore furono le prime a essere bombardate mentre la parte superiore dei loro corpi fu istantaneamente fatta a brandelli, lasciando atterrare le loro membra un centinaio di metri più avanti.


Dopo la morte di qualche bestia mostruosa, i demoni rimasti si ritirarono e si nascosero nuovamente nella Nebbia Rossa.


Ma tutti sapevano che era la calma prima della tempesta; i mostri avrebbero potuto radunarsi e tornare persino più forti di prima, in qualsiasi momento e da ogni direzione.


Ciò non era avvenuto solo nella regione settentrionale della regione del Regno dell’Alba. Dalle montagne del Regno del Cuore di Lupo al Crinale Vento Freddo a Graycastle, molteplici battaglie si verificavano simultaneamente in ogni momento. L’unica differenza era la portata dello scontro.


Il Primo Esercito adottò una contromisura corrispondente, le truppe più grandi attaccavano i nemici più grandi, un piccolo numero di invasori veniva gestito da un numero più piccolo di soldati. Le truppe guidate da Pelle di Pesce era proprio una forza d’assalto destinata a compensare i vuoti e a occuparsi dei dispersi. Basandosi sulla città, intercettavano i demoni che cercavano di passare dall’altra parte e assicuravano un punto d’appoggio per gli umani.


Anche se Pelle di Pesce era un ufficiale di basso grado, era consapevole del fatto che la sua missione era intimamente legata alla situazione generale. Secondo i calcoli formulati dai superiori, la Nebbia Rossa prodotta ad Hermes sarebbe stata abbastanza da avvolgere l’intera Città del Bagliore in pochi mesi. Perciò, combattere nella Nebbia Rossa sarebbe presto diventato la normalità. Ai soldati veniva richiesto di adattarsi al campo di battaglia senza il supporto delle Streghe e di garantire giorno per giorno le operazioni all’interno del Regno dell’Alba.


C’era da dire che impegnarsi in tali battaglie rendeva piuttosto passivi, visto che nessuno poteva prevedere dove si sarebbe svolto il prossimo attacco, da dove sarebbe arrivato o il modo in cui sarebbero entrati nel loro raggio d’allarme. Era anche impossibile stabilire una linea di difesa fissa lungo l’intero confine settentrionale dei Quattro Regni, in quanto erano a corto di manodopera o logistica per un simile impegno. Così, i superiori si erano ritrovati in una situazione piuttosto difficile.


Fortunatamente, i soldati erano diventati più abili con le loro armi. Anche con solo una dozzina di uomini, erano riusciti a scatenare una quantità considerevole di potenza di fuoco in un breve lasso di tempo. Per esempio, la piccola squadra di Pelle di Pesce con quattro piani per mitragliatrici ad uso generale, dieci cavalli e due cannoni, era capace di sconfiggere qualche nemico a condizione che non fossero Demoni Anziani.


Dopo tutto, questa situazione quasi di stallo era dovuta al fatto che il Primo Esercito era impotente contro l’isola volante. Anche se avevano fatto irruzione nell’Altopiano di Hermes, era impossibile distruggere la fortezza in movimento. Gli umani non avevano scelta se non mantenere un atteggiamento difensivo.


L’unica capace di minacciare i demoni era la formazione dei Cavalieri dell’Aeronautica guidata dalla Principessa Tilly.


“Se avessi saputo che sarebbe successo questo, mi sarei unito all’Accademia dei Cavalieri dell’Aeronautica,” disse qualcuno casualmente.


“Basta così. I requisiti per unirsi a loro sono troppo alti; credi che sia facile come stare dove siamo adesso, facendo un periodo di addestramento e risultare idonei?”


“Infatti, unirsi al Primo Esercito è già una cosa lodevole. Mio cugino non ci è nemmeno riuscito.”


“Ma la Principessa Tilly è lì…”


Questa frase fomentò un momento di silenzio.


L’immagine di Ascia d’Acciaio e della Principessa Tilly apparve involontariamente nella mente di Pelle di Pesce.


Il risultato di una tale comparazione era scontato…


“Chiudete il becco!” Cacciò via i pensieri fastidiosi dalle loro teste e li rimproverò. “I Cavalieri dell’Aeronautica possono essere capaci di affrontare i demoni a testa alta, ma siamo noi quelli che proteggono i cittadini! I nemici potrebbero persino tornare di nuovo più tardi, perciò fate attenzione alle segnalazioni delle sentinelle!”


“Sì…” Probabilmente, tutti realizzarono quanto fossero incomparabili i due ruoli, così cambiarono argomento.


“Capitano.” Hanson si avvicinò col suo fucile. “Un mio subordinato ha fatto rapporto su una posizione inclinata ad ovest con una buona visuale. Permette il monitoraggio del nemico e quest’ultimo farà fatica ad arrampicarvisi. Se allestissimo una mitragliatrice laggiù, saremmo in grado di sopprimere l’arrampicata in parete dei mostri.”


<em>“Perlomeno, ci sono ancora delle persone affidabili in squadra.”</em>


Pelle di Pesce si voltò verso la direzione che gli era stata indicata e prese velocemente una decisione. “Guiderò cinque uomini fin lì, lascerò questo posto a te. Sono sicuro che tu sappia quando attaccare e quando battere in ritirata.”


“Vuoi andarci di persona?”


“È la nostra prima volta qui. Mi sentirò più a mio agio dando un’occhiata di persona.”


Pelle di Pesce sapeva che il fianco era molto più importante, ed era ben consapevole del carattere del suo vicecapitano. Hanson era un ottimo tiratore scelto, ma era anche estremamente affidabile e prudente. Era abbastanza qualificato da mantenere la posizione.


“Ho capito.” Hanson confermò l’ordine.


Pelle di Pesce annuì e procedette alla scelta di cinque soldati da pattugliamento. Insieme, salirono verso il pendio.


L’area sporgente era simile al Versante Settentrionale. C’era una leggera pendenza prima di arrivare ad un erto dirupo che saliva per quasi 20 – 30 metri. La cima della salita era un punto adatto per proteggersi e nascondersi, con gli alberi e la densa vegetazione.


L’unica pecca era la nebbia densa nella zona; la stabile Nebbia Rossa era statica, riducendo il loro campo visivo. Sebbene non influenzasse alcuna attività d’osservazione verso l’esterno, essere immersi nella Nebbia Rossa non era una bella esperienza.


“Accendete del fuoco per disperdere la nebbia, poi perlustrate l’area circostante.” Pelle di Pesce trovò una posizione adatta e dispose la mitragliatrice.


In effetti, era un’eccellente posizione con il precipizio che fungeva da barriera naturale, specialmente contro le bestie mostruose che non avevano nessuno a coprirli le spalle. Pelle di Pesce decise di segnare la posizione per un uso futuro, prima che si presentassero dei nuovi attacchi.


Ma dopo molto tempo, non sentì il crepitio delle fiamme brucianti che aveva previsto.


<em>“Che sta succedendo? Di quanto tempo hanno bisogno per raccogliere della legna da ardere?” </em>


Aggrottò la fronte e gridò due volte, ma la foresta rimase in silenzio, senza alcuna risposta.


All’improvviso, captò qualcosa.


“<em>Qualcosa non va…</em>


<em>Anche se ci fossero dei nemici, avrebbero dovuto sparare almeno una volta.”</em>


Sia esso un subordinato di Hanson o tutti e sei, nessuna delle parti si imbatté nelle tracce dei nemici. L’improvviso silenzio era troppo bizzarro.


In quel momento, sentì un leggero ‘fruscio’ alla sua destra, come se qualcosa avesse calpestato l’erba.


Si voltò e sollevò la sua arma -


Una figura scura balenò davanti a lui e un freddo bagliore di luce gli pizzicò la guancia.


CRUNCH.


La sua mano si alleggerì improvvisamente mentre la sua arma veniva divisa in due.


Una ‘donna’ alta apparve dinanzi a lui. Camminava a piedi nudi con una veste leggera che avvolgeva la sua pelle blu. Oltre alla spada che teneva in mano, sul suo corpo non c’erano altri oggetti metallici. Molto probabilmente, era così che riusciva a sgattaiolare in avanti senza emettere alcun suono.


<em>“È finita.”</em>


Questo era quello che stava pensando Pelle di Pesce.


La forma umanoide era la caratteristica distintiva di un Demone Anziano, stando agli opuscoli distribuiti dai superiori. Più erano simili agli umani, più erano forti. A parte la sua pelle blu e alla sua alta statura, i suoi lineamenti somigliavano tantissimo a quelli di un umano. Si poteva solo immaginare quanto fosse potente.


Sorprendentemente, Pelle di Pesce non provava paura davanti alla morte. L’unico pensiero che aveva era come informare i suoi commilitoni che un Demone Anziano si era infiltrato nella loro postazione.


Ma la spada non divise il suo corpo in due.


La controparte prelevò un pezzo di carta e glielo gettò davanti.


“Prendi questo e portalo indietro. Consegnalo ai Tre Capi Streghe.”


La sua intonazione era strana e il flusso del suo linguaggio era terribile. Ma era indubbiamente un linguaggio umano.


“Non so chi siano i Tre Capi Streghe…” Pelle di Pesce raggiunse in segreto la pistola sul suo fianco. “Non aiuterò assolutamente il mio nemico –‘’


“Invialo e i tuoi compagni rimarranno vivi.” Le parole del demone lo fermarono. “Dato che i Tre Capi sono i leader. Portalo indietro, e la gente saprà.”


Poi, dietro di lei apparve un portale magico violaceo.


Si ritirò gradualmente e scomparve senza lasciare traccia.


<em>Haru</em>
                                


                                



