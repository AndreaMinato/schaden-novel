---
weight: 14270
title: Capitolo 1427- Andare O Restare
pubDate: 2025-08-07T11:37:51.093Z
tags:
    - rtw
---


“Puoi darmi altri dettagli?” Chiese Roland.


“Non c’è altro.” Disastro Silenzioso era ovviamente guardingo nei confronti del Re umano. “Hai una scarsa conoscenza del Regno Cielo-Mare: anche se ti spiegassi, non capiresti.”


“Forse in passato, ma adesso è diverso: la Regione Occidentale di Graycastle ha subito alcuni attacchi da parte delle Bestie Demoniache; tra queste sono state ritrovate tracce del Regno Cielo-Mare.” Roland, al quale non importava del tono di Disastro Silenzioso, raccontò nei minimi dettagli l’incontro con il Mostro Scheletrico. “È la prima volta che lo incontriamo lontano dal mare.”


“Digli quello che vuole sapere.” Disse Valkries lentamente. “Sempre meglio che lasciare in mano al Regno Cielo-Mare la Pietra dell'Eredità degli umani, in ogni caso.”


“Se la metti così…” Serakkas annuì impotente. “Ascoltami bene, umano. Quello che hai visto è chiamato Madre del Nido: per il Regno Cielo-Mare rappresenta il nucleo della loro capacità di espansione. Anche se non ha capacità combattive, può ordinare a molti subordinati di combattere per loro.”


“Come un cervello?”


“Puoi metterla così, ma non interrompermi di nuovo.” Disastro Silenzioso replicò impaziente. “Questa creatura è antica, più di quanto tu possa pensare; potrebbe addirittura esserci dall’inizio dei tempi… tuttavia subisce appena gli influssi del tempo, non importa quanti anni passino. La sua forma e la sua abilità sono cambiate leggermente, almeno fino a pochi mesi fa…”


Dopo questa spiegazione, Roland capì grossomodo il motivo del repentino cambiamento del Regno Cielo-Mare.


Secondo i Demoni, anche loro erano in grado di evolversi, proprio come accadeva normalmente con le abilità: ogni nuova trasformazione del Regno Cielo-Mare coinvolgeva l’intera razza. Per esempio, il Nido era il Nido, così come la Lama era la Lama. Non esistevano individui eccezionali come per gli umani o i Demoni, dove ognuno era un’entità indipendente. Quello era probabilmente il motivo della loro evoluzione estremamente lenta, richiedendo alcuni secoli per poter notare le differenze.


Tuttavia, il cambiamento più recente dimostrava che si erano sbagliati su tutta la linea. Nessuno era sicuro di quante volte il Regno Cielo-Mare si fosse evoluto negli ultimi mesi: la crescita esponenziale della loro forza era l’unica conferma. Le Bestie di Lame, per esempio, un tempo erano dei semplici cacciatori per la Madre del Nido. Finché fossero rimaste ferme, anche i Demoni Folli sarebbero stati in grado di distruggerle. Però, oltre ad essere cresciute significativamente in misura, anche forza, resistenza e velocità di reazione erano aumentati incredibilmente. I loro artigli, intrisi di potere magico, rappresentavano una minaccia perfino per i Demoni Anziani.


Anche se un Ascendente Superiore avrebbe potuto uccidere facilmente le Bestie di Lame in uno scontro diretto, l’evoluzione universale rappresentava un problema.


Il giusto paragone era una singola Strega risvegliata come Trascendente che faceva diventare tutte le altre come lei. Finché fossero state abbastanza, il cambio in termini di quantità avrebbe portato a uno della qualità.


I Demoni, che a malapena riuscivano a mantenere la linea difensiva, non erano più in grado di resistere all’invasione del Regno Cielo-Mare, dato che innumerevoli nemici strisciavano fuori dall’oceano, sommergendo il campo di battaglia come una fragorosa marea. Il Re era stato dunque costretto all’inimmaginabile: abbandonare la Regione Pietranera.


Per Roland erano cattive notizie.


Se i Demoni non fossero riusciti a mantenere la propria posizione, ci sarebbe stato un nuovo problema per gli umani: l’attacco alla Regione Occidentale sarebbe stato solamente l’inizio.


“Umano, ti suggerisco di spostare la Pietra dell'Eredità in tuo possesso.” Gli consigliò Disastro Silenzioso. “Sarebbe difficile combattere contro la grande armata del Regno Cielo-Mare con la vostra forza attuale. Non possiamo permettere che si impadroniscano della Pietra: su questo Valkries ha ragione.”


“Non ho alcuna intenzione di consegnargliela.” Roland scrollò le spalle. “A parte questo… Non trovate che sia una strana coincidenza il loro momento evolutivo?”


“Oh?” Valkries accavallò una gamba sull’altra. “Dimmi di più.”


“La Regione Pietranera ha sempre combattuto contro il Regno Cielo-Mare, quindi le vostre stime riguardanti la loro evoluzione non dovrebbe essere troppo lontana dalla realtà. Circa tre o quattro mesi fa, l’Oracolo ha teso un’imboscata a Zero.”


“Sospetti che la sostanziale evoluzione del Regno Cielo-Mare sia collegata a Dio?”


“È solo una supposizione.” Roland rispose solenne. “Ma c’è una cosa che mi preoccupa… Prima d’ora la vostra razza ha mai comunicato con il Regno Cielo-Mare?”


L’espressione di Valkries si fece gradualmente più seria.


“Non penso, giusto? Tuttavia, gli altri partecipanti alla Battaglia della Volontà Divina hanno già interagito tra loro.” Roland parlò con calma. Gli umani e i Demoni avevano già interagito alla Scuola Nuvola, mentre un tempo la distrutta Civiltà Sotterranea aveva “comunicato” con l’Organizzazione delle Streghe, dando origine al Programma Armata della Punizione Divina. Dall’espressione sul volto della Signora degli Incubi, credeva che anche loro avessero avuto delle esperienze simili.


Il Regno Cielo-Mare rappresentava l’unica eccezione: la storia non aveva lasciato documenti o materiali su di loro. L’impossibilità per gli umani di immergersi nelle profondità dell’oceano poteva rappresentare uno dei motivi, ma sarebbe stato molto strano che anche i Demoni avessero avuto la stessa esperienza.


Dopotutto, interazione e comunicazione erano caratteristiche di una civiltà, anche nel caso in cui le relazioni fossero state ostili.


A quanto pareva il Regno Cielo-Mare era un guerriero silenzioso, separato dalle tre razze.


Seguendo questa logica, il motivo dell’evoluzione del Regno avrebbe fatto tremare dalla paura chiunque.


“Cosa intendi fare?” Valkries chiese.


“Dirigermi a Terra Senza Fondo prima che la situazione precipiti” Roland guardò i due. “Spero che possiate fermare i vostri attacchi nei confronti degli umani, focalizzandovi sulla sconfitta del Regno Cielo-Mare.”


“Impossibile.” Rifiutò subito Disastro Silenzioso. “Tralasciamo pure il fatto che la Volontà Divina e Dio siano semplici rivendicazioni da parte tua, il Comandante in carica del Fronte Occidentale è Maschera: tutti i Demoni Simbionti sono sotto il suo controllo. Inoltre…”


“Inoltre cosa?”


Serakkas non rispose subito, rimanendo per un po’ in silenzio. “Voglio parlare da solo con Valkries.”


“Uff…” Roland sospirò. “Va bene, ma non perdete tempo.”






…






Disastro Silenzioso seguì Valkries fuori dalla porta e insieme camminarono verso uno dei lati del corridoio degli Appartamenti a Tubo.


Una maestosa ed indescrivibile città si stagliava di fronte a loro: i grattacieli, tutti rettangolari e grigi, reggevano tranquillamente il confronto con le loro Torri della Nascita, anche se erano molti di più. Gli edifici si susseguivano all’infinito lungo le strade che si intersecavano; nemmeno la Divinità degli Dei non avrebbe potuto ospitarne di così alti.


Disastro Silenzioso si sentì soffocare da tutto ciò.


Prima, posando semplicemente lo sguardo sulla città, Serakkas era rimasto scosso fin nel profondo, ma la scena che gli si era parata davanti uscendo dall’edificio superava di gran lunga la sua immaginazione.


Per lui era inconcepibile il numero di figure che camminavano in mezzo alla città: non erano né detentori di potere magico risucchiati in quel Mondo né creature rigide formate dal Dominio. Questa era la più grande differenza tra il Mondo dei Sogni e la Santa Sede del Dominio.


<em>Ecco perché quell’umano lo chiama “mondo”.</em>


“Qui dovrebbe andare bene.” Valkries si fermò.


Quelle parole ruppero il flusso di pensieri di Disastro Silenzioso, che, prima di parlare, si focalizzò e calmò. “Nella stanza ci sono altri detentori di potere magico!”


“Sì, lo so. Sono Streghe.” Valkries rispose con indifferenza.


“…” Serakkas non si aspettava questa sua reazione. “Lo… sapevi?”


“Mentre ti aspettavo ci ho anche parlato, ma non credo che vada loro a genio.” La Signora degli Incubi annuì. “Il loro principale obbiettivo è proteggere Roland, anche se non ne ha davvero bisogno: è solo una precauzione.”


Di fronte a un Demone Anziano nemmeno una Trascendente si sarebbe mai rilassata, figurarsi un normale umano? Disastro Silenzioso si rese conto di come questa verità fosse molto più scioccante della farsa che era la Battaglia della Volontà Divina.


“Cos’altro potrebbe essere? L’avrei già sistemato io, se fosse stato così facile.” In quel momento, Valkries si interruppe, come se in qualche modo fosse addolorata. “Ovvio… così avevo pensato all’inizio.”


“Le Streghe non ci hanno seguito.” Serakkas le prese le mani. “Dimmi: come posso portarti fuori da questo Regno delle Menti?”


Valkries lo guardò per un attimo, prima di scuotere la testa. “Non l’hai capito? Non posso più lasciare questo luogo.”


“No, se io posso entrare, sicuramente tu puoi uscirne. Giusto! Se porto con me il tuo corpo…”


La Signora degli Incubi si spostò i capelli con una mano: quel gesto fece strabuzzare gli occhi a Disastro Silenzioso.


“Lord Valkries… la tua Pietra Magica…”


“Diversa da te, così come dalle Streghe.” Valkries non respinse l’onorifico. “Quando qualcuno della nostra razza perde la propria Pietra Magica, sopraggiunge ineluttabile la morte. Ma non per me: forse il modo in cui sono entrata nel Mondo dei Sogni ha influito. Faccio ormai parte di questo Mondo: non posso più ritornare con te.”










<em>Leaxis</em>
                                


                                



