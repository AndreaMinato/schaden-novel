---
weight: 14300
title: Capitolo 1430- Situazione Irrecuperabile
pubDate: 2025-08-07T11:37:51.093Z
tags:
    - rtw
---


“Cosa hai fatto?!” Ruggì il Signore del Cielo.


Se non si fosse reso conto che Disastro Silenzioso era sparito improvvisamente e se non fosse arrivato in tempo, non sarebbe morto solo l’altro, ma pure lui sarebbe stato coinvolto in quella catastrofe! Hect Zod sentì scorrergli lungo la schiena del sudore freddo, non appena pensò a cosa sarebbe successo se dall’altra parte della Porta della Distorsione ci fosse stato un altro Stagno Nebbia Rossa o se non fosse riuscito ad aprire un secondo varco.


Tuttavia, la situazione era ben lungi dall’essere ottimistica: non importava se Maschera sopravviveva; il Re l’avrebbe sicuramente scoperto. Anche se lui non aveva niente a che fare con l’incidente, non significava che era completamente senza colpe. Finché il Re gli avesse chiesto di vedere i suoi ricordi, sarebbe sicuramente stato messo in una situazione estremamente passiva!


Questo lo rese furibondo.


Quando Disastro Silenzioso si era rifiutato di aiutarlo, Hect Zod aveva pensato che fosse calmo e razionale, ma non si sarebbe mai aspettato che l’atteggiamento di Serakkas fosse cambiato così drasticamente dopo l’incontro con Valkries.


<em>No, è ancora calma e razionale: è per questo che se ne è andata silenziosamente e non mi ha spiegato niente prima… sapeva che l’avrei fermata!</em>


“Una volta attivato c il Piano B, la situazione sarebbe diventata irrecuperabile: era l’unico modo per fermarlo.” Il tono di Disastro Silenzioso non cambiò, come se non gli interessasse che fosse appena scampato alla morte per un soffio.


“Chi ha detto che questo è l’unico modo? Se ti fermi a pensarci…”


La voce di Hect Zod si fece più lieve mentre parlava.


<em>Esiste davvero un modo migliore?</em>


Poteva esistere davvero una soluzione per impedire a Maschera di scoprire o al Re di venire a conoscenza della situazione e mantenere la Divinità degli Dei… ma avevano tempo? Infatti, senza menzionare tattiche che avevano bisogno di una grande quantità di sforzi, non si era ancora armato di coraggio decidendo sul da farsi.


<em>Non si è… lasciato ingannare?</em>


Le labbra di Hect Zod tremarono per un istante, ma scelse di cambiare argomento all’ultimo momento.


“Perché?”


Serakkas lo guardò, aspettando che le chiedesse altro.


“In questo modo, siamo definitivamente contro il Re e gli altri Signori Anziani ci vedranno come loro nemici. Inoltre…” Il Signore del Cielo fece una breve pausa. “Gli umani potrebbero non risparmiarci.”


“Per l’equilibrio” Serakkas rispose semplicemente.


“Equilibrio?”


“Per me, non è stato difficile decidere.” Si voltò, uscendo dalla stanza – o meglio, quello che ne restava: mezzo muro e una porta sul punto di collassare. “Possiamo riflettere con calma sulle altre cose, ma non posso permettere che Valkries muoia così.”


<em>Che risposta è mai questa… </em>“Sta dicendo che Valkries è più importante del destino della nostra razza?” Il tono di Hect Zod divenne solenne. “Non credo che sia una tua idea. Sei sicuro di aver visto veramente la Signora degli Incubi e non un falso creato dagli umani?”


“No: mi ha detto che sacrificarla non aveva importanza per la causa della razza,” Serakkas rispose calma. “È stata una mia decisione.”


“…” Il Signore del Cielo era a corto di parole.


La situazione si era appena fatta spinosa.


Improvvisamente, un ronzio opprimente risuonò sopra le loro teste, eppure sembrava provenire da sotto i loro piedi, o meglio, dalle profondità della terra!


Sotto quell’incessante ronzio, la Divinità degli Dei tremò!


“Questo… che sta succedendo?” Hect Zod guardò in basso, verso il fondo della conca dove si trovava il Lago della Nebbia Rossa, solo per vedere il lago cristallizzato che bolliva, come se qualcosa stesse per uscire. Allo stesso tempo, la Torre della Nascita in mezzo al Lago emise all’improvviso un tenue bagliore!


Nei secoli passati, non aveva mai visto una scena così bizzarra.


Ed ancora più inconcepibile era la scena di fronte ai suoi occhi: pensava che i nuclei di potere magico fossero esplosi, ma in realtà li vide sbocciare con una luce blu abbagliante, risalendo lentamente dal Lago verso la Torre della Nascita.


Quel nucleo gli era estremamente familiare: era l’unico oggetto della Civiltà Sotterranea in grado di alterare il potere magico. La sua struttura, anche se estremamente ingegnosa, era così fragile da poter essere rotta con una sola mano: non era infatti nota per la sua resistenza. La precedente esplosione aveva distrutto persino la torre principale, quindi come aveva potuto il nucleo del potere magico resistere e finire nel Lago?


Anche l’espressione di Serakkas cambiò. Sfoderò la spada e si mise improvvisamente a correre, richiamando a sé tutta la sua energia per lanciare la spada!


La spada si trasformò in un fascio di luce e colpì con precisione uno dei nuclei; tuttavia questo non si infranse, né si mosse. La spada rimbalzò indietro, come se avesse colpito qualcosa di duro, finendo nel Lago.


“Ma come…” Serakkas mormorò tra sé e sé.


Quando il nucleo si avvicinò alla Torre della Nascita, un’area di luce comparve tra i due, come se si fossero uniti. Lo stesso accadde agli altri nuclei: a quel punto si stavano formando quattro distinte aree di luce. I quattro nuclei iniziarono a girare intorno alla Torre della Nascita, incrementando la luce emessa dalla Torre fino al massimo!


“Bang!”


Le scosse si moltiplicarono, facendo cadere polvere e detriti. Molte delle strutture che si trovavano sul margine esterno della conca crollarono nel Lago; la torre centrale era chiaramente nelle peggiori condizioni, con le mura che scricchiolavano e si rompevano, mentre crepe iniziarono ad espandersi lungo tutto il muro.


Tra le intense oscillazione, Hect Zod si sentì appesantito, come se qualcosa lo stesse schiacciando verso il terreno.


La Divinità degli Dei stava salendo!


“Dannazione, non era stato deciso che il piano sarebbe stato attivato solo quando il Re fosse arrivato alle Pianure Fertili?” Hect Zod digrignò i denti. “Com’è possibile che le preparazioni siano iniziate prima del previsto?”


Per Serakkas c’era qualcosa che non andava, come se tutto fosse stato pianificato in anticipo.


“Può essere che…” Hect Zod fissò Disastro Silenzioso per un momento, prima di portarlo nella Porta della Distorsione e giù, al livello più basso dello Stagno Nebbia Rossa. “Togliti l’armatura!”


“…” Serakkas lo fissò sospettoso, ma fece come gli era stato detto.


Il Signore del Cielo prese la Pietra dai Cinque Colori, portandola davanti agli occhi. Notò un “filo” quasi invisibile mescolato nel raggio di luce prodotto da Serakkas, così fine che non l’avrebbero visto, se non fosse stato per la sua scrupolosa osservazione


“Non muoverti!” Hect Zod allungò due dita e le affondò nella spalla di Disastro Silenzioso. L’altro si accigliò, ma non lo fermò. Molto velocemente, afferrò un grumo di carne: separatosi dal suo ospite, smise di contorcersi.


“Nassaupelle…” Disastro Silenzioso strinse forte i pugni! Non c’era dubbio che fosse stato Maschera ad impiantargli quella cosa mentre era incosciente, eppure non se ne era nemmeno accorto!


“È così che è venuto a conoscenza della nostra conversazione ed anche… del tuo incontro con Valkries.” Hect Zod gettò la carne al suolo e la schiacciò, frantumandola. “Questo spiega come sia riuscito a preparare tutto.”


Ignorando la ferita sulla spalla, Serakkas uscì dalla porta.


“Aspetta, dove stai andando?”


“A distruggere i nuclei di potere magico!”


“È troppo tardi!” Ruggì Hect Zod. “Lo hai visto anche tu: i nuclei sono già in risonanza con la Torre della Nascita. Cosa vorresti faresti da solo?”


Era probabile che i nuclei, migliorati e uniti alla Torre della Nascita, non potevano essere danneggiati in alcun modo, anche nel caso in cui avessero combinato le loro forze, figurarsi subire danni da una spada lanciata.


Anche se fosse accaduto un miracolo, il risultato più probabile sarebbe stato la perdita del controllo sulla Divinità degli Dei, facendola precipitare dal cielo!


Aveva già visto questa terribile scena.


“Informa l’umano sul quale Valkries sta facendo affidamento: digli di abbandonare immediatamente il continente e di scongiurare il disastro dovuto all’impatto. Questa è l’unica cosa che possiamo fare al momento.”










<em>Leaxis</em>
                                


                                



