---
weight: 1441
title: Capitolo 1441- Consenso
pubDate: 2025-08-07T11:37:51.094Z
tags:
    - rtw
---


Il lasso di tempo a cui Eleanor si era riferita con non molto a lungo non era in realtà un intervallo di tempo breve.


La discesa finale della Divinità degli Dei richiese quasi due giorni interi. Roland aveva inviato il Primo Esercito nella zona costiera della Contea del Vento Marino per eseguire un’accurata ispezione e assicurarsi che la discesa dell’isola non avrebbe danneggiato nessuno.


Al calar della notte di due giorni dopo, il fondo dell’isola fluttuante toccò la superficie dell’oceano. Da lontano sembrava che un gigantesco corpo capovolto si ergesse solitario sull’orizzonte dell’oceano; e quella fu l’ultima volta in cui l’isola fluttuante si mostrò nella sua interezza. In seguito alla sua lenta discesa nel Mare Vorticoso, la superficie dell’acqua si alzò rapidamente, facendo sparire le spiagge sabbiose del porto ad una velocità visibile ad occhio nudo. Le onde strariparono dagli argini costieri, irrompendo in molti magazzini del porto.


La barche abbandonate al porto ondeggiarono incessantemente per via delle onde artificiali, finendo con l’essere fatte a pezzi dalle violente onde. I continui rimbombi prodotti dal rifrangere delle onde sulla terraferma erano così forti da poter essere uditi anche da coloro che si trovavano ad alcuni chilometri di distanza.


Roland era al sicuro su un’altura ed assistette all’intero processo.


Dopotutto, uno spettacolo così maestoso era probabilmente il primo e l’unico.


Il suo unico rimpianto era quello di non saper comporre poesie.


Secondo la storia, momenti come questi erano perfetti. Indipendentemente dai suoi standard poetici, quella scena con la sua sagoma vista da dietro sarebbe passata alla storia per sempre.


Infine, i raggi del tramonto riapparvero dietro la Divinità degli Dei, riflettendosi sull’acqua limpida e cristallina e producendo una fascia luminosa che dalla nuova terra finiva sulle pianure della Contea del Vento Marino, come se i due luoghi fossero uno solo.


Sebbene la Divinità degli Dei fosse enorme, non era niente in confronto al Mare Vorticoso. Quando l’isola toccò il letto dell’oceano, si trasformò in una vera isola e l’acqua che aveva inondato i moli si ritirò. Nel divario tra l’isola e la terraferma si formò un nuovo percorso d’acqua, avvicinando la distanza tra Graycastle e i Fiordi. Roland prevedeva che sarebbe diventata una fiorente isola commerciale.


“Non avrei mai pensato che l’arma finale dei demoni si sarebbe trasformata in un nuovo territorio per il Regno.” Al suo fianco, Usignolo parlava con emozione. “Pare che dovremmo ridisegnare la cartina di Graycastle.”


“Rispetto a questo, sono più preoccupato per quello che faranno i vertici dei demoni.” Da un’altra parte, Phyllis prestava più attenzione ai problemi reali. “Senza un punto di rifornimento lungo il percorso, sarà difficile per loro tornare sulla cresta del continente.”


“Lo risolveremo durante le riunioni. Per questo primo passo, considererei il risultato come passabile.” Per qualche ragione, Roland pensò al Mondo dei Sogni. Là, i demoni provenivano da una penisola lontana che in qualche modo ricordava la scena davanti a lui. “Quanto a questa nuova terra, chiamiamola Penisola di Cargarde.”


***






Nella successiva assemblea con le tre Camere di Commercio non ci furono molti colpi di scena.


Dopo aver appreso lo scioccante piano di Maschera e la consapevolezza del Re sugli sviluppi futuri, Hect Zod sembrava parecchio distratto e lasciava agire Serakkas al suo posto e rispondere ad alcune domande.


Roland poteva indovinare il suo stato d’animo. Senza delle prove concrete, il Gran Signore del Cielo non aveva voluto un confronto con il Re. Ma ora che aveva scoperto che il Re era a conoscenza di tutto ciò che avevano fatto, non aveva più vie di ritirata. Per l’attento e prudente Hect Zod, tutto ciò lo stava portando a preoccuparsi per i suoi guadagni e le perdite personali.


Rispetto a lui, Disastro Silenzioso era molto più calmo, come se non gli importasse di niente fintanto che Valkries fosse stata al sicuro.


I piani riguardo ai restanti demoni sulla Divinità degli Dei furono risolti rapidamente.


Era impossibile che Roland concordasse per la creazione di linee di rifornimento di Nebbia Rossa nelle vicinanze dei Quattro Regni, i due Demoni Anziani invece, erano indifferenti alle vite dei demoni inferiori. In quanto tali, decine di migliaia di demoni vennero lasciati sulla nuova isola per lavori forzati. Migliaia di Demoni Folli entrarono in uno stato dormiente per ridurre il consumo di Nebbia Rossa e aspettare un’opportunità adeguata per la migrazione.


L’obelisco era in uno stato di degrado irreversibile e, poiché il Lago di Nebbia Rossa era in grado di fornirne una quantità limitata, il suo continuo decadimento era praticamente certo. Per i demoni che facevano molto affidamento sulla Nebbia Rossa, questa era diventata un’isola sperduta. Dopo aver aiutato nel trasferimento della Madre dell’Anima, Hect Zod ricondusse Disastro Silenzioso a Città del Cielo per prendere il controllo delle forze rimanenti.


Dato che le sue azioni erano già note al Re, avere un po’ di forze non sarebbe stata una brutta cosa.


Roland non chiese nulla ad Hect Zod, che era chiaramente riluttante ad avere uno scontro diretto contro il proprio Re. Dopotutto, cambiare idea un attimo prima della battaglia potrebbe potenzialmente portare al disastro.


Infine c’era Maschera, Nassaupelle.


Stavolta, non soltanto Celine ed Eleanor, persino i due Demoni Anziani erano d’accordo su una cosa: doveva morire.


Stando a quello che diceva Hect Zod, nonostante la sua evoluzione lo avesse portato ad uno stato onnipotente, non aveva nulla a che fare con la loro razza. Aveva scelto la strada per la sua sola esistenza e, se ci fosse riuscito, soltanto il suo nome sarebbe rimasto nella razza; o in altre parole... si sarebbe completamente trasformato in un’altra specie.


“Il problema è che può cambiare corpo a piacimento grazie all’uso della “rete”, come dovrei fare per distruggerlo?” Roland pose la domanda cruciale.


“Se riuscirà a portare a termine il suo piano con successo, diventerà davvero una questione difficile; ma siamo ancora lontani da quello scenario.” Celine trasmise le parole di Eleanor. “Prima di interrompere la sua connessione, ho percepito che le forze dei nodi sono drasticamente diverse tra loro, e quelli paragonabili alla Divinità degli Dei sono soltanto uno o due.”


“Questa femmina... antica strega ha ragione.” Percependo lo sguardo di molte delle Streghe della Punizione Divina, Hect Zod cambiò subito la scelta di parole. “Dopotutto, Nassaupelle sta facendo tutto alle spalle del Re e non ha molte opportunità per apportare simili modifiche a ciascuna Madre dell’Anima di ciascuna città. I nodi che non hanno subito sufficienti alterazioni sono, con tutta probabilità, incapaci di trasmettere completamente la sua coscienza. Inoltre, le immobili Torri della Nascita verranno distrutte dal Regno Cielo-Mare, perciò non ci sono molti posti in cui può andare. La mia ipotesi è che Maschera sia nella Città del Re.”


<em>“È davvero nello stile di Hect Zod.”</em>


Pensò Roland dentro di sé. Per distruggere Nassaupelle dovevano distruggere Città del Re, lì oltre a Nassaupelle ci sarebbe stato anche il Re. Sebbene avesse fatto sapere di non volersi opporre al Re, il suo suggerimento aveva spinto direttamente il Re al centro del bersaglio.


Ma questo piano rese Roland diffidente.


Non voleva che il territorio umano subisse ancora una crisi simile alla precipitazione della Divinità degli Dei.


Prendere l’iniziativa e attaccare il nemico con tutte le loro forze e colpire Città del Re nelle Pianure Fertili era senza dubbio la via meno rischiosa. Inoltre, la presenza di Eleanor incrementava notevolmente la fattibilità del piano.


Con una loro isola galleggiante, avrebbero ridotto il tempo di volo dei Cavalieri dell’Aeronautica, ciò era senza dubbio di grande importanza per i bombardieri di grosso calibro. La più grande difficoltà del progetto era la ricerca di nuovi motori ad alto rendimento. Secondo il piano di produzione dell’Ufficio di Progettazione di Graycastle, dalla produzione all’assemblaggio fino ai voli di prova, richiedevano un tempo di circa un anno. Ma con una pista mobile, c’era la possibilità di sostituire i motori con quelli a pistone Tipo 14 usati anche per la Fenice, che a malapena riuscivano ad azionare i bombardieri di grosso calibro. Grazie a ciò, erano vicini al raccogliere i frutti del progetto bombardieri.






<em>Aris</em>
                                


                                



