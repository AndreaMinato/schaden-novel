---
weight: 1448
title: Capitolo 1448- Il Grande Uccello Nero
pubDate: 2025-08-07T11:37:51.095Z
tags:
    - rtw
---


<em>Driiin...</em>


All’improvviso, il telefono sul tavolo iniziò a squillare.


Roland impiegò alcuni secondi a frugare in un mucchio di macchinari prima di trovare il ricevitore collegato. Si abbassò e rispose.


L’etichetta sul telefono indicava che la chiamata proveniva dall’Accademia dell’Aeronautica.


In seguito all’aumento delle linee telefoniche, era stato costretto ad aggiungere un altro tavolo vicino alla sua zona di lavoro soltanto per appoggiare i telefoni.


“Davvero? Arrivo subito.”


Dopo aver riattaccato, si alzò con un'espressione gioiosa, prese il cappotto appoggiato sulla sua sedia e se lo mise addosso.


“Era Tilly?” Chiese Usignolo inarcando un sopracciglio.


“Sì, i preparativi per il grande aereo sono terminati e a breve effettueremo il volo di prova.”


Il cosiddetto grande aereo non era altro che il progetto principale dell’Ufficio di Progettazione di Graycastle: il bombardiere strategico quadrimotore. Dopo aver scoperto che c’era la possibilità di ottenere una pista mobile, Roland si era subito recato dal personale tecnico competente per chiedere informazioni sulla fattibilità del cambio dei motori. La risposta che aveva ricevuto era stata questa: apportando le opportune modifiche al peso esistente, non ci sarebbe stata alcuna influenza sulla pneumatica. Ma la sostituzione con il motore della Fenice aveva comportato un sostanziale calo delle prestazioni. Ad esempio, il decollo richiedeva una pista più lunga, la capacità interna del carburante era dimezzata e il tempo di volo si era ridotto ad un terzo del suo tempo originario... tutto sommato, i nuovi aerei non erano in grado di soddisfare i requisiti necessari per raid a lunga distanza.


L’unico vantaggio era che i risultati potevano essere visti subito.


Il motore della Fenice era un modello migliorato del motore a forma di stella, un modello che Anna aveva appreso alla perfezione più di un anno fa. Era molto più evoluto e più robusto rispetto ai grandi motori installati sui bombardieri. L’Ufficio aveva fornito progetti dettagliati, ma naturalmente il prototipo doveva essere prima testato, e ciò aveva influito non poco sull’andamento dell’intero progetto.


In realtà, quando il piano era stato inizialmente formulato, il bombardiere era stato collocato tra i Progetti Annuali, e per Neverwinter poteva essere considerato come un progetto audace. Anche se non dovessero esserci imprevisti durante la fase di ricerca e sviluppo, la produzione avrebbe comunque richiesto un altro semestre.


Se non fosse stato per le azioni del Gran Signore Maschera che avevano portato Roland a rendersi conto della micidiale potenza della Divinità degli Dei, un anno di tempo non sarebbe stato considerato lungo. Ma ora la situazione era sostanzialmente diversa: nei caso in cui la Divinità degli Dei dovesse raggiungere la miniera di Pietra Divina e ascendere in cielo, distruggerne il nucleo non sarebbe bastato per impedire la caduta dell’isola che, di conseguenza, avrebbe causato una distruzione catastrofica.


Quando l’umanità otterrà il proprio Incrociatore Celeste sotto forma di isola fluttuante, la perdita dei bombardieri non sarà più motivo di grande preoccupazione.


Roland varcò un groviglio di cavi attorcigliati, indossando il cappotto mentre camminava verso la porta. “Anche noi dovremmo andare a dare un’occhiata, questo potrebbe essere l’aereo più grande della storia!”


<em>Clang!</em>


Proprio nel momento in cui passò oltre la scrivania in legno di mogano, il cappotto che si muoveva urtò contro la teiera sul tavolo. Quando Roland se ne accorse, la teiera stava già cadendo a terra irreversibilmente.


“Ah...” Usignolo parve muoversi. La sua figura svanì per un istante, ma fu comunque troppo tardi.


La teiera si rigirò a mezz’aria, come se fosse stata colpita da qualcosa di invisibile, prima di frantumarsi a terra facendo schizzare tè bollente dappertutto.


“Sembra che i tuoi riflessi siano rallentati.” Disse Roland scherzando. “In passato, queste cose non ti sarebbero mai scivolate, forse hai mangiato troppi snacks e hai messo su peso?”


“...” Sorprendentemente, Usignolo non ribatté, si voltò invece a guardare le proprie mani.


“Lascia che siano le cameriere a pulire, dobbiamo andare all’Accademia dell’Aeronautica, Tilly ci sta aspettando.”


***






Sulla pista dell’Accademia dell’Aeronautica, un aereo nero molto più grande del Gabbiano veniva lentamente trascinato sulla pista.


Oltre alle sue dimensioni massive, le sue caratteristiche distintive erano le sue ampie ali doppie ed i quattro motori installati sotto di esse.


Il profilo spesso e corto dei motori a forma di stella non si abbinavano all’estetica dell’aereo slanciato, ma gli spettatori non sembravano preoccuparsene: era bastata la sua dimensione senza precedenti a catturare la loro attenzione.


Rispetto alla forma snella dei Fuoco Celeste, la vernice completamente nera faceva sembrare l’aereo ad una gigantesca creatura che giaceva a terra.


Good non faceva eccezione.


Da quando l’aereo aveva fatto la sua comparsa, i suoi occhi non vi si erano mai staccati. Se non fosse stato per le sue esperienze personali nel pilotare i Fuoco Celeste, non avrebbe mai creduto che un aereo così pesante potesse davvero volare. Ciononostante, il suo cuore era colmo di shock e di sorpresa: nel giro di un anno in cui lui era assente, Neverwinter era riuscita a produrre un macchinario come quello. Le abilità della Regina erano semplicemente troppo esagerate.


Finkin, d’altra parte, non sapeva come descriverlo oltre a ripetere quanto fosse enorme.


“Scommetto che soltanto il migliore dei Cavalieri dell’Aeronautica sarà qualificato per operare questa bestia.” Hinds sospirò emozionato. “Della nostra classe, penso che soltanto Good abbia una possibilità.”


“Non proprio.” Inaspettatamente, a rispondergli era il solitamente freddo istruttore Volto d’Aquila. “Da quel che so, i piloti del bombardiere non saranno selezionati tra i piloti attuali. Ciò non significa che queste persone non siano eccezionali; ma Sua Altezza Tilly crede che garantire la superiorità in cielo sia l’obiettivo principale dei Cavalieri dell’Aeronautica. Fintanto che il bombardiere sarà protetto e tutti i nemici che si avvicinano saranno abbattuti, non importa se l’enorme aereo sarà pilotato da una squadra di reclute.”


“Istruttore...” I tre raddrizzarono le loro schiene.


“State tranquilli, soldati. Non sono qui per rimproverarvi.” Volto d’Aquila li guardò senza mostrare emozioni. “Siete i migliori tra i Cavalieri dell’Aeronautica, abbiate più fiducia in voi stessi.”


“Sì!” I tre fecero il saluto.


“Presto dovremo tutti affrontare il grosso dell’esercito dei demoni, impegnatevi al massimo.” Volto d’Aquila si voltò e si allontanò con un gesto della mano.


Finkin tirò un sospiro di sollievo. “Perché mi è sembrato che l’Istruttore sia particolarmente...”


“Gentile?” Aggiunse Hinds.


“Sì.” Good fece un’alzata di spalle. “Ma se quello che dite alle sue spalle raggiunge le sue orecchie, non esiterà a mandarvi a pulire i bagni per una settimana.”


I due cambiarono subito discorso.


Proprio in quel momento, l’elica dell’aereo nero iniziò a girare a gran velocità, producendo un suono che coprì le voci degli spettatori.


Anche dopo così tanto tempo, sentire la cadenza della pulsazione familiare fece battere forte il cuore di Good.


<em>“Quanto amo volare...”</em>


Accompagnato dall’infinito suono dei pistoni, il bombardiere avanzò gradualmente e guadagnò velocità: l’intero processo durò più a lungo rispetto al decollo del Fuoco Celeste, ma quando raggiunse la fine della pista, alzò il muso soltanto di un pochino.


La gravità sembrava non esercitare alcuna influenza sull’aereo.


Era come se la bestia nera avesse spiegato le ali mentre andava incontro ad una umida brezza marina per salire verso il cielo.


Dopo un primo momento di ascesa, il bombardiere cambiò direzione volando a nord-ovest di Neverwinter. In quella direzione, la fluttuante Montagna del Versante Settentrionale appariva particolarmente sorprendente.


Good lo sapeva, tutti i preparativi per il loro attacco erano stati completati.


Il momento della battaglia decisiva era proprio davanti ai loro occhi.






<em>Aris</em>
                                


                                



