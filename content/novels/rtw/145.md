---
weight: 1450
title: Capitolo 145- Cercando le tracce, scoprendo la causa (Parte I)
pubDate: 2025-08-07T11:37:50.896Z
tags:
    - rtw
---


Quando Theo entrò nella taverna, il suo naso fu immediatamente assalito da un tanfo umido e caldo mischiato all'odore di alcol.


Sotto una luce fioca, vedeva un gruppo di uomini con i loro sudati torsi nudi. Erano seduti intorno al tavolo posto al centro, scolandosi, uno dopo l'altro, bicchieri di birra scadente, ridevano e parlavano rumorosamente tra di loro. Poi c'era una cameriera vestita con abiti succinti che serviva loro un altro di giro di birra.


Dopo essersi guardato intorno per un po', trovò finalmente lo scopo del suo arrivo in questo luogo. Un giovane stava seduto nell'angolo, che era anche il luogo più nascosto di tutta la taverna. L'unica parte di lui che si riusciva a vedere era la rosa selvatica appassita che aveva posto sul tavolo davanti a lui.


Dopo aver trovato l'uomo, Theo andò al bar, prendendosi prima un bicchiere di birra per sé. Assaporando lentamente il gusto amaro della birra, controllò discretamente la sala per vedere se ci fosse qualcuno che mostrava interesse verso il giovane. Il risultato fu molto soddisfacente, nonostante ci fosse qualcuno che ogni tanto guardava verso l'angolo, per la maggior parte si trattava di gesti involontari. Solo l'uomo che sedeva al tavolo centrale controllava costantemente l'angolo, cercando di mascherarlo bevendo la sua birra.


Uno che stipula il contratto, una che fa da sentinella, il tipico metodo usato dai luridi topi di fogna, metodo conosciuto anche da Theo.


“Un altro bicchiere" gridò al barista,  “con ghiaccio."


“Signore, per una birra con ghiaccio il prezzo è doppio" gli ricordò il barista.


Sentendo ciò, Theo lanciò un argento reale verso di lui, "Più ghiaccio c'è, meglio è"


Tenendo il suo bicchiere da cui fuoriusciva del vapore, andò dal giovane uomo, mise la sua birra sul tavolo così che spazzasse via la rosa selvatica. La birra fredda scorreva portando via i petali, vedendo questo il giovane uomo alzò la testa e guardò con impazienza Theo. "La buona birra è fatta per essere bevuta, non per il tavolo, che cosa ti salta per la testa?"


“Un'offerta per i Wild Rose" disse scherzosamente Theo mentre si sedeva di fronte al giovane uomo. "Ti cerco da molto tempo."


“Questo prova semplicemente che non hai cercato nei luoghi giusti" rispose con voce roca. "Stando così le cose, cliente... dimmi, cosa vuoi da me? Cerchi indizi, elemosina, vuoi riscattare beni perduti o vuoi sbarazzarti di merce rubata?"


“No, spero tu mi possa aiutare a diffondere una voce."


“Questo non rientra nelle attività dei Wild Rose." Scosse la testa.


“No, non saltare a conclusioni affrettate. Se verrai pagato con ori reali, sarai sicuramente interessato" Theo mosse il dito: "Non sono uno di quei giovanotti inesperti. Di solito, per assicurarsi che la preda abbocchi, bisogna prima gettare l'amo, e spargere una voce è il migliore modo per farlo. Non ci saranno più prove disponibili e con questo non ci sarà nessuna possibilità di prenderti. È molto più sicuro che rubare."


“Sembra ragionevole" riconobbe il giovane uomo, mostrando un sorriso "Ha chiesto a nessun altro oltre ai Wild Rose?"


“Confido completamente che tu possa riuscirci da solo, dopo tutto, questo è un posto piccolo. Inoltre il loro nome non suona elegante, e non sembrano essere così capaci."


“L'unità operativa qui è davvero piccola, quindi è difficile trovare il giusto affare, la competizione con Città d'Argento è spietata." Raccolse la rosa e la scosse, e quando fu asciutta se la mise in tasca: "Dimmi, quale voce vuoi che diffondiamo per te?"


“Delle informazioni riguardo le streghe" Theo rise: "Un'organizzazione dal nome di Associazione delle Streghe Alleate ha trovato la Montagna Sacra, sono anche riuscite a sconfiggere il dolore durante il morso del demone, ottenendo la pace eterna."


“Amico, questa notizia è...” il giovane sbatté le labbra, "Molto vecchia. Nonostante sia raro che mi tiri indietro dall'imbrogliare qualcuno, questa diceria deve essere almeno credibile. Fammi indovinare, nel caso non stessi provando a rapire una strega, allora sembra tu voglia mettere in trappola la Chiesa, che è come aspettare di essere mandato alla forca da un gruppo di giudici, quindi penso si tratti della prima opzione..." mostrando un sorriso osceno: "Sfortunatamente, per quello che so, gran parte dei cacciatori di streghe che hanno voluto catturare una strega, sono già tutti morti ormai. Anche se avevano tutti una Pietra divina della Vendetta addosso, quelle donne, dopo tutto, non sono delle idiote."


“Perché non dovrebbe essere credibile?" Chiese Theo curioso.


“Un'organizzazione formata da streghe sarebbe vistosa come la luna di notte. Se fosse vero, la chiesa la boicotterebbe sicuramente. Quindi, se io fossi una strega, non andrei mai in un posto del genere, se la notizia fosse falsa, allora non ci sarebbe motivo di andarci per me. Per quanto riguarda sconfiggere il dolore del morso del demone, amico mio, dici sul serio? Le streghe sono le messaggere del Diavolo, anche le streghe stesse riderebbero in modo sdegnoso sentendo tutte queste menzogne."


“Allora fatti avanti proprio sulla base di quest'affermazione." rispose Theo in disaccordo.


“Alla fine, il cliente ha sempre l'ultima parola" il giovane scrollò le spalle: "A me non riguarda, ma poi non venire a dirmi che non ti avevo avvisato. Questo lavoro ti costerà venti ori reali."


“Tutti in una volta?"


“Sì, la Wild Rose non accetta depositi, e niente se non denaro." Aprì le braccia, "questo affare si basa interamente sulla sincerità."


Theo sospirò, ma poi tolse dalla sua tasca un sacchetto con dei soldi. Lo capovolse e fece scendere diciannove ori reali sul tavolo, poi prese un altro sacchetto dalla sua cintura, mise altri centro argenti reali sul tavolo e spinse tutto verso il giovane uomo. Quest'ultimo controllò l'autenticità di uno degli ori reali e dopo spinse tutto nel proprio sacchetto.


“E la notizia giungerà alle orecchie delle streghe?"


Quando ricevette il suo denaro, il viso del giovane uomo divenne molto più amichevole: "La Wild Rose ha accettato il suo incarico, è praticamente impossibile che non riusciremo a portare a termine il lavoro. Come ho detto prima, la competizione all'interno di Città d'Argento è spietata. Se mai dovessimo provare a truffare i nostri clienti, o se dovesse succedere loro qualcosa, la nostra reputazione andrebbe persa. Se non vuoi tornare di corsa verso Ovest e aspettare che qualcun altro abbocchi all'amo, puoi sempre stare qui per qualche giorno, non ci vorrà molto prima che sentirai la notizia diffusa dappertutto.”


“Certamente, solo se loro saranno disposti a parlarne. La faccio breve e ti auguro di avere successo nella caccia, e se riuscirai a prenderne una, non portarla alla Chiesa. Puoi fare più soldi vendendole agli aristocratici. E se non riesci a trovare la persona giusta o avrai troppa paura di essere scovato dalla chiesa, puoi sempre tornare da noi, prenderemo solo una piccola commissione iniziale."


Con questa offerta il giovane uomo si alzò, prese la borsa e lasciò la taverna. Non passò molto tempo prima che anche la persona responsabile di tenere al sicuro il giovane uomo si alzò e se ne andò. Nei quindici minuti successivi, Theo aspettò e bevve il suo bicchiere di birra, poi ruttò e lasciò anche lui il pub.


Con questo, il compito dato da Sua Altezza è finalmente giunto al termine, pensò. Montagna del Drago Caduto, Città Rossa, Città d'Argento, le aveva visitate tutte. Cercava sempre i topi di fogna locali, li faceva diffondere la notizia sino all'ultimo angolo della città. C'erano sempre delle organizzazioni nascoste, anche Città del Re non era un'eccezione. Queste organizzazioni riuscivano a raggiungere qualsiasi luogo e a diffondere le notizie, non ci sarebbe mai riuscito usando mezzi legali. Se avevano successo o meno dipendeva solo da quanti soldi offriva il cliente.


L'unica difficoltà di questo lavoro era trovare un complice. Dovette ammettere che da forestiero era abbastanza difficile guadagnarsi la loro fiducia. Gli avrebbero rivolto la parola solo se avesse usato la giusta frase, ma per ascoltare la frase, doveva già aver pagato almeno cinque ori reali. Theo sì lamentò tra sé e sé, Se non avessi già avuto esperienze simili a Città del Re, temo che non sarei mai riuscito a lasciarmi alle spalle la Montagna del Drago Caduto.


Ritornando alla sua locanda, notò che qualcosa non andava.


Qualcuno mi segue.






Nonostante la controparte fosse molto discreta, in qualità di guardia del corpo professionale, Theo si accorse della presenza di qualcun altro. Tolse fuori il pugnale dalla sua cintura e svoltò all'angolo successivo, entrando in un vicolo sconosciuto.


Sono della Wild Rose? Quando aveva pagato i diciannove ori reali, aveva svuotato di proposito il suo sacchetto dei soldi, in questo modo voleva evitare che la controparte diventasse avida. In generale, centinaia di argenti reali non erano abbastanza per loro per seguire un cliente già accettato.


Si mise a schiena al muro, contando i passi che si avvicinavano. Nel momento in cui l'altra persona fu per passare nel vicolo, uscì velocemente dal suo nascondiglio, spingendo il pugnale contro il collo della persona sconosciuta.


“Non muoverti!" Theo sibilò lentamente.


Ma non si sarebbe mai aspettato che l'altra persona si sarebbe trasformata in nebbia, sparendo.


È una strega!  Nel momento in cui lo capì, voleva gridare, ma proprio in quel momento ricevette un forte colpo alla nuca. Rimase subito stordito poi perse tutte le sue forze e non poté evitare di cadere al suolo.




Dontcare.


                                                        



