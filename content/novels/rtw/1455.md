---
weight: 1455
title: Capitolo 1455- Pioniere.
pubDate: 2025-08-07T11:37:51.096Z
tags:
    - rtw
---


Due giorni dopo, l’Incrociatore Celeste Eleanor completò il suo ultimo rifornimento ad un molo di una scogliera, salì al cielo e volò verso l’entroterra del Regno dell’Alba.


Un centinaio di migliaia di cittadini di Neverwinter erano presenti per spedirlo – le folle si riversarono sulle vie, salirono sui tetti e anche sulla Catena Montuosa Invalicabile, solo per assistere a questo momento storico. L’intera parte occidentale della città era piena di gente, ancora una volta si era raggiunto un nuovo record di persone partecipanti ad un’attività.


E questa era solo una parte della popolazione di Neverwinter.


C’erano persino persone che lavoravano nelle industrie, al porto, e nelle fattorie, ognuna di esse partecipava in qualche modo alla spedizione.


Casualmente, si trattava dello stesso giorno in cui tutta la popolazione della Zona di Confine e della Zona Longsong aveva superato il milione, con più del cinquanta percento della provenienza appartenente al Regno del Cuore di Lupo e di Eterno Inverno. Nonostante si trattasse dei primi migranti che portarono emozioni negative verso Neverwinter, tutti furono capaci di sentire lo shock causato dall’aumento della popolazione e dal consenso generale sul fatto che quel giorno fosse estremamente significativo.


In seguito ai fragorosi boom dei cannoni cerimoniali, l’Incrociatore Celeste Eleanor viaggiò parallelamente alle montagne, spostandosi verso la Fortezza Longsong prima di svoltare a Ovest. Si muoveva con costanza in lontananza, e finalmente sparì alla vista di tutti.


Ma l’atmosfera elevata tra i cittadini non si fermò lì.


I rapporti di monitoraggio del Settimanale di Graycastle portarono ad un aumento da record del volume delle vendite, e ovunque per le strade gli argomenti discussi giravano attorno a questo attacco. Gradualmente, il giorno della partenza divenne noto ai più come il Giorno del Miracolo, ovvero il giorno che rappresentava il nuovo inizio per l’umanità nella conquista dei cieli. Questo era il secondo evento ad essere considerato un miracolo dopo l’Edificio dei Miracoli.


Tuttavia, l’Isola Volante era molto più silenziosa.


Dopo che l’entusiasmo iniziale scemò, la squadra ingegneristica si dedicò al suo rigido ma ordinario lavoro.


Lo stesso valeva per i Cavalieri dell’Aeronautica, oltre ai voli di routine svolti dalla squadra di rilevamento, tutti gli studenti decollavano almeno una volta al giorno per prendere familiarità con il terreno circostante. La grande Isola Volante, la pista trafficata, e il fumo denso proveniente dall’Area della Fornaci davano vita ad una scena piuttosto unica e distinta.


“Come ci si sente? Sei riuscita a adattarti al tuo nuovo corpo?”


Nella regione principale dell’Isola Volante, Roland si trovava ai piedi della miniera e osservava Eleanor, che era fermamente legata alla Colonna di Pietra della Punizione Divina.


Nell’ultimo mese, non solo la colonna era diventata più grande, ma alla Madre dell’Anima erano cresciuti altri tentacoli che conficcava nel terreno sottostante, come le radici di una pianta. Secondo la sua logica, i tentacoli erano come organi percettivi aggiuntivi che le fornivano un migliore controllo sull’isola. In un certo senso, l’isola era il corpo e i tentacoli i nervi.


“Molto meglio rispetto a prima.” La voce di Eleanor era molto più tranquilla e informale. “Riesco a vedere, a sentire, a pensare. Come potrei non esserne soddisfatta? In confronto ad Elena e alle altre, posso considerarmi già estremamente fortunata.”


“Mia Signora, non dica così,” Pasha abbassò il suo tentacolo principale e replicò: “Tutte sanno che se non fosse stato per la vostra scelta di fondervi, non saremmo mai sopravvissute. Inoltre, non sapevate che questo giorno sarebbe arrivato. Quest’atto di coraggio è già abbastanza per –“


“Sto parlando del risultato e non del processo,” la interruppe Eleanor. “Credo di non essere stata l’unica disposta a sacrificarsi per l’Unione. Anche le altre mie sorelle lo avrebbero fatto. Sono stata semplicemente la prima.”


<em>“Sembra stare bene”, </em>pensò Roland fra sé e sé. Aveva già le sue preoccupazioni. In qualità di strega, aveva combattuto contro i demoni per decenni, e temeva che alla fine si sarebbe trasformata in un demone. Ma a quanto pareva, Eleanor era estremamente matura e non si preoccupava affatto della forma del suo corpo.


“So a cosa state pensando.” Eleanor spostò improvvisamente la sua attenzione su di lui. “Avevate paura che non sarei riuscita a superarlo e che sarei diventata depressa e schiva? Se fossi l’ultima persona rimasta al mondo, questo sarebbe potuto succedere. Ma con tutti praticamente qui, lo stato della guerra che è molto meglio rispetto a com’era quattrocento anni fa, e con così tante nuove conoscenze che richiedono studio, dove troverei il tempo o l’impegno per comportarmi in quel modo?”


“Ehm… Studio?”


“L’Unione non è diventata la sovrana dell’umanità facendo affidamento solo sulle abilità. All’epoca, eravamo dotate di idee e la tecnologia più avanzata. Anche per noi, chiamarla i Tre Capi non era un’esagerazione. Anche se la gloria dell’Unione non esista più, io devo comunque affidarmi allo studio e all’apprendimento per stare dietro ai progressi della generazione attuale.”


Roland era senza parole. I termini familiari che aveva usato erano chiaramente presi dalle Streghe della Punizione Divina. Dio sapeva cosa le stavano insegnando. “E cosa hai imparato finora?”


“Livello universitario,” rispose Eleanor. “Quasi alla fase della laurea.”


“Prima, erano Celine, Ling e le altre a guidarla e ad insegnarle. Ma ora, è lei quella che fa loro da insegnante,” aggiunse Pasha con una risata.


<em>“Aspetta, si è svegliata meno di due mesi fa e ha già finito l’università?” </em>Roland si morse la lingua. Prima, non aveva dato importanza al fatto che Eleanor avesse costretto Maschera ad allontanarsi, e fu solo allora che lui realizzò di aver sottovalutato la capacità di apprendimento di dozzine di cervelli.


“Ad ogni modo, ho realizzato un dispositivo centrale in miniatura che potrebbe aiutarci nelle prossime battaglie.”


Col consenso di Eleanor, Pasha tirò fuori una struttura della grandezza di un palmo e la pose sul ‘palmo’. Essa fluttuava silenziosamente e produceva una lucentezza azzurra al centro, proprio come gli enormi nuclei magici.


“Cosa sa fare?” Chiese Roland.


“È in grado di imitare, in una certa misura, i poteri telecinetici e di influenzare gli oggetti esterni… per esempio, la rotazione delle maniglie o il premere i grilletti, etc. Se combinato con un macchinario specifico, posso controllare il macchinario usando il potere magico,” spiegò Eleanor. “Anche se Machera ha portato via tutte le funzionalità di mobilità di questo corpo, non ha sigillato completamente l’uso del potere magico. Questo significa che quando i nemici arriveranno, sarò capace di usare le armi e di scendere in campo io stessa. La teoria coinvolta è in qualche modo simile a quella delle armi automatiche del Mondo dei Sogni.”


Roland era sconvolto.


E non era tutto, perché lei proseguì: “In un certo senso, sparare con una pistola può essere considerato computazionale, qualcosa in cui sono competente. In confronto ad un soldato ordinario, sono capace di aumentare l’effettivo tasso di successo delle armi da fuoco fino al novanta percento all’interno del loro effettivo intervallo massimo. La differenza è che io non sono capace di muovermi agilmente e ho bisogno di abbinare all’arma una torretta, e devo anche posizionare i miei tentacoli e il dispositivo centrale in miniatura in anticipo. Ma per lo meno, le torrette per le armi diventeranno molto efficaci nella difesa dell’isola.”


“Quante ne puoi controllare alla volta?”


“Dipende da quanti tentacoli ho.” Fece una piccola pausa. “Immagino qualche centinaia?”


Pensando alla scena in cui qualche centinaio di torrette per mitragliatrici, o persino cannoni, vengono controllate da Eleanor per sparare ai nemici, Roland quasi si spaccò le labbra. Ma questo non era il motivo delle sue lamentele. Quello che gli importava era la combinazione di potere magico e macchinario di Eleanor. La conoscenza di entrambi gli aspetti proveniente da Machera e dal Mondo dei Sogni. Non solo l’aveva assorbita, ma aveva anche preso l’iniziativa di combinarle! Se le venisse dato altro tempo, quanti cambiamenti porterebbe al mondo?


“Se questa missione non richiedesse l’uso dell’Isola Volante, non avrei mai pensato di mandarti personalmente in battaglia.” Roland rivelò i suoi pensieri. “Ciò che manca di più agli umani in questo momento è una guida in questa direzione.”


“Oh? Non avete paura che la mia comprensione di quelle cose superi la vostra?” Era come se Eleanor stesse ridacchiando.


“Lady Eleanor…” Pasha voleva fermarla, ma non sapeva come formulare la sua frase.


“Perché dovrei spaventarmi?” Roland controbatté con una domanda. “È del tutto normale per i successori sorpassare i loro predecessori. Questo rappresenta il continuo progresso di una civiltà. Se il sapere umano fosse limitato da me, allora considererei cupo il nostro futuro.”


“…” la controparte rimase in silenzio per un momento, prima di parlare nuovamente. “Non siete affatto qualificato per essere un Re, Ma…”


“Meritate assolutamente di essere acclamato come un leader degno di fiducia.”


<em>Haru</em>
                                


                                



