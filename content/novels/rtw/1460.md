---
weight: 1460
title: Capitolo 1460- Sotto La Maschera
pubDate: 2025-08-07T11:37:51.096Z
tags:
    - rtw
---


“È tutta colpa di quel traditore di Hect Zod! Vostra Maestà, permettetemi di farlo a pezzi!”


All’interno della Santa Sede del Dominio, il Sanguinoso Conquistatore ruggì rabbioso. Dalle vene blu che pulsavano sulla fronte e dal vapore che fuoriusciva dalla bocca, chiunque avrebbe potuto capire quanto fosse davvero furioso.


Anche gli altri Signori Anziani avevano espressioni scure; solo Nassaupelle non mostrava alcuna emozione, anzi, si stava un po’ divertendo.


<em>Davvero un branco di idioti.</em>


Li aveva già avvertiti: era davvero un peccato che, a parte Immeritato, gli altri Signori Anziani fossero scettici riguardo alla combutta tra Disastro Silenzioso e il Signore del Cielo per attaccarlo. Anche dopo aver mostrato i suoi ricordi al Re, i Signori Anziani si erano limitati a reprimere i propri dubbi. Probabilmente credevano che Maschera li avesse in qualche modo irritati, semplicemente perché assomigliava a un “mostro” assemblato.


Infine era comparsa la “Divinità degli Dei” degli umani, ancor prima che Hect Zod e Serakkas potessero spiegare le proprie motivazioni.


Ma ormai non era troppo tardi per incolpare i traditori?


“Sai dove sono? Questo è il problema.” Immeritato non si scompose dinanzi alla furia del Sanguinoso Conquistatore. “Al momento Hect Zod potrebbe essersi nascosto ovunque nel continente e i nostri concittadini di Città del Cielo potrebbero essere stati obbligati da lui. Se non dispiegheremo un grande esercito, non riusciremo a trovare alcuna traccia di un Signore Anziano come lui. Inoltre…” Fissò gli altri con freddezza. “Anche se lo trovassimo, ci sarà Serakkas al suo fianco: non dimentichiamolo. A quel punto, chissà chi verrà ucciso.”


“Tu!” Se non si fossero trovati nella Santa Sede del Dominio, il Sanguinoso Conquistatore avrebbe già reagito.


“Vostra Maestà, non capisco…” Si intromise un corpo paffuto, dimenandosi. “Gli umani hanno davvero trovato qualche prova sulla Volontà Divina? Altrimenti, con il carattere che il Signore del Cielo si ritrova, come potrebbe essere passato dalla loro parte…”


“Stai ancora pensando alle ragioni del loro tradimento, dopo tutto quello che hanno fatto?” Maschera lo interruppe. “Indipendentemente dalle ragioni, Hect Zod aveva molte opportunità per fare rapporto al Re. Ma cos’è successo? Da quando ha lasciato il Fronte Occidentale per dirigersi alla Terra Senza Fondo e allearsi con Disastro Silenzioso, non ha mai tentato di comunicare con Città del Re, mai! Questo è ovviamente un tradimento programmato! Se non avessi dato una svolta alle mie abilità, sarei morto per mano di Serakkas!”


Gli altri Signori Anziani rimasero stupiti.


Era una parte di un ricordo estratto da Maschera, quindi non poteva essere falsificato, mentre le attività erranti di Hect Zod, all’estremità settentrionale della Terra dell’Alba, erano state segnalate dai ricognitori. A prescindere da come lo si guardasse, non sembrava una decisione presa alla svelta, in preda al panico.


<em>Esatto, proprio così…</em> Nassaupelle sorrise. Era vero che i ricordi non potevano essere falsificati, ma si poteva cancellare alcune parti oppure modificarne la sequenza: Maschera aveva deciso di nascondere ogni riferimento a Valkries, quindi tutto ciò che aveva riportato al Re era stato alterato.


La realtà dimostrava che avesse preso una saggia decisione: se gli altri Signori Anziani avessero scoperto che il motivo del tradimento riguardava la posizione di Valkries, la situazione sarebbe stata sicuramente molto più complicata.


L’acquisizione dell’eredità degli umani, in quel caso, avrebbe subito un ulteriore ritardo.


Non voleva perdere altro tempo.


“Maschera ha ragione: per prima cosa dovremmo concentrarci sull’Isola Volante degli umani. È ovvio che si stiano dirigendo a Città del Re.” Disse Immeritato. “Il nemico sta volando nel cielo e ha armi che coprono qualsiasi angolo. Non è una battaglia adatta a Signori Anziani come Sanguinoso Conquistatore o Cicatrice Mortale. Soppesando le varie opzioni, il più adatto a fermarli sono io.”


Proprio come Cuore dell’Odio e Cicatrice Mortale, Immeritato si era evoluto da uno psionico (1) ma, diversamente da un controllore mentale che era abile a confondere e manipolare, lui era portato per il combattimento ravvicinato. Questo si poteva capire dal suo abbigliamento: aveva una forma base umanoide e indossava vestiti di pelle nera aderenti. Non c’era un singolo pezzo d’armatura sul suo corpo, come una lama affilata che aveva abbandonato qualsiasi concetto di difesa.


Tutto ciò che lo differenziava da un essere umano erano i due corni protrudenti sulla fronte, ma Nassaupelle sapeva che quell’aspetto era solo una facciata. Immeritato era infatti capace di manipolare come le altre forme di vita lo percepissero: era un’abilità d’imitazione più potente di quella di Mille Forme. Anche Maschera l’aveva provato sulla sua pelle una volta: camminando al suo fianco, la sua coscienza l’aveva immediatamente considerato una roccia, non percependolo minimamente.


<em>È il candidato più plausibile… o per meglio dire, l’unica scelta possibile in questo momento di impotenza… nel caso in cui venissi escluso.</em> Maschera pensò tra sé e sé. Le guerre non potevano finire semplicemente con un assassinio; inoltre il Re non avrebbe mai concordato con lui.


“Respinto.” Come si era aspettato, la prima cosa che fece il Re fu rigettare quel suggerimento. Nassaupelle non sapeva se avesse interpretato male il tono del Re, ma gli era sembrato ancora più indifferente. “Uccidere il Comandante porterà solo ad ulteriore caos ed è più facile che il rimpiazzo si esponga. Gli umani hanno Streghe che localizzano il potere magico; allo stesso tempo, non dimenticate l’enorme numero di portatori anti-magia. Le vostre probabilità di vittoria si aggirano intono al 30%, con una percentuale di fuga minore dell’1%: è un rischio inutile.”


“Ma gli altri Signori Anziani…”


“La nostra razza non ha solo i Signori Anziani per combattere: i nostri Ascendenti Superiori non sono da meno. L’Isola Volante in mano agli umani utilizza una Colonna di Pietra Divina della Regione Occidentale. È improbabile che abbiano un piano B come la nostra Divinità degli Dei. Alla fine, stanno ancora facendo affidamento sulle proprie forze.”


“Parole sagge, Vostra Maestà!” Esclamò Maschera, estendendo entrambe le mani. “Tra l’altro, ho studiato come gli esseri inferiori conducano le loro battaglie: gli uccelli di ferro sembrano difficili da gestire, ma in realtà sono estremamente deboli! Se osassero mostrarsi sopra la nostra Città, darò sicuramente loro una lezione che non dimenticheranno mai!”


“Anche il tuo nucleo magico è stato preso dagli esseri inferiori, quindi quanto sono affidabili le tue parole?” Ribatté Cicatrice Mortale.


“Se non fosse stato per Disastro Silenzioso, come avrei potuto perdere l’autorità sulla Divinità degli Dei?” Maschera non si degnò nemmeno di guardarlo. “La battaglia al Fronte Occidentale ha dimostrato il potenziale dei Demoni Simbionti: devo solo estendere la loro applicazione. Anche se non sono in grado di volare, sono molto pericolosi per quegli uccelli di ferro.”


“Concesso. Ma non puoi abusare delle risorse al fronte.” Il Re rispose brevemente.


“Naturalmente.” Maschera decise di battere il ferro finché era caldo. “Inoltre, avrei una nuova idea: se canalizzassimo con successo il potere magico all’esterno, rilasciandolo poi inalterato, potremmo ottenere una potente arma bellica. Però questa ricerca richiede dei nuclei magici. Ho il Vostro permesso per testarla?”


“Città del Re ha un eccesso di nuclei. Puoi testare questa tua nuova idea, ma non interferire con le operazioni della Torre della Rinascita.”


“Agli ordini, Vostra Maestà!” Maschera abbassò la testa.


La Santa Sede del Dominio scomparve gradualmente e l’imponente Torre di Pietra di Città del Re comparve dinanzi a lui. Rispetto al passato, quella torre nera aveva un paio di occhi in più, come se fosse in grado di esaminare ed osservare tutto ciò che si trovava al di sotto.


Quello era il Re.


In termini di potere magico, dieci Maschera non avrebbero potuto competere con la Torre. In passato non avrebbe mai pensato una cosa simile, ma ora…


Maschera sistemò lentamente le sue maschere e si avviò verso i terreni di nidificazione.


... <em>Alla fine, il Re è solo una parte del nucleo.</em>


<em> </em>


<em> </em>


<em>Leaxis</em>


[su_service title="Erialis" icon="icon: commenting-o" icon_color="#000000" size="16"]  <em>drfrgdfgh</em>


(*) Psionico: classe di numerosi giochi da tavolo, indica un personaggio i cui poteri derivano da una rigida disciplina mentale. È molto simile ad un incantatore: la differenza principale è che, invece di "lanciare" incantesimi, "manifesta" poteri attraverso la pura forza mentale (https://it.wikipedia.org/wiki/Arti_psioniche).


<em>[/su_service]</em>




                                


                                



