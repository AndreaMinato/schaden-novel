---
weight: 14620
title: Capitolo 1462- La Notte Dell'Agitazione Senza Fine
pubDate: 2025-08-07T11:37:51.097Z
tags:
    - rtw
---


12:00 del mattino.


Le aviorimesse erano illuminate a giorno.


Tutte le pietre magiche che emanavano luce erano state riunite e distribuite alle aviorimesse: oltre all’illuminazione, una parte era stata installata sugli aerei per la mancanza di fonti luminose.


Questa operazione coinvolgeva tutti i Cavalieri dell’Aeronautica: i circa 200 aerei rappresentavano non solo l’intera forza dell’Aereonautica Militare di Neverwinter, ma anche la speranza dell’umanità.


Diverse centinaia di membri del personale di terra si precipitavano avanti e indietro tra i magazzini coi carrelli, ispezionando tutti gli aerei. Al loro comando c’era Anna, con i capelli legati e gli stivali fino alla coscia: in abiti lavorativi, il suo aspetto non passava di certo inosservato, oltretutto migliorava l’atmosfera.


Roland non faceva eccezione: le guance sporche d’olio di Anna, in contrasto con gli occhi azzurri, chiari e brillanti, gli fecero una bella impressione.






1:30 del mattino.


Mentre le ispezioni degli aerei giungevano al termine, iniziarono con i rifornimenti di carburante.


Tutte le ventole di aerazione funzionavano alla loro massima capacità per ridurre i gas di scarico nell’aria.


Questa operazione non richiedeva una forte illuminazione, quindi fu condotta simultaneamente nelle aviorimesse e in superficie, anche per abbassare i rischi e prevenire gli incidenti.


Tra le unità aeree che si trovavano in superficie, gli aerei più appariscenti erano i due bombardieri quadrimotore monoplano o ad ala singola.


Anche se erano molto più piccoli di un aereo normale, avevano comunque una forma abbastanza spettacolare, con un’apertura alare di oltre 30 metri. Il colore nero, con il quale erano dipinti, li faceva saltare subito all’occhio.


Dopo aver sostituito il motore, la Fenice poteva volare solo con l’olio base, ottenendo in cambio una cellula (1) affidabile e adeguata. Per questo motivo, il Ministero dell'Ingegneria era stato in grado di assemblare in fretta due aerei prima dell’attivazione dell’operazione.


Ovviamente la loro attrattiva non si limitava alla grandezza.


La presenza del Primo Esercito e delle Streghe della Punizione Divina, a guardia del ventre degli aerei, indicava similmente quanto i due bombardieri fossero diversi dagli altri aerei. Anche se la maggior parte delle persone non aveva mai visto l’arma in cui molti avevano riposto le proprie speranze, tutti sapevano che erano cruciali per decidere la battaglia.






3:00 del mattino.


I Cavalieri dell’Aeronautica si riunirono per condurre il loro ultimo giro di revisione.


“Ricordate: con la copertura della notte non avrete alcun riferimento a guidarvi. Le stelle in cielo vi confonderanno e qualsiasi sorgente luminosa sul terreno sarà un falò dei nemici!” Tilly, in piedi sulla piattaforma, parlò ad alta voce. “L’unica cosa in cui potrete credere saranno i fanali posteriori lampeggianti degli aerei di fronte a voi! Tenete gli occhi ben aperti e osservate la posizione dei vostri commilitoni. Una volta lasciata l’Isola Volante, non avrete alcuna possibilità per tornare indietro!”


“Se tutto andrà per il meglio, arriveremo alla posizione designata alle prime ore del giorno. Dopodiché, i due bombardieri lanceranno le bombe una dopo l’altra. Durante questa fase, la vostra missione sarà assicurarsi che i nostri principali aerei d’assalto non vengano attaccati. Abbattete qualsiasi cosa tenti di avvicinarsi, che siano Bestie Diaboliche o Demoni Anziani!”


“Ascoltate bene: a causa dell’intervallo tra il lancio delle due bombe e la loro potenza esplosiva, non avvicinatevi troppo all’obiettivo. A parte questo, indipendentemente dal risultato, la flotta deve ritornare all’aviorimessa. Re Roland ha messo in conto il fallimento, ma non è d’accordo col mandare a morire sul campo di battaglia persone in grado di vivere e sopravvivere. Il cielo appartiene a noi e spero che questo non cambi mai!”


“Scriviamo una nuova pagina nella storia dell’umanità: per questa operazione, volerò al vostro fianco!”


“Agli ordini, Vostra Altezza!” Tutti gridarono all’unisono.






3:50 del mattino.


“Ad essere sincera, sono nervosa.”


Sulla rampa di fianco alla Fenice, Roland notò che le mani di Tilly stavano leggermente tremando: era la prima volta che la vedeva con un’espressione incerta e nervosa.


Mancava solo mezz’ora all’orario programmato per il volo. Se fossero stati in un altro mondo, duecento aeromobili avrebbero potuto sostenere quattro o cinque grandi operazioni. Dovevano controllare la formazione di volo prima della partenza, per assicurarsi che nessuno rimanesse indietro nell’assalto a lunga distanza.


“Hai paura?”


“Forse…” Prima annuì, poi scosse la testa. “Ma sono ancora più trepidante. Fratello, ricordi la nostra promessa? Se penso che quel giorno sta per arrivare, non riesco completamente a tenere a freno le emozioni nel mio cuore.”


Cenere tornerà in vita una volta terminata la Battaglia della Volontà Divina: queste erano la fede e la convinzione che l’avevano sempre supportata.


“Sì, mi ricordo.” Roland replicò con gentilezza. “Ma la condizione è che tu ritorni sana e salva, per verificare che non ti abbia mentito.”


Tilly sollevò la testa. “Fratello, puoi abbracciarmi?”


Tendendole le mani per abbracciarla, attirò a sé quella figura minuta, che si sporse naturalmente ad appoggiare la fronte sul suo petto. Il tempo sembrò scorrere al contrario, ad un momento preciso dell’anno precedente: il momento in cui lei pianse tra le sue braccia.


Un istante dopo, il respiro di Tilly si era stabilizzato.


“Vado.” Lei fece due passi indietro.


“Vai.”


Dopo essere entrata nell’aereo, abbassò il tettuccio e mimò con la bocca alcune parole indirizzate a Roland: sembravano un “grazie”.


La rampa si ritirò mentre le turboeliche iniziarono a girare.






4:20 del mattino.


Dopo che le paratoie numerate da 1 a 10 furono tutte aperte, le unità di biplani uscirono dall’Incrociatore.


Sylvie attivò la sua Vista Magica per osservare l’intera situazione, assistendo chi aveva perso di vista i propri commilitoni o chi aveva deviato dal tragitto di volo. Nel buio della notte, duecento aerei circondarono l’Incrociatore Celeste Eleanor come uno sciame di lucciole.


Questa fase era quella potenzialmente a maggior rischio di incidenti: la mancanza di una guida radar e l’equipaggiamento per la visione notturna rendevano ciechi i piloti, impedendo loro di differenziare il suolo dal cielo. Mentre sempre più aerei si libravano, le luci per la traiettoria di volo che si muovevano creavano confusione: se Fulmine e Maggie non avessero ricevuto le indicazioni da Sylvie di picchiettare i pannelli di vetro prima che avvenisse un incidente, la flotta avrebbe già subito alcune perdite.






4:55 del mattino.


Roland inviava comandi attraverso la radio.


Il Gabbiano e la Fenice, al commando, iniziarono l’ascesa, seguiti da vicino dai due bombardieri, ribattezzati “Kun Peng” (*) ed “Arca della Pace” (*), i quali rappresentavano i nuclei delle due formazioni.


A seguire c’erano gli aerei Fuoco Celeste e Furia dei Cieli, che formavano la flotta di scorta.


Erano divisi in due formazioni solo per la convenienza del volo notturno. Per quanto riguardava la missione in sé, ogni aereo era ugualmente importante ed era stato incaricato di dare priorità alla sopravvivenza.


Maggie e Fulmine furono le ultime a partire.


Le due salutarono con la mano Roland, che si trovava alla stazione di comando, e si voltarono per volare nell’oscurità. Aggiungendo Shavi, Wendy, Andrea, Sylvie e le altre che si trovavano a bordo del Gabbiano, questa formazione poteva essere considerata l’intera forza principale dell’umanità.


La larga flotta venne velocemente inghiottita dall’oscurità e scomparve senza lasciare traccia. Roland guardò a lungo da dove erano partiti


“Anche se non credi in Dio, l’unica cosa che ti resta da fare ora è pregare…” Usignolo sussurrò con voce carica di emozioni.


Annuì leggermente con la testa.


Probabilmente era quello che tutti coloro che erano rimasti indietro stavano pensando.


Avevano tutti fatto la loro parte.


La prossima fase era la più difficile e preoccupante: aspettare, aspettare che il destino venisse definito.


“Per fortuna non dobbiamo aspettare troppo.” Anna indicò l’orizzonte scuro. “Il cielo… presto si illuminerà.”










<em>Leaxis</em>


[su_service title="Erialis" icon="icon: commenting-o" icon_color="#000000" size="16"]


(1) Cellula: Comprende la fusoliera e le superfici portanti di un aereo.


(2) Kun Peng: nella mitologia cinese, il Kun è un pesce gigante che si trasforma in un <a href="https://en.wikipedia.org/wiki/Peng_(mythology)">Peng,</a> ovvero un uccello gigante.


(3) Arca della Pace: in tempo di pace, nome utilizzato dalla nave ospedaliera cinese <a href="https://en.wikipedia.org/wiki/Chinese_hospital_ship_Daishan_Dao">Daishan Dao</a>, una nave da crociera convertita con 300 letti ospedalieri, 20 unità di terapia intensiva e 8 sale operatorie. <em>[/su_service]</em>








                                


                                



