---
weight: 1463
title: Capitolo 1463-  Dislivello in Alta Quota
pubDate: 2025-08-07T11:37:51.097Z
tags:
    - rtw
---


Good controllò il suo joystick mentre si concentrava sull’aereo davanti a lui.


<em>“È davvero… buio.” </em>


Il cielo, le nuvole, il suolo – a parte la luce fissa e tremolante davanti a lui, non riusciva a vedere nient’altro. E fissando in maniera prolungata, persino le luci posteriori sembravano diventare illusorie.


<em>“Mi </em><em>sto</em><em> muovendo </em><em>veramente</em><em>?</em>


<em>O per essere più precisi, siamo rimasti fermi per tutto questo tempo?”</em>


Abbassò la visiera e si strofinò gli occhi doloranti – in quel momento, notò che i suoi guanti erano già appiccicosi.


<em>“Sto sudando per davvero…</em>


<em>Quando è stata l’ultima volta che è successo? Molto probabilmente quando ho inseguito gli spettri…”</em>


Fece due respiri profondi e recitò le parole del Re senza parlare.


<em>“Il periodo più buio è esattamente subito prima dell’alba.</em>


<em>Prima dell’alba…”</em>


“Parliamo, altrimenti penso che soffocherò.”


In quel momento, Good pensò di sentire il suo cuore urlare. Ma reagì velocemente, perché era Finkin a comunicare!


“Hey hey, usare il trasmettitore per parlare è infrangere il protocollo!” Si sentì un’altra voce familiare, quella di Hinds.


“Sua Altezza ha dichiarato che non possiamo usare il trasmettitore per parlare quando siamo in battaglia, perché potrebbe interferire con le informazioni importanti. Ma non siamo ancora nemmeno vicini al campo di battaglia. Le Bestie Demoniache non possono volare di notte,” replicò Finkin. “Inoltre, sto usando la frequenza della squadra; Sua Altezza non ci sentirà.”


“…” Ci fu un breve silenzio oltre il ricevitore.


“Bene, devo ammetterlo, sentire le vostre voci è veramente fantastico.” Qualcun altro si aggiunse. “Ragazzi, di cosa volete parlare?”


“Va bene qualsiasi cosa, ma qualcuno riesce a contare quante luci posteriori riesce a vedere? Ad essere onesti, non riesco a distinguere quali siano le luci e quali siano le stelle.”


“Esatto, qualsiasi va bene.”


“Io vedo sei grandi luci.”


“Io quattro.”


“Allora dovresti essere al lato della formazione, fai attenzione a non uscire dalla formazione.”


La frequenza si affollò molto velocemente; ovviamente il volo nell’oscurità verso territori sconosciuti aveva messo sottopressione tutti – in confronto al volare di giorno dove potevano almeno divorare le nuvole e vederle arrivare, erano ancora in grado di trovare la via del ritorno da soli se si fossero persi. Tuttavia, non solo era un volo notturno che rendeva difficile determinare dove stessero andando, una volta separati dalla formazione era anche impossibile trovare l’Incrociatore Celeste Eleanor ad occhio nudo.


Subito dopo aver sentito la cacofonia dei suoi compagni di squadrone, Good si rilassò senza rendersene conto.


“Com’è che chiacchierare vi mantiene tutti rilassati?”


La voce della Principessa si intromise all’improvviso. In quell’istante, la frequenza rimase silenziosa.


Senza ombra di dubbio, qualcuno doveva aver fatto il resoconto della situazione a Sua Altezza.


“Emm, Vostra Altezza, è stata colpa mia – “ Good si irrigidì e parlò.


“No, quello che volevo dire è che è efficace, anche io posso chiacchierare con voi.” Tilly non aveva intenzione di accusare nessuno. “Ma non dimenticate di tenere lo sguardo fisso sui vostri compagni di squadrone e dare meno problemi a Maggie e Fulmine.”


Tutti erano leggermente sconvolti, ma dopo festeggiarono.


“Ai vostri ordini, non perderemo i nostri bersagli!”


“Vostra Altezza, state tranquilla. Mi sembra di vedere molto più chiaramente adesso!”


“Basta così, se volete fare i lecchini, dovete farlo in stile Graycastle; pensate di essere dei gufi adesso?”


Uscirono fuori grasse risate, e anche lo squadrone di bombardamento si unì.


“Vostra Altezza, qui è Kun Peng; posso farvi una domanda?”


“Certo.”


“L’esplosivo equipaggiato sotto di noi è la Gloria del Sole? Perché sembra diverso da quello dell’Arca della Pace? Quello è grande e tondo, ma il nostro è molto più simile a una botte.”


Good realizzò che quella era una domanda che avrebbe lasciato il proprio segno nella storia.


“Perché quello che state trasportando è prodotto dal Ministero dell’Ingegneria e utilizza una forma più semplice. Anche se non è ugualmente forte in confronto agli altri, è sufficiente per sfondare la prima linea di difesa del nemico,” spiegò Tilly. “Ma a pensarci bene, Sua Maestà Roland stesso era inaspettatamente soddisfatto del risultato, e ha persino detto che si trattava di una coincidenza storica…”


“Ehhm, Vostra Altezza… Io non ho capito bene…”


“Non fa niente se non hai capito.” La voce di Tilly si fece improvvisamente più gentile. “Lui… è davvero uno strano uomo.”


Il tempo sembrò scorrere veloce di punto in bianco.


E l’oscurità infinita dinnanzi a loro non fu più così insostenibile.


Dopo un periodo di tempo indefinito, una voce sorpresa sovrastò la conversazione a cui tutti stavano partecipando. “Guardate tutti a destra!”


Good si girò e notò immediatamente un leggero grigiore mischiato all’oscurità – la differenza era così sottile che la maggior parte delle persone avrebbe avuto difficoltà a vederla. Ma il suo aspetto era come una tinta che modificava l’oscurità senza fine. Al limite dell’orizzonte colpito dal grigio era una macchia blu-porpora.


Era il preludio delle prime ore del giorno.


“Concentratevi!” Urlò Tilly. “Arriveremo presto.”


…


Nello stesso momento, all’interno di Gabbiano.


Sylvie guardò attraverso l’oscurità e intravide la posizione approssimativa della Divinità degli Dèi.


Per evitare di essere vista da migliaia di Occhi Demoniaci, limitò la sua abilità unicamente al cielo, solo per assicurarsi che il cammino della formazione non fosse deviato. Solo quando si avvicinarono le prime luci dell’alba, posò con cautela lo sguardo a terra.


La realtà provava che essendo alle prime fasi di calcolo e pianificazione o alle ultime fasi di esecuzione, tutti eseguivano straordinariamente il proprio lavoro per completare i loro incarichi. In meno di dieci minuti, percepì l’incredibile potere magico sbocciare dalla Divintà degli Dèi.


Quando si spinsero più vicino ad essa, vide finalmente la gigantesca fortezza circondata da mura in Pietra Nera.


In quel momento, l’enorme struttura protrudente rimase statica a mezz’aria – molto probabilmente per conservare potere magico. Era a soli dieci metri di distanza dalla superficie del suolo. Alle sue spalle vi erano dense truppe che si estendevano attraverso diversi chilometri.


Era un’opportunità data dal cielo.


Realizzò che per permettere alle truppe di terra di tenere il passo, la Divinità degli Dèi si sarebbe fermata all’imbrunire. Con un bersaglio così grande in completa staticità, per le bombe era impossibile fallire. Ma l’importante era che, non essendo arrivata l’alba, non c’erano Bestie Demoniache a pattugliare in giro, permettendo loro di prendere l’iniziativa!


Sylvie prese il ricevitore mentre informava lo squadrone di bombardamento dei dati riguardanti l’obiettivo e osservava le fila nemiche. Nel suo campo visivo sferico si stava gradualmente esponendo l’intero campo di battaglia: a 7000 metri di altezza c’erano i due bombardieri. Si trovavano ad un’altezza tale che le Bestie Demoniache avrebbero impiegato un sacco di tempo per ascendere e raggiungerli. Situata a circa 2500 – 3000 metri di altitudine c’era la formazione dei biplani che formava una rete stretta per intercettare qualsiasi cosa tentasse di ascendere. La Divinità degli Dèi era a meno di 10 chilometri da loro, e in qualche minuto in più, il Kun Peng sarebbe riuscito a condurre la caduta.


Ma proprio in quel momento, uno strano Demone Anziano entrò nel suo campo visivo – nonostante la distanza, i due sguardi si incrociarono. Il demone smise improvvisamente di muoversi e sollevò la testa.


“È un Occhio Demoniaco; ci ha individuati!” Il cuore di Sylvie sobbalzò. Nonostante sapessero che la migrazione dei demoni avrebbe impiegato un gran numero di Occhi Demoniaci e alla fine gli avrebbero scoperti, l’evento concreto le fece comunque mancare un battito.


“È già troppo tardi per loro.” Andrea attivò il Sigillo dell’Ascolto e fece rapporto a Tilly, “I bombardieri stanno per andare in posizione, fate attenzione ad evitarli.”


“Ricevuto.”


“Giusto, I demoni hanno notato la nostra flotta.” Simulò un tono neutro.


“E così, stavo aspettando questo.” Dopo aver finito la frase, Tilly accese immediatamente la frequenza che trasmetteva tutti. “Prestate tutti attenzione, girate dieci gradi a destra e impegnatevi in una rotonda. Preparatevi all’esplosione.”


La grande formazione di biplani girò immediatamente con la graduale illuminazione del cielo. La sfumatura dell’intera cupola rimase scura, ma non era più nera come la pece impedendo loro di vedere le loro stesse mani, ma più un blu scuro che si avvicinava all’oscurità. Le stelle diventavano più fioche mentre le luci dei biplani diventavano più evidenti.


L’unico che rimase sul suo cammino originale fu Kun Peng, doveva mantere perfetta la stabilità prima di lanciare la bomba.


Al contrario di Furia dei Cieli che era capace di sganciare bombe mentre volava in picchiata, il Kun Peng e L’Arca della Pace erano degli aerei appositamente progettati destinati a scaricare delle bombe particolari, con ogni sorta di equipaggiamento pronto all’uso. I velivoli avevano anche funzioni pressurizzate, che permettevano loro di volare molto più a lungo dei normali biplani.


Anche se la visione notturna era estremamente limitata, c’erano delle nubi sottili sopra di loro. Ma non c’era bisogno di vedere con Sylvie che forniva i dati accurati. La squadra incaricata di rilasciare la bomba aveva eseguito solamente dei semplici calcoli e fatto cenno al pilota di essere pronta.


“Posizione aperta, sganciate!”


Un basso rimbombo risuonò dalla pancia dell’aereo quando la leva di comando fu tirata verso l’alto – era il rumore della bomba pesante che si separava dalla sua struttura. Una volta che il grande oggetto che pesava circa quattro tonnellate fu sganciato, il bombardiere fu sollevato istantaneamente e oscillò per un momento prima di riacquistare stabilità.


Questa bomba, che si era trasformata in un insignificante punto nero, aumentò la sua velocità a causa della gravità, dirigendosi dritto verso la Divinità degli Dèi.


<em>Haru</em>




                                


                                



