---
weight: 14660
title: Capitolo 1466- Caos
pubDate: 2025-08-07T11:37:51.097Z
tags:
    - rtw
---


Sull’Arca della Pace, Volto d’Aquila, che aveva saldamente afferrato la leva della portiera ed era pronto a tirarla su, ritrasse le mani.


“Da quale direzione?”


“Nove gradi a est. Si stanno dirigendo verso la colonna di fumo!”


“Istruttore, cosa dobbiamo fare?” Il Capo Pilota girò la testa e chiese.


Date le dimensioni della Divinità degli Dei, gli sarebbe stato impossibile evitare un bombardamento aereo, nonostante si stesse muovendo. Inoltre, la barriera magica era stata dissipata. Se la seconda Gloria del Sole fosse atterrata vicino alla piramide di Pietra Nera, c’era un’alta probabilità che l’obelisco sarebbe stato distrutto. Per la flotta questa era senza ombra di dubbio l’opzione più sicura.


Tuttavia, lui non era salito a bordo di questo aereo solo per ragioni di sicurezza.


I piloti dei due bombardieri erano stati scelti tra gli apprendisti migliori, mentre la posizione di Comandante era tenuta da un istruttore. La ragione era ovvia. I primi erano la chiave per far volare bene l’aereo, mentre i secondi garantivano che la missione sarebbe stata portata a termine.


Un’alta probabilità di successo implicava che esisteva anche una possibilità di fallimento.


E ciò a cui mirava era eliminare i fattori che dipendevano dal caso e aumentare al massimo quelli di cui aveva il controllo.


La possibilità che nell’intervallo tra i due assalti la Divinità degli Dei si muovesse, o che fosse in movimento sin dall’inizio, era una questione che lo Stato Maggiore aveva già discusso numerose volte. C’era solo una soluzione: cambiare l’altitudine per un colpo ben riuscito. Era una cosa possibile fintanto che il nemico non avesse modo di schivarlo.


“Scendi di duemila metri. Ricalcola la traiettoria di caduta.” Volto d’Aquila non esitò a dare l’ordine. “Li seguiremo dovunque vadano!”


***






In quel momento, le Bestie Diaboliche si erano già “scontrate” con la flotta.


Good ebbe l’impressione che il cielo si oscurò molto, come se l’alba appena giunta fosse stata nuovamente inghiottita dal cielo notturno. Non importava dove guardasse, c’erano nemici ovunque intorno a lui.


L’unica cosa che tranquillizzava il suo cuore erano i raggi di luce abbaglianti sparati dagli autocannoni della Furia dei Cieli. Mirando, o semplicemente sparando in avanti, qualsiasi Bestia Diabolica che gli bloccasse la strada veniva fatta a pezzi. La tecnica dei singoli individui contava poco in una battaglia di questa scala. Anche se uno avesse avuto occhi tutt’intorno, non sarebbe mai riuscito a vedere tutti i nemici che lo attaccavano.


Se non fosse per i suoi compagni di squadra che lo proteggevano lungo il percorso, sarebbe già stato colpito dalle lance d’ossa che volavano ovunque.


Dopo tre turni di spari, Good vide illuminarsi la visuale davanti a sé. Si rese conto di aver già attraversato le orde di Bestie Diaboliche. Girò indietro la testa, nessun nemico lo stava inseguendo.


“Cosa stanno facendo i demoni? La loro attenzione non sembra essere su di noi.” Anche Finkin, che era sempre stato al suo fianco, lo notò.


Mentre Good pilotava il suo aereo per aumentare la distanza, percepì subito che c’era qualcosa che non andava. Osservando la situazione nel suo insieme, soltanto un piccolo gruppo dell’immensa orda di Bestie Diaboliche era alle prese con i Cavalieri dell’Aeronautica. Gli altri stavano facendo del loro meglio per volare più in alto.


Da un punto di vista logico, i demoni non dovrebbero aver scoperto la presenza del bombardiere che volava sopra alle nuvole.


Anche i fatti dimostravano che non avevano ancora scoperto il loro bersaglio.


Sebbene stessero cercando di volare in alto nel cielo, le loro traiettorie erano totalmente caotiche. Sembrava che stessero svolazzando in giro senza meta.


“Dannazione, i demoni stanno cercando di trovare l’Arca della Pace!” Good gridò nel trasmettitore.


“Non è una buona notizia?” Finkin fischiò. “Alla loro velocità, non gli sarà facile raggiungere il bombardiere. Possiamo anche cogliere l’occasione per eliminarne un po’ e ridurre la pressione esercitata su Sua Altezza.”


Nonostante fosse quello il caso, Good si sentiva comunque a disagio.


“Un altro gruppo di nemici sta venendo verso di noi!” Avvertì un compagno di squadra. “Andiamo verso le nuvole, sono un luogo più adatto per una battaglia di logoramento. Superati i quattromila metri, le Bestie Diaboliche trovano estenuante anche solo sbattere le ali. Possiamo eliminare le avanguardie uno strato alla volta.”


“Sembra un ottimo piano!”


“Vado su prima io.”


Più di dieci biplani alzarono il muso per volare verso altitudini più elevate.


Tuttavia Good non li seguì.


Regolò il trasmettitore al canale dello squadrone e disse a Finkin individualmente: “Restiamo in questa zona.”


“Cosa? Restare qui? Se il nemico dovesse abbandonare improvvisamente la ricerca? I primi ad essere attaccati saremo noi!” Il suo compagno espresse subito i suoi dubbi. “Inoltre, non cogliendo questa opportunità per fare uccisioni facili, non stiamo lasciando che il resto della squadra si prenda tutto il merito?”


“Non è questo il punto. Ciò che importa sono le azioni dei demoni!” Good spiegò mentre fissava attentamente il campo di battaglia. “Pensaci. Dato che hanno intuito l’esistenza del bombardiere, non avranno anche scoperto che l’attacco è stato difatti il risultato di una bomba poco appariscente?”


“Assolutamente no... i demoni non sanno dell’esistenza del Progetto Gloria del Sole. Non sono neppure riusciti ad anticipare il nostro attacco. Com’è possibile che abbiano scoperto così tanto dopo soli pochi minuti dal primo bombardamento?”


“Non ne sono sicuro, ma credo che il movimento della città volante verso la colonna di fumo non sia affatto una coincidenza.” Mormorò Good. Quella era una nuvola di polvere formava da materiale esplosivo. In genere, avrebbero dovuto fare di tutto per evitarla, quindi perché vi si stavano invece avvicinando? Se fosse una mossa deliberata da parte dei demoni, significava che il tempo che la bomba avrebbe impiegato per cadere, sarebbe anche stata la loro ultima occasione per contrattaccare.


“Va bene.” Dopo un attimo di silenzio, Finkin rispose rassegnato. “Se lo dici tu, per stavolta ti credo. Però, se non riusciamo ad ottenere dei meriti, dovrai compensarmi.”


“Che ne dici di un mese di Bevande del Caos?”


“Non ce n’è bisogno. Basta che mi presenti a tua sorella minore.”


<em>Bzzz</em>... Il ricevitore produsse il suono dell’interruzione della comunicazione.


Finkin sorrise e si voltò per volare verso Good.


***






<em>“Dannazione, questi bastardi sono proprio una seccatura!”</em>


Immeritato stava usando una Pietra del Volo, schivando freneticamente la raffica di proiettili. Stando a quello che diceva Maschera, venire colpiti da questi piccoli oggettini era come essere colpiti da un martello. Neanche le barriere magiche avrebbero resistito per molto. Persino Disastro Silenzioso aveva sofferto a causa delle armi da fuoco degli umani, quindi, naturalmente non aveva affatto intenzione di provarlo di persona.


Grazie alle sue capacità, gli sarebbe stato facile interferire con i sensi degli umani. Anche se avessero indossato una Pietra Divina della Vendetta, sarebbe comunque riuscito ad influenzarli fino a un certo punto. Sfortunatamente però, era stato preso di mira da una strega.


Con suo sgomento, questa strega non aveva intenzione di contare sulla magia per ottenere la vittoria. Pilotava un uccello di ferro rosso sangue e non entrava mai nel raggio di 275 metri da lui; nonostante fuggisse dopo ogni attacco, era agile e aveva un’ottima mira. A causa di ciò, si ritrovava nello stato passivo di non essere in grado né di raggiungerla, né di seminarla.


Per lui, un essere dotato di poteri magici che invece di usare la magia faceva affidamento su oggetti estranei per combattere, era come un insulto!


Inoltre, sembrava essercene più d'uno di questi bastardi.


Ad esempio, ogni tanto dalle nuvole venivano sparati dei proiettili di Pietra Divina; era chiaro che fosse opera di una strega. Se non fosse stato per la sua promozione, che lo aveva reso particolarmente sensibile alle intenzioni del nemico, sarebbe già stato colpito dagli attacchi furtivi.


Doveva essere un inseguimento degli umani, ma alla fine si erano ritrovati ad essere perseguitati dalle loro prede. Questa situazione lo gettò in un dilemma, prima d’ora non si era mai sentito così irritato. In fin dei conti, l’unico ad essere agile in cielo come in terra era Hect Zod, noto come il Gran Signore del Cielo. Nonostante tutte le sue capacità, l’unica cosa che poteva fare era schivare i colpi con l’aiuto della Pietra del Volo.<em> “Tutta colpa di Nassaupelle. Se avessimo usato l’esercito di Bogle per ingaggiare il nemico il battaglia, di certo non mi sarei ritrovato ad essere inseguito da questo uccello di ferro rosso scatenato.”</em>


<em>“Ma quale forza d’attacco principale nascosta in alto nel cielo. Ne parla come se l’avesse visto di persona!”</em>


Immeritato schivò un altro degli attacchi della strega e si girò per guardare in alto, solo per restare sbalordito.


Vide un gigantesco uccello di ferro nero come la pece volare fuori dalla colonna di fumo. La sua struttura era più massiva persino dei Bogle più grandi, le ali avevano installati quattro propulsori, dei tutto incomparabili agli altri uccelli di ferro a doppia ala!


Senza dubbio doveva essere questa l’”anomalia” a cui si riferiva Maschera.


E pensare che ci aveva azzeccato davvero.


Anche gli altri Bogle lo notarono.


Partirono all’inseguimento del nuovo bersaglio, in base ai comandi impartiti inizialmente. Sebbene gli umani cercassero di fermarli, il loro numero era esiguo in confronto, avrebbero al massimo guadagnato un po’ di tempo. Presto o tardi, quel gigantesco uccello di ferro sarebbe stato abbattuto, si trattava solamente di una questione di tempo.


“E va bene, stavolta hai indovinato.” Immeritato usò un sigillo per inviare il messaggio. “Le mie truppe hanno scoperto la tua cosiddetta forza principale. Presto sarà tutto risolto.”


Tuttavia, la voce di Maschera non aveva un briciolo di sollievo. “Che aspetto ha? Dimmelo subito!”


Immeritato si accigliò, ma disse francamente: “Sembra un uccello di ferro artificiale ancora più grande.”


“Cosa c’è sotto al suo ventre? Qualcosa attaccato?”


In quel momento, la strega tornò ad attaccare.


<em>“Non c’è fine! Quando avrò finito con quello grande, tutti voi sarete i prossimi!”</em> Dopo aver schivato, finalmente ebbe il tempo di guardare con attenzione.


“Non c’è niente sotto. Cosa intendi dire esattamente?”


“Niente?” Ripeté Maschera.


“Esatto.” Disse Immeritato con impazienza. “A parte un enorme buco, non vedo niente.”






<em>Aris</em>
                                


                                



