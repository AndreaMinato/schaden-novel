---
weight: 1468
title: Capitolo 1468- Combustione
pubDate: 2025-08-07T11:37:51.097Z
tags:
    - rtw
---


Good strinse forte la leva di comando, guardando fisso davanti a sé.


Il tempo sembrava scorrere lentamente.


All’inizio poteva ancora sentire il rombo dei motori ma venne lentamente sovrastato dai battiti del suo cuore. Non ci volle molto prima che anche quei suoni svanissero.


Il mondo intorno a lui divenne particolarmente sereno.


Mentre la bomba si allontanava dalle Furia dei Cieli, l’apertura nella cupola sembrò più larga: occupava quasi del tutto il suo campo visivo. Ormai molti Demoni li avevano notati, ciononostante, in quell’attimo di tempo congelato, erano lenti come lumache a fuggire.


Senza volerlo, scene inerenti alla riunione tenuta prima della missione gli tornarono alla mente.


<em>“Vostra Altezza, le bombe che lo squadrone di bombardamento lancerà sono davvero così potenti?”</em>


<em>“Se volassi abbastanza velocemente, dovrei riuscire a seminare l’esplosione, vero?”</em>


Era Finkin ad aver parlato così. Indipendentemente dall’occasione, proferiva sempre parole inappropriate per far ridere tutti. Ad essere sincero, a volte invidiava quel ragazzo.


<em>“Se volerai più veloce della luce.” </em>La Principessa rispose senza pietà. “<em>Nel momento in cui esploderà, l’intensa luce generata sarà sufficiente a cuocerti istantaneamente. Quando la vedrai, sarà già troppo tardi. Anche se sarai fortunato a schivare la luce, la successiva esplosione supererà la velocità del suono per un breve momento; perciò, l’unico modo per schivarla è rimanere a debita distanza.”</em> Si fermò un’istante, poi riprese.<em> “Almeno, per quanto riguarda la prima bomba.”</em>


<em>“E la seconda?”</em>


<em>“Se il Dio della Fortuna ti benedisse, potresti avere una possibilità. Comunque, piuttosto che pregare il cielo, perché non spingi la leva di comando e ti ritiri per tempo?”</em>


Tra le risate, Sua Altezza Tilly non proseguì entrando nei dettagli, ma Good rimase profondamente impressionato.


In realtà, dopo aver visto la prima bomba esplodere, poteva immaginare quali metodi di evasione intendesse la Principessa Tilly. La Gloria del Sole da sola non era sufficiente ad obliterare la Divinità degli Dei: anche per questo motivo era stato enfatizzato di mirare al centro del Lago della Nebbia Rossa durante il piano. Una volta che l’interno fosse esploso, la sua enorme massa sarebbe diventata uno scudo naturale.


Tuttavia la Principessa Tilly si sbagliava su una cosa: non dipendeva solo dalla fortuna, ma anche dai suoi compagni di squadrone.


Se fosse stato chiunque altro, Good non ne sarebbe stato così sicuro, ma la persona incaricata per il secondo aviolancio era il Capitano dell’Arca della Pace, Volto D’Aquila.


Lui non aveva mai creduto alla fortuna.


Se si fosse trattato dell’istruttore, avrebbe certamente adempiuto al suo dovere.


Per questo motivo Good era determinato a scortare la bomba fino alla fine: non voleva che la fortuna del nemico distruggesse tutto quello che l’istruttore aveva fatto.


“Hey, Good! Rispondi! Ti sei rintronato?!” Improvvisamente, la voce del suo commilitone ruppe quel momentaneo silenzio: poteva nuovamente sentire il rumore del vento e del motore nelle orecchie. “Bastardo, ancora un po’ e precipiteremo insieme alla bomba! Vuoi davvero abbandonare Rachel…”


“Ricordate ancora le manovre delle nostre esercitazioni?” Good lo interruppe. “Tre, due, uno!”


Non appena concluse la frase, Manfeld, che stava volando davanti, alzò l’aereo.


Lo seguì subito, tirando la leva di comando al petto.


I tre aerei si sparpagliarono come un fiore che sboccia, mantenendo al centro la bomba rotonda.


La tremenda forza lo schiacciò contro il sedile, rendendogli difficile perfino respirare. Il suo campo visivo girò lentamente, partendo dall’apertura nella cupola fino alla parte esteriore della piramide Pietra Nera. Era un’impresa ardua anche avendo il motore della Furia dei Cieli.


Precipitando ad alta velocità, era impossibile passare a un volo normale. Inoltre, una volta esplosa la bomba, l’intero cielo sarebbe diventato estremamente pericoloso. Potevano solo provare a regolare l’angolazione, avvicinandosi il più possibile ai margini della Divinità degli Dei e usare i suoi muri di pietra per sfuggire allo scoppio iniziale, sfruttando al contempo la distanza guadagnata per cambiare direzione.


Proprio in quel momento Good vide un Demone molto strano.


Rispetto agli altri, sembrava diverso, indipendentemente dalla sua tenuta o dal suo aspetto. I due erano a meno di 50 metri di distanza, dunque non era esagerato dire che lo stesse sfiorando. In quel preciso momento aveva addirittura pensato che il suo potere l’avrebbe fatto a pezzi oppure trasformato in una statua di pietra; invece non accadde nulla.


Rimase lì, senza muoversi, mentre lo guardava superarlo.


Contemporaneamente, la bomba superò l’apertura, precipitando nella cupola.






…






Maschera abbassò la mano che teneva in alto il nucleo.


La fortuna non era dalla parte dei Demoni.


Anzi, non era più una scommessa contro il destino: l’aveva capito quando aveva visto i tre uccelli di ferro accompagnare l’oggetto metallico nero durante la sua discesa.


I preparati contro gli impreparati: se una semplice coincidenza avesse potuto capovolgere la situazione, dove gli umani erano così avanti, sarebbe stato un rifiuto del destino.


Nassaupelle chiuse gli occhi, connettendosi alla Torre della Nascita.


Il Re, il tono freddo simile a una macchina umana, dava continuamente ordini, inclusa la mobilitazione delle truppe stanziate ad Arrieta. Prese il controllo diretto del sistema centrale, interrompendo i messaggi del Re: in un certo senso, facendo così dimostrava che avesse manomesso il nucleo magico, ma non gli importava.


Il Re reagì velocemente non appena il Lago del Regno delle Menti sotto ai suoi piedi si agitò. La magia riecheggiò con un’intensità quasi palpabile. Probabilmente lì il Re aveva già sollevato diverse onde. Finché Maschera avesse mantenuto il contatto con il Regno delle Menti, forse non ci sarebbe stato neppure un tentativo di resistenza, permettendogli di essere trascinato direttamente nella Santa Sede del Dominio.


Sfortunatamente, la “rete” creata da lui non vi era connessa in alcun modo: era un dominio che apparteneva solo a lui.


Maschera schermò semplicemente tutti i cervelli che potevano percepire il potere magico, silenziando tutto il mondo.


In quel momento, lui stesso divenne la Torre della Nascita; era anche il punto migliore per provare sulla sua pelle l’ultima eredità dell’umanità.


Non appena vide quell’oggetto metallico, Nassaupelle “aprì” tutte le sue braccia verso il cielo.


“Vieni, fammi vedere…”


… il potere della conoscenza.


Prima che potesse concludere la seconda parte della frase, la luce accecante lo avvolse.






…






In seguito allo scoppio assordante, Good rimase sorpreso vedendo la piramide di Pietra Nera gonfiarsi, come se il guscio esteriore non fosse fatto di pietra, ma di soffice liquido!


L’intensa esplosione sulle mura produsse chiaramente delle onde e, quando raggiunse il culmine, dalla frattura sgorgò un inferno di fiamme e fumo. Istantaneamente, produsse una colonna di fumo che superò la prima esplosione.


Lo strato superiore della piramide fu obliterato e circa un terzo della pietra venne lanciato nel cielo.


Se fosse stato un po’ più lento, l’esplosione sarebbe stata sufficiente ad annientare anche lui.


Ciononostante, quello era solo l’inizio.


Ben presto l’inferno di fiamme cambiò colore: era uguale al sangue.


La velocità con cui sgorgò superò velocemente la colonna di fumo, tingendo metà del cielo di rosso cremisi.


Good si rese conto che non era la Nebbia Rossa, bensì una fiamma appiccicosa. In quel momento, la Divinità degli Dei sembrava un vulcano in eruzione, dal quale il magma zampillava verso le nuvole.


Un altro impressionante scoppio seguì l’esplosione quando quell’inferno di fiamme raggiunse un certo limite: il Lago della Nebbia Rossa aveva preso fuoco.










<em>Leaxis</em>
                                


                                



