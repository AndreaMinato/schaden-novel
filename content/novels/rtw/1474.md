---
weight: 1474
title: Capitolo 1474- Rappresentante
pubDate: 2025-08-07T11:37:51.098Z
tags:
    - rtw
---


“Cosa ha detto Nana?”


Usignolo entrò nella camera da letto e domandò ad Anna che era seduta lì accanto.


“Non sembra esserci niente che non va... il respiro, il battito cardiaco, la temperatura corporea sono tutti stabili; è come se stesse dormendo ma...”


Ma non c’era verso di riuscire a svegliarlo.


Usignolo tacque. Ieri sera nessuno si sarebbe aspettato che il banchetto per la celebrazione della vittoria sarebbe finito in questo modo. Allora, Anna fu la prima a reagire. Fece isolare l’area dalle guardie e dalle Streghe della Punizione Divina e successivamente chiamò Tilly, Wendy, Ascia d’Acciaio e gli altri. Probabilmente era l’unica persona capace di agire in modo così composto di fronte a questa notizia spaventosa. Sfortunatamente, lo stato di incoscienza di Roland non migliorò.


“Il Gabbiano è appena decollato. La destinazione è Città del Bagliore nel Regno dell’Alba.” Usignolo cambiò argomento. “Se Fulmine consegnerà la lettera in tempo, riusciremo a portare Tramonto sull’isola volante in circa tre giorni.”


“Sì, dovrebbe esserci abbastanza tempo.” Disse Anna con un cenno del capo.


Roland non aveva il fisico di una Strega della Punizione Divina e non potendo mangiare, aveva bisogno dei Semi della Simbiosi di Tramonto per rimanere in vita. Avevano scelto Città del Bagliore come luogo di incontro per risparmiare tempo. Fulmine e Maggie erano più veloci degli alianti, perciò Neverwinter avrebbe avuto tempo sufficiente per convocare Tramonto e inviarla alla capitale del Regno dell’Alba dove si sarebbero incontrati.


Anche questa era un’idea di Anna.


Se c’era un lato positivo in tutto questo, era che non era la prima volta che succedeva una cosa del genere. Allora, dopo la battaglia contro Zero, Roland era già entrato in un lungo periodo di incoscienza. I sintomi erano identici a quelli attuali.


Il sonno lo collegava con il Regno delle Menti, permettendogli di creare l’enorme Mondo dei Sogni. Probabilmente questo luogo aveva qualche connessione alla leggendaria Origine della Magia.


“Cosa facciamo ora?” Usignolo non poté fare a meno di domandare.


Al momento, quelli a conoscenza di questo fatto erano i vari superiori sull’isola volante. Se dovessero essere costretti a tornare a Neverwinter, non ci sarebbe stato verso di tenerlo nascosto indefinitamente. Una volta che la notizia dovesse diffondersi, ci vorrebbe un grande sforzo anche solo per stabilizzare la situazione. Ciò non solo rallenterebbe lo sviluppo dei piani futuri, introdurrebbe anche nuove variabili per i demoni e il Regno Cielo-Mare.


Ma proseguire verso la Terra Senza Fondo secondo i piani era estremamente rischioso. Dopotutto, l’unica persona ad essere collegata al Regno delle Menti era Roland. E se alla fine non dovesse riprendere conoscenza, si ritroverebbero in un dilemma, peggiorando ulteriormente le cose.


A parte Anna, non sapeva chi altri potesse prendere una decisione.


Anna guardò con calma Roland che giaceva sul letto, come se avesse dimenticato tutto quello che le stava accadendo intorno. Dopo un bel po’ di tempo, disse lentamente: “Continuiamo con il piano.”


Sebbene la sua voce fosse soave, non aveva la benché minima esitazione.


“Se è lui... avrebbe detto così. Molte persone si sono sacrificate per questa rara opportunità e anche se non conosciamo la strada che abbiamo di fronte, dobbiamo provarci. Anche se dovessimo tornare indietro, non è detto che Roland si sveglierà. Inoltre, il Regno Cielo-Mare che ha già invaso la Regione Pietranera non resterà lì ad aspettarci. Se invece lui dovesse restare incosciente per sempre, tempo che non riusciremo più a fare una nuova spedizione.”


<em>“Come ci si poteva aspettare da Anna...” </em>Usignolo non poté fare a meno di pensare. Ad essere sinceri, anche lei era più incline a dirigersi verso la Terra Senza Fondo. Lo stato di incoscienza di Roland era molto probabilmente correlato al Regno delle Menti, perciò, tra l’Origine della Magia e Neverwinter, la prima aveva una maggiore probabilità di risolvere il problema. Tuttavia, i ragionamenti erano una cosa; una scelta richiedeva che qualcuno se ne assumesse la responsabilità. Anche se gli altri lo sapevano, non era detto che riuscissero a rinunciare ad essere conservativi per decidere di continuare con l’avanzata.


Inoltre, non aveva esitato né mostrato segni di smarrimento.


Proprio mentre stava per dire altri, Tilly entrò.


La sua espressione era piuttosto grave.


“Hect Zod è qui.”


***






In fondo all’isola volante, nella zona del Nucleo di Pietra Divina.


“Non mi sarei mai aspettato che sarebbe giunto il giorno in cui mi sarei ricaricato di Nebbia Rossa in territorio umano.” Dopo che il Gran Signore del Cielo ebbe sostituito la bombola di gas nel suo corpo, fece un profondo respiro. “Ha un sapore abbastanza buono.”


“Neanch’io mi sarei mai immaginata di riuscire a tollerare la presenza di due demoni di fronte a me.” Eleanor guardò i due con freddezza. “Il solo pensiero di avere la possibilità di vendicare l’Unione dopo secoli mi rende difficile frenare questo impulso.”


“Innanzitutto, abbiamo trascorso la maggior parte del nostro tempo nella Regione Pietranera. Non abbiamo partecipato alla guerra sulle Pianure Fertili. In secondo luogo, farlo non porta vantaggi né a te né all’umanità. Perciò non dovresti sfogare la tua rabbia su di noi.” Disse Hect Zod allargando le braccia.


Disastro Silenzioso gli lanciò un’occhiata. “Se solo tu stessi zitto, non le sarebbe venuto questo impulso.”


“Andatevene se avete finito. La persona che state cercando è già qui.”


Dopo aver lasciato lo Stagno di Nebbia Rossa ed essere entrato nella caverna, Hect Zod non poté fare a meno di aggrottare la fronte.


Vide molte persone. C’erano streghe, Portatori e soldati umani in uniforme. L’unica persona che mancava era il Re di Graycastle, Roland.


“Che cosa significa tutto questo?” Chiese gravemente.


Con la recente caduta della Divinità degli Dei e la schiacciante vittoria degli umani, questa domanda creò subito un’atmosfera tesa.


“Sono Anna, la moglie di Roland, Regina di Graycastle.” Anna camminò attraverso la folla e si fermò di fronte ad Hect Zod. L’altezza di costui era quasi il doppio della sua, e il loro fissarsi l’un l’altra lo rendeva ancora più apparente. “È accaduto un incidente a Sua Maestà Roland, quindi per il momento non è in grado di incontrarvi.”


Poi, raccontò in modo conciso lo stato di incoscienza di Roland e la connessione con il Regno delle Menti.


Hect Zod mostrò prima un’espressione sorpresa, per poi farla diventare un’espressione sgradevole.


“Perciò stai dicendo che la persona con cui la mia razza ha un accordo non esiste più?”


“Prima di tutto devo correggere quello che hai appena detto.” Disse Anna ad alta voce. “Roland è soltanto incosciente, non è in pericolo di morte. In secondo luogo, sappiamo tutti qual è l’accordo. Se non dovesse svegliarsi, lo porterò a termine al suo posto!”


“Ragazzina, lo sai cosa stai dicendo?” Il Gran Signore del Cielo rise nella sua ira. “Solo qualcuno scelto dagli Oracoli possono farlo. Tu nemmeno sei in grado di entrare nel Regno delle Menti, e vorresti agire al posto suo? Dannazione... Valkries si sbagliava. Se questo è il contrattacco di Dio, allora è tutto finito...”


“No, ti sbagli.” Interruppe Anna. “Non c’è bisogno che io entri nel Regno delle Menti perché Roland è attualmente nel Mondo dei Sogni. Indipendentemente da tutto, lui continuerà verso l’obiettivo e io lo rappresenterò nell’esecuzione di tutto il resto.” Fece una pausa prima di continuare. “L’isola volante continuerà a viaggiare verso la Terra Senza Fondo. Nel frattempo, Graycastle invierà rinforzi per garantire la piena riuscita del piano. Naturalmente, avremo bisogno della vostra assistenza.”


“Non scherziamo...”


“Non è uno scherzo, ma l’unica soluzione in caso di crisi.” Disse senza cedere. “L’accordo non è finito, né annullato. Se guardiamo da un altro punto di vista, Roland ci ha anticipato e ha già raggiunto la Terra Senza Fondo. Dobbiamo raggiungerlo al più presto, altrimenti non ci sarà modo di fermare la Volontà Divina e garantire la continuità delle nostre razze!”


“Eh, certo che suona bene.” Hect Zod sogghignò. “La gestione di un Regno non è certo una cosa facile. Capisco il peso e l’importanza che date al Re di Graycastle e sono anche consapevole del fascino e l’attrazione che il potere esercita sugli umani. Adesso che lui non c’è, pensi forse di riuscire a controllare da sola ogni cosa e non lasciare che l’intero sistema precipiti nel caos?” Guardò verso le persone dietro ad Anna. “Lasciate che sia una giovane donna sulla ventina ad essere la rappresentante di Graycastle... non avete nessun candidato migliore? O siete così ingenui da pensare che soltanto grazie al suo status lei sarà in grado di...”


A metà della frase, la voce del Gran Signore del Cielo si abbassò gradualmente.


Tutti gli sguardi erano su di lui. Anche se nessuno rispondeva alla sua domanda, il silenzio a volte era anche una forma di risposta: la ragazza davanti a lui rappresentava l’umanità.






<em>Aris</em>
                                


                                



