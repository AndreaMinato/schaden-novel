---
weight: 1478
title: Capitolo 1478- Le Luci Si Estingueranno Presto
pubDate: 2025-08-07T11:37:51.098Z
tags:
    - rtw
---


<em>Metà mese… significa che una volta messo in pausa o cancellato il piano, non rispetteremo il termine ultimo.</em>


<em>Le persone sull’Isola Volante persisteranno anche senza di me?</em>


<em>Inoltre cosa dovremmo fare con i Demoni? La connessione di Valkries è stata interrotta; verrà infranto anche il fragile accordo con il Signore del Cielo?</em>


<em>Senza contare il Regno Cielo-Mare sopra l’Isola della Foschia e il problema riguardante l’entrata nella Terra Senza Fondo.</em>


<em>Dannazione. Se solo potessi far uscire queste informazioni!</em> La mente di Roland galoppava, cercando di trovare un modo per superare quella difficile situazione, ma non riuscì ad escogitare alcun piano attuabile, nonostante ci avesse ponderato a lungo. Diversamente da qualsiasi altro pericolo che avesse incontrato, non poteva capovolgere la situazione, anche se avesse distrutto l’Oracolo dinanzi a lui.


Per Roland, quella non era una situazione risolvibile da una sola persona.


“Io… non capisco.”


Disse dopo un lungo silenzio. “All’inizio, tutte voi mi avete trattato come un distruttore che doveva essere eliminato perché il Mondo dei Sogni minacciava le leggi imposte da Dio, al punto tale da distruggere milioni di anni di sviluppo. Eppure, per un solo istante di anormalità, mi stai aiutando ad entrare nel Dominio Divino. Tutti gli sviluppi precedenti sono diventati improvvisamente inutili?”


“Non è solo questo ad essere ridicolo. Dato che Dio può obliterare il Mondo dei Sogni in qualsiasi momento, perché non l’ha fatto all’inizio? Non dirmi che prova compassione!” Più Roland parlava, più si arrabbiava ed aumentava il tono di voce. “Innumerevoli razze si sono uccise a vicenda in nome della Volontà Divina, fino all’estinzione. Non è rimasto nulla, tranne ossa e rovine segnate dalle intemperie. Che sviluppo è mai questo?!”


“E tu, Epsilon. Se hai intenzione di tradire Dio, perché non andare fino in fondo? Lan lo ha fatto per liberarsi dalle sue catene, ma tu? Se desideri solamente ricevere una risposta, non mi pesa portare un’altra persona nel Dominio Divino. Quando arriverà il momento, tu stessa potrai chiedere a Dio tutto ciò che vorrai!”


“Parole incomprensibili e azioni dubbiose: sono queste le caratteristiche uniche di chi si elogia come Oracolo o Dio? Non potete nemmeno paragonarvi ai mortali! Almeno loro sanno chiaramente cosa vogliono!”


Tuttavia, Epsilon non mostrò alcun segno di rabbia: non era come gli Oracoli già incontrati, che diventavano estremamente sensibili e refrattari, quando si parlava dei problemi con Dio. Anzi, sentendo le parole di Roland, gli rivolse uno sguardo colmo di comprensione.


L’Oracolo gli si avvicinò, fermandosi a un soffio da Roland.


“Queste tue domande provano che sei solo ad un passo dalla risposta.”


Non era una distanza sicura per nessuno dei due, ma non sembrava che Roland se la fosse presa a cuore.


“Tuttavia, se non fai quest’ultimo passo, quella distanza non verrà mai colmata.” Alzò lo sguardo su Roland. “La grandezza di Dio dipende da cosa Lui ha fatto, non da quante persone lo sappiano. D’altra parte, le differenze nelle civiltà daranno visioni e conoscenze completamente diverse. Perciò, è comprensibile che tu non comprenda. Inoltre, sono diversa da Lan: non tradirei mai Dio Onnipotente. Ricordatelo, per favore.”


“Alla fine, se sei già pronto, puoi fare adesso quel passo…” Detto questo, Epsilon allungò lentamente una mano per afferrare il braccio di Roland, portandolo al suo stesso petto.


“Cosa stai facendo?” Di riflesso, Roland ritrasse il braccio.


“Non è ovvio? Recupero l’astrolabio per permettere al Mondo dei Sogni e al Dominio Divino di incontrarsi. Dovresti avere una certa familiarità con questo processo.” Disse con calma Epsilon, come se non la riguardasse. “I Caduti al Male e l’Erosione sono tutte mie creazione, mentre i nuclei sono interconnessi saldamente. Una volta assorbito l’astrolabio, il loro potere magico verrà estratto in questo mondo. Tutto questo potere sarà sufficiente ad espandere nuovamente il Mondo dei Sogni e dunque fare quest’ultimo passo. Quando sarà il momento, il Regno delle Menti intersecante diventerà la nuova Erosione e questa volta sarà il Mondo dei Sogni ad invadere il Dominio Divino. Tu… ti confronterai con Dio.”


“Aspetta.” Roland la fissò stupito. “Gli Oracoli non vivono grazie a questo ammasso di potere magico? Senza l’astrolabio…”


“Morirò.” Epsilon sorrise. “Ma ciò è semplicemente limitato al tuo concetto di morte. Essendo una parte di Dio, noi Oracoli esisteremo per sempre, fino a quando Lui non verrà distrutto. Ciò che sparisce è il corpo chiamato Epsilon.”


“Ma anche così, riuscirai a sentire la risposta?”


“No… mi basta chiedere.”


Detto questo, chiuse le dita e le infilò nel proprio petto, estraendo un ammasso blu brillante di stelle!


Sangue fresco schizzò fuori, imbrattando leggermente anche il volto di Roland.


“Cough… prendilo ed entra nel Dominio Divino. Tutto ciò che vuoi sapere… cough… può essere trovato lì.”


“Tu…” Roland era attonito. Non si sarebbe mai aspettato un colpo di scena così improvviso, ma ormai il dado era tratto, ogni esitazione era priva di senso. Se Epsilon avesse avuto ragione, allora il flusso del tempo del Mondo dei Sogni avrebbe superato di gran lunga quello della realtà, una volta eretta la barriera. Anche se avesse aspettato che l’Oracolo morisse e rimovesse la barriera, sarebbe già passato metà mese.


Poteva solamente riporre la sua fiducia in tutti coloro che si trovavano sull’Isola Volante.


Con questo in mente, Roland prese un profondo respiro e afferò l’astrolabio.


La luce blu divenne più luminosa, quasi stesse bruciando il suo ultimo briciolo di energia. Come se fosse stato stimolato, l’onda di calore al suo interno si sollevò ferocemente e, in quella radiosità accecante, guardò l’Oracolo, un rivolo di sangue che usciva dagli angoli della sua bocca.


“Voglio chiederti un’ultima cosa: pensi che la distruzione del mondo sia inevitabile?”


“Sì… a meno che tu… non sconfigga Dio Onnipotente.” La voce di Epsilon si stava già affievolendo. “Ma è impossibile sconfiggere Dio. Questa è… una fine predestinata, fin dall’inizio.”


“Ma tu hai comunque cambiato la tua decisione iniziale!”


“Tutti voi… avete lavorato così duramente, così a lungo, quindi non dovreste svanire senza sapere il motivo… riuscire a fare quell’ultimo passo… è esso stesso lodevole.” Epsilon tossì ancora sangue e a stento forzò un sorriso. “Dato che la distruzione è la fine… ed è destino, perché mai io dovrei… compiere altre azioni inutili?”


“Non lo pensi davvero.” Roland la fissò, scandendo ogni singola parola. “Lan voleva liberarsi dalle sue catene, mentre tu desideri cercare la risposta. Non so cosa stesse trattenendo Lan, né so quali domande vorresti porre a Dio, ma di una cosa sono certo: le tue speranze sono cambiate, no?! Proprio perché avete entrambe lo stesso sguardo…”


“Scusa… questa è la seconda domanda…” Epsilon chiuse gli occhi con un sorriso e, quando la radiosità blu raggiunse il suo culmine, aprì leggermente la bocca, come se volesse aggiungere qualcosa. Prima che Roland potesse osservarla attentamente, la luce accecante aveva già divorato qualsiasi cosa.










<em>Leaxis</em>












                                


                                



