---
weight: 14810
title: Capitolo 1481- Ha Inizio l’Operazione di Atterraggio sull’Isola
pubDate: 2025-08-07T11:37:51.099Z
tags:
    - rtw
---


9:20 del quinto giorno dopo l’inizio dell’operazione.


Una fitta nebbia si alzò improvvisamente intorno all’isola volante e il cielo inizialmente limpido si scurì all’improvviso. La visibilità scese a circa una decina di metri.


Sta arrivando!


Al Quartier Generale si resero tutti conto che stavano attraversando il “Confine Illusorio” menzionato da Hect Zod. Nonostante fosse già il terzo giorno da quando erano entrati in azione, la vera battaglia iniziava in quell’istante!


Nella grande stanza c’era silenzio. Gli occhi di tutti fissavano intensamente lo schermo, i loro corpi dritti e tesi. Persino la Vista Magica di Sylvie non riusciva a vedere attraverso gli strati di ostacoli. Significava che più avanti si sarebbero trovati in una regione sconosciuta. Non importava cosa il destino avesse in serbo per loro, potevano soltanto aspettare fino al momento finale per scoprirlo.


Per i vertici del Primo Esercito, abituati a ricevere tutte le informazioni ed essere sempre preparati, il disagio che provavano era qualcosa che non avevano sperimentato ormai da molto tempo.


All’improvviso, un debole gracchiare di corvi risuonò nelle orecchie di tutti.


Ferlin e compagnia si scambiarono uno sguardo.


Si trovavano sopra al mare, come potevano esserci dei corvi?


Ma non era un’allucinazione uditiva. Presto, molti altri suoni si aggiunsero al mix. Si sovrapponevano l’un l’altro, non era chiaro se fosse un’eco o se avessero incontrato un grande stormo di corvi.


In pochi minuti, il gracchiare si fuse in un tutt’uno, rendendo impossibile distinguerli l’un l’altro. Divenne anche più rumoroso.


Improvvisamente, un membro del personale cambiò espressione: “Queste sono le grida degli Spiriti del Mare!”


“Spiriti del Mare?” Chiese qualcuno. “Le creature leggendarie?”


“No, non sono leggende! Una volta lavoravo al Porto Festoso e quando i vecchi marinai parlavano degli Spiriti del Mare, li descrivevano come corvi marini!”


“Pff, smettetela di fare storie.” Hect Zod aveva le braccia conserte. “Questi sono solo i servitori di rango più basso del Regno Cielo-Mare. L’unico loro vantaggio è il numero, sono perfetti per riempire il campo di battaglia. Tra poco vedrai che tipo di nemici la mia razza ha sempre combattuto...”


Mentre il Gran Signore del Cielo parlava, la nebbia si diradò all’improvviso. La pista dell’isola volante tornò visibile a occhio nudo, e poi anche il cielo e il mare che erano più lontani. Il cielo era scuro, ma per lo meno sembrava tutto normale. Ma sul mare, la scena era completamente diversa.


Tutti quelli che la videro sullo schermo non poterono fare a meno di tremare.


Era definitivamente una vista indimenticabile.


Innumerevoli Spiriti del Mare sollevavano la testa dal mare mentre gracchiavano all’isola volante. Era come se sulla superficie del mare fossero fiorini innumerevoli pori neri. Il solo fatto di guardare faceva formicolare il cuoio capelluto. I corpi che galleggiavano sull’acqua tingevano il mare di uno strano colore nero. Se uno doveva proprio fare una descrizione, sembravano tanti girini in una pozzanghera. Ma riempire una pozzanghera non era niente di cui meravigliarsi, tingere di nero l’intero mare era qualcosa di incredibile.


E la cosiddetta Terra Senza Fondo apparve dinnanzi all’isola volante. Le sue dimensioni erano simili all’Isola Dormiente. Non sembrava che ci fossero laghi, ma appariva di un verde rigoglioso. Non somigliava per niente ad un’isola sperduta nell’oceano.


Ben presto, in mezzo agli Spiriti del Mare neri, emersero le sagome delle Madri del Nido. Aprirono le costole sulle loro schiene e spruzzarono macchie di liquido verde e appiccicoso verso il cielo! Sembrò che la pioggia tossica colpì il fondo dell’isola volante. Se l’avanguardia degli umani non fosse stata la Miniera del Versante Settentrionale ma una flotta regolare, il risultato sarebbe stato immaginabile.


“Sono in totale 1.524.” La voce di Eleanor entrò nella mente di tutti.


“Ti riferisci a...” Disse Ascia d’Acciaio sorpreso.


“Il numero di Madri del Nido che sputano acido.” Rispose con il suo solito tono languido. “Non sono di più rispetto ai proiettili che abbiamo.”


Detto ciò, una serie di scroscii risuonarono dal fondo dell’isola volante!


La prima a lanciare il contrattacco fu Eleanor.


Un Cannone Longsong da 152mm sparò un colpo che, dopo aver volato per quasi mille metri, colpì con precisione il corpo di una Madre del Nido squarciando gli organi. Dopodiché esplose dividendola in due! Nel frattempo, anche gli Spiriti del Mare intorno ad essa vennero coinvolti nell’esplosione. I proiettili volanti lasciarono una fitta serie di chiazze sul mare, non più nero ma di un blu sangue spettrale.


In mezzo mese, la più grande modifica che il team degli ingegneri aveva apportato all’isola volante era l’aggiunta di una serie di cannoni fissati sul fondo. Comprendeva una gamma complete di armi, dai cannoni automatici da 20mm ai più grandi Cannoni Longsong. Dopotutto, il vantaggio principale contro il Regno Cielo-Mare era il fatto che stavano in mare. Senza la necessità di difese anti-aeree, la massima priorità del Primo Esercito era naturalmente quella di aumentare la potenza di fuoco del fondo.


In quel momento, l’isola volante era come una nave da guerra volante equipaggiata con un sistema di controllo del fuoco.


Sotto il controllo di Eleanor, molte altre torrette di cannoni automatici si unirono alla sparatoria. In breve tempo, l’area sotto l’isola si trasformò in una terra di morte dove il ferro si mescolava alla carne!


Lo scrosciare e lo spazzare delle mitragliatrici creavano una sinfonia che soffocava i gemiti degli Spiriti del Mare.


Sebbene Hect Zod mantenesse la compostezza, la sua espressione era inconsapevolmente diventata complessa. Chiaramente si stava rendendo conto che quando le eredità di diverse razze venivano combinate insieme, generavano effetti stupefacenti.


“Riferite ai Cavalieri dell’Aeronautica di prepararsi per il decollo.” Disse Tilly prendendo un trasmettitore.


Stando al piano, i Cavalieri dell’Aeronautica non erano la forza decisiva dell’operazione. Dovevano dividersi in dozzine di squadroni e circondare la Terra Senza Fondo per lunghi periodi di tempo; togliere ogni supporto e attaccare le principali forze nemiche in modo da ridurre il più possibile la pressione sulle forze di terra. Erano queste le missioni che dovevano assumersi i Cavalieri dell’Aeronautica. Dovevano sfruttare al massimo le debolezze del Regno Cielo-Mare.


Qualche istante dopo, i biplani con i serbatoi pieni uscirono dall’hangar e si posizionarono in attesa di decollare.


Alle 10:40, Eleanor guidò l’isola volante verso i confini dell’isola. Il numero di mostri attratti da questo oggetto gigantesco fu colossale. Calpestavano i cadaveri smembrati della loro stessa specie, sciamando verso l’isola volante e completamente impassibili al fatto di non essere in grado di infliggere alcun danno all’isola.


Ovviamente, ciò aveva a che fare con Eleanor che aveva deliberatamente abbassato l’altitudine per invogliare il nemico a tentare di scalare l’isola. Tuttavia, sfondare la rete di distruzione del fuoco travolgente delle mitragliatrici non era qualcosa di facilmente realizzabile.


Rispetto al caotico fronte occidentale, gli altri posti sembravano molto più tranquilli. Era chiaro che l’avvicinarsi dell’isola aveva attratto gran parte dell’attenzione dei nemici.


“Cominciamo.” Disse Anna voltandosi verso Hect Zod.


Quest’ultimo schioccò le dita e scomparve dal Quartier Generale.


Nel frattempo, Caos Primordiale, che era stato convinto da Disastro Silenzioso e non aveva avuto altra scelta se non trincerarsi in cima al ponte, sprigionò i suoi poteri. Attraverso l’amplificazione del Sigillo Infinito, la magia che consentiva la vista si diffusa nel cielo sopra l’isola.


Attraverso lo schermo, lo Stato Maggiore nel Quartier Generale vedeva chiaramente che quello che in apparenza sembrava un terreno vuoto era in realtà pieno di bestie di lama. I loro contorni distorti presero lentamente forma, come se fossero stati tirati fuori dai loro nascondigli.


Un attimo dopo, il Gran Signore del Cielo apparve al confine della Terra Senza Fondo.


Alzò lo sguardo nel punto in cui si trovava la voragine. Anche senza estrarre la Pietra Magica dai Cinque Colori, si ricordava il bellissimo spettacolo che aveva visto la prima volta che arrivò.


“Un destino determinato da Dio eh?”


Forse, dal momento in cui aveva assistito al bagliore magico che si raccoglieva qui, la conclusione Battaglia della Volontà Divina aveva smesso di proseguire verso l’eternità. Quel giorno prima o poi sarebbe giunto. In quel momento, pensò che non era poi così male allearsi con gli esseri umani.


Hect Zod sogghignò e fece un cenno con la mano, aprendo una Porta della Distorsione gigantesca!






<em>Aris</em>
                                


                                



