---
weight: 14820
title: Capitolo 1482- Attacco a Tenaglia da Aria e Terra
pubDate: 2025-08-07T11:37:51.099Z
tags:
    - rtw
---


“Qui è il Sesto Battaglione a rapporto, ci stiamo dirigendo verso le ore undici!”


“Il Terzo Battaglione ha occupato la posizione delle una!”


“Percepiamo una grande fonte di energia magica in avvicinamento; dobbiamo informare i Cavalieri dell’Aeronautica per delimitare il segnale e intercettarlo!”


“Qui Fulmine, ricevuto.”


“I carri armati 19 e 20 hanno ingaggiato i nemici, obiettivi: Bestie di Lama!”


In seguito all’ingresso delle truppe di terra, il centro di comando divenne turbolento: dopo aver ricevuto le informazioni, i responsabili della ricezione dovevano riclassificarle e poi comunicarle ai membri dello Stato Maggiore che, a loro volta, le riproducevano sulla mappa in scala, in modo da consentire agli strateghi di esprimere i loro giudizi.


Al momento, sulla mappa erano state aggiunge decine di bandierine rosse e pezzettini quadrati che rappresentavano le diverse unità del Primo Esercito come la fanteria, l’artiglieria e le unità corazzate. Da una prospettiva generale, la prima parte del piano stava procedendo piuttosto bene: i pezzetti rossi si stavano gradualmente diffondendo a partire dal centro della Terra Senza Fondo.


Il Regno Cielo-Mare aveva naturalmente percepito l’improvvisa comparsa delle truppe, infatti gran parte dei mostri si stavano muovendo verso i nuovi bersagli e il Primo Esercito. Ma contro questi accampamenti che si erano formati rapidamente, gli sporadici attacchi finivano come nient’altro che un esercizio per i mostri per porre fine alla propria vita.


Attraverso la Porta della Distorsione, le truppe si spostavano sull’isola come un flusso infinito. Stando al piano elaborato, presto sarebbero passati alla fase di ricerca.


Questa era anche la fase con più incertezze: nessuno sapeva dove fosse la Guardiana, come sarebbe apparsa o se avrebbe aperto o meno la via verso il Regno delle Menti.


“Lascio a voi il comando.” Disse Anna rivolgendosi a Ascia d’Acciaio ed Edith.


“Devi davvero farlo da sola?” Wendy aveva un’espressione preoccupata e riluttante.


“Abbiamo già concordato su questo.” Non lo disse ad alta voce, eppure il suo tono era deciso. “Non sono brava a guidare i soldati in battaglia e non sono di alcun aiuto qui. Inoltre, l’aspetto della Guardiana varia da persona a persona. Se continuiamo a restare in aria, potremmo perdere l’occasione per incontrarla.”


“Lasciala andare, mi prenderò cura di lui.” Usignolo si era già cambiata nei suoi abiti da combattimento. Non solo aveva le pistole che le aveva regalato Roland, ma anche una spada e un fucile semi-automatico sulla schiena.


Wendy abbracciò Anna. “Tornate sana e salva, Vostra Maestà.”


“Sì, lo farò.” Rispose lei, poi si rivolse a Phyllis. “Le Streghe della Punizione Divina sono pronte?”


Phyllis annuì: “Sono tutti pronti.”


“Molto bene, andiamo!” Anna uscì dal Quartier Generale senza esitazione.


***






“Questo è un regalo da parte di Malt.”


“Grazie.” Danny prese il colpo e lo caricò nella camera, poi sparò alla testa di uno Spirito del Mare che si stava avvicinando.


In quanto unità erranti, i tiratori scelti erano liberi di muoversi sul campo e scegliere le proprie battaglie. Come prima, aveva scelto la regione periferica più pericolosa, stando dietro all’avanzata delle macchine da guerra d’acciaio.


In queste regioni non c’erano mitragliatrici o cannoni per attacchi coordinati; perciò, qui, la pressione esercitata da parte dei nemici era al massimo. Aveva già da tempo notato che, nonostante l’imponenza dei carri armati del Primo Esercito, i fianchi e il retro non erano protetti; in una zona come quella, dove c’erano numerose steli erette intorno a loro, le persone all’interno dei veicoli non avrebbero notato con prontezza eventuali nemici in avvicinamento.


Questo campo di battaglia sembrava essere progettato appositamente per lui.


“Presta attenzione a quello grosso a centocinquanta metri alla tua destra.”


“Ricevuto.”


Danny si affacciò da dietro una stele e vide una Bestia di Lama di medie dimensioni che si muoveva furtivamente girando intorno ad un carro armato con l’intento di tendere un’imboscata dal retro.


Sebbene quei mostri non fossero fatti di metallo, la loro capacità di uccidere e la loro flessibilità non erano da sottovalutare, specialmente per via delle lame a forma di falce nella parte anteriore del corpo che, una volta infuse di potere magico, potevano facilmente penetrare la difesa dei carri armati.


Caricò un nuovo proiettile nella camera e sollevò lentamente il fucile, ma non mirò al bersaglio, puntò invece verso il cielo. In base alle descrizioni nel manuale delle tattiche di guerra, le Bestie di Lama avevano la testa completamente ricoperta da un’armatura che impediva ai proiettili convenzionali di essere fatali. E prima di qualsiasi attacco, queste Bestie alzavano sempre la guardia contro qualsiasi potenziale minaccia nei dintorni. Erano nemici che per la fanteria non era consigliabile affrontare da soli, perciò Danny doveva aspettare un’occasione migliore.


Ovvero l’istante in cui la Bestia avrebbe sferrato il suo attacco.


La Bestia di Lama non si accorse della presenza di Danny, che era immobile come una statua. Strisciò fino a raggiungere la posizione ottimale per la sua imboscata, aprì le leggere ali e si lanciò verso il serbatoio!


Proprio in quel momento, Danny premette il grilletto.


Ci fu un forte colpo di fucile, il proiettile colpì con precisione la sua fronte esposta. La Bestia di Lama si irrigidì per un attimo, mentre il suo corpo volava avanti per alcuni metri a causa dell’inerzia prima di fracassarsi pesantemente sul terreno. A parte le convulsioni, non rappresentava più alcuna minaccia.


“Sei sempre così sorprendente.”


“Perché ci sei tu a badare a me.” Danny diede una pacca sulla testa di Malt. Mentre cercava il suo prossimo obiettivo, si accorse che più di dieci Spiriti del Mare si stavano precipitando verso di loro.


<em>“Sono venuti mentre ero concentrato sulla Bestia di Lama...”</em>


“Tch.”


Tirò il compagno dietro di sé, poi si appoggiò alla stele e alzò il fucile.


Era impossibile scappare, ma voleva sapere quanti Spiriti del Mare sarebbe riuscito ad uccidere.


Proprio in quel momento, una scena incredibile si verificò davanti ai suoi occhi. Gli Spiriti del Mare non si erano lanciati addosso a lui per farlo a pezzi, ma avevano iniziato a mordersi a vicenda! Il terreno venne subito ricoperto dall’odore pungente del sangue. Quando anche l’ultimo Spirito del Mare cadde, di loro non era rimasto neanche un singolo corpo intatto.


Poco dopo, un plotone uscì dal loro nascondiglio: sebbene indossassero le uniformi del Primo Esercito, avevano un aspetto decisamente diverso.


Erano le truppe Mojin che venivano dal sud.


“Un tiratore?” Il soldato a capo lanciò uno sguardo alla sua arma e all’uniforme. “Perché sei qui fuori da solo? Dov’è la tua scorta?”


“Farry...” Un altro soldato tirò la manica del primo e parlò con tono un po’ imbarazzato. “Se non ti dispiace, puoi viaggiare con noi per ora.”


“Non sono da solo, ma devo ringraziarvi ragazzi.” Danny si rese conto che quella di nome Farry non era una persona normale. “Spero di poter continuare a muovermi liberamente...”


<em>Boom!</em>


Il carro armato davanti a loro scatenò improvvisamente una serie di salve.


Tutti si voltarono e videro più di dieci orribili Madri del Nido apparire all’orizzonte. Erano scortate da un gruppo di Bestie di Lama che andavano direttamente contro i cannoni mentre strisciavano in avanti. Avevano scoperto la parte inferiore delle loro costole aperte, rivelando quelli che sembravano i loro organi interni.


“Quelle sono Madri del Nido velenose!” Farry si accigliò e fece un cenno con il braccio. “Presto, cercate un riparo! Portate qui i lanciagranate anti-demone!”


Quelli erano degli obiettivi che le normali armi non erano in grado di affrontare.


I carri armati iniziarono a separarsi e a ritirarsi in ordine.


In quello stesso momento, dall’alto arrivarono i fischi dei Cavalieri dell’Aeronautica...


Alcuni biplani scesero in picchiata e scatenarono le loro bombe sulle Madri del Nido, facendo comparire sulla terra numerose colonne di fuoco! Sotto le intense esplosioni, le fiamme impetuose si diffusero su tutto ciò che toccavano, attaccandosi strettamente ai nemici. Questi gridavano e ruggivano nel tentativo di sfuggire dal mare di fuoco, ma purtroppo si trovavano sulla terraferma e la loro mobilità era lenta al punto da essere paragonabile a quella dei vermi. In breve tempo, le Madri del Nido divennero completamente silenziose.


Tra le truppe scoppiarono applausi e fischi.


Mentre gli aerei volavano a bassa quota, Danny vide uno dei piloti alzare il pollice, orgoglioso del risultato che avevano ottenuto.


In seguito all’attacco, le Furie dei Cieli virarono una dopo l’altra, per prepararsi ad effettuare un attacco a tenaglia insieme alle unità corazzate.






<em>Aris</em>
                                


                                



