---
weight: 14830
title: Capitolo 1483- Un Incontro Inaspettato
pubDate: 2025-08-07T11:37:51.099Z
tags:
    - rtw
---


…


“Un gran numero di nemici sta arrivando di nuovo da est! Vostra Maestà Anna, qual è la Vostra situazione, <em>gru</em>?”


Anna udì nuovamente la voce di Maggie dal Sigillo dell’Ascolto: anche se l’altra non aveva alcuna intenzione di metterle fretta, lei sentì comunque l’urgenza della situazione.


Il numero delle truppe inviate in battaglia dal Regno Cielo-Mare continuava ad aumentare col passare del tempo: arrivavano da tutte le direzioni, strisciando poi sull’Isola della Foschia. Subentravano ai caduti e caricavano contro i soldati del Primo Esercito, per niente disturbati dai cadaveri a terra della loro stessa specie. Non c’era più l’erba lussureggiante di un tempo: era stata sostituita da terra bruciata ed impervia, ricoperta di fumo, mentre il terreno a bassa quota era ricoperto di pozzanghere di sangue blu e nero.


L’iniziale vantaggio schiacciante si era trasformato in uno stallo.


Il Primo Esercito, a causa dei nemici che la assediavano da tutte le direzioni, non riuscì a prevenire le perdite; anche con il supporto aereo di Eleanor e dei Cavalieri dell’Aeronautica, era impossibile colpire ogni mostro.


Se per i soldati di fanteria le Bestie di Lame, anche se non potevano più diventare invisibili, rimanevano nemici pericolosi, le Madri della Colonia mutate, capaci di spruzzare acido che poteva corrodere l’acciaio, e i giganteschi Divoratori di Montagne erano ancora più ostici.


Il Primo Esercito era riuscito a mantenere le prime linee, respingendo le forze del Regno Cielo-Mare, ma i rischi e i pericoli aumentavano a vista d’occhio: nessuno sapeva quanti fossero i nemici ancora nascosti ed ogni potenziale rottura delle file poteva causare uno sfondamento. Maggie le stava ricordando che il tempo era essenziale.


Tuttavia, Anna e gli altri non riuscivano a trovare la Guardiana.


“Non c’è niente nelle regioni interne.” Sospirò, ma controllò il tono della sua voce per sembrare il più calma possibile. “Ci addentriamo.”


“Ricevuto: fate del vostro meglio, <em>gru</em>.”


“Penso sia ora di ritirarsi.” Disse improvvisamente Hect Zod. “Ragazzina, tu e la tua razza avete agito in maniera così eccellente da stupirmi: penetrare nel territorio nemico e resistere fino a questo punto è da elogiare come conquista militare. Tuttavia, persistere potrebbe non portarti alcuna ricompensa. La Guardiana non si trova più qui: questa è l’unica ragione della sua assenza.”


“Forse non voleva essere coinvolta negli attacchi e ha cercato un luogo dove nascondersi.” Rispose Usignolo. “Se ci arrendessimo adesso, sarebbe la fine.”


“Ti avverto: anche se ho deciso di collaborare con voi, non ho intenzione di morire qui.” Disse schiettamente il Signore del Cielo. “Se la situazione diventasse irreparabile, andrò via da solo. Quando accadrà, questi soldati non avranno più alcuna via di fuga. Sei davvero sicura di volerlo fare?” Si voltò a guardare Anna, che lo stava fisando, ma non poté fare a meno di aggiungere: “Ovviamente… lo farò solo come ultima risorsa.”


“Non ti costringerò a rimanere, né ne sono in grado.” Replicò Anna. “Ma spero che tu capisca questo: il fallimento del nostro piano significherà che non avremo alcun futuro. Magari il Regno Cielo-Mare impiegherà del tempo a divorare il mondo intero, ma la maggior parete dell’umanità non vedrà quel giorno. La tua razza, che ha un’aspettativa di vita di gran lunga maggiore, dovrà invece affrontare quel futuro: sei sicuro di voler vivere per vedere quel giorno?”


“…” Hect Zod rimase senza parole.


“Non abbiamo ancora raggiunto il limite.” In quel momento, Disastro Silenzioso li interruppe.


“Cosa?”


“Ho combattuto contro gli umani: questo non è il loro limite. Se stiamo parlando di queste truppe, sono sicuro che possano ancora resistere.” Allungò una mano verso la schiena, estraendo la sua spada di Pietra Nera. “Inoltre, non sono ancora entrato in azione.”


“Fate attenzione, Vostra Maestà Anna! Un gruppo di mostri del Regno Cielo-Mare si sta avvicinando davanti a voi.” L’avvertimento di Sylvie arrivò dal Sigillo proprio in quel momento. “Ho già infornato le due unità armate più vicine, ma stanno ancora combattendo. I rinforzi potrebbero tardare!”


“Che si preoccupino di loro stessi.” Usignolo si fece avanti. “Qui ci pensiamo noi.”


“Esatto: non vogliamo perdere contro i mostri in questo modo.” Anche le Streghe della Punizione Divina estrassero i loro fucili.


Davanti a loro comparve rapidamente un’unità formata da Bestie di Lame e Madri della Colonia, seguiti da due giganteschi Divoratori di Montagne.


Disastro Silenzioso prese l’iniziativa e caricò.


Evocò, radunando improvvisamente sopra le loro teste, delle nuvole scure; raggi dorati di luce guizzarono e si riunirono, formando così un fulmine che lacerò il cielo e colpì l’area intorno a lui!


Questo attacco ridusse in cenere decine di mostri.


Usignolo lo seguì da vicino, utilizzando le linee evolute per coprire alcune centinaia di metri; comparve dietro le prime file di Bestie di Lame e, prima che queste potessero reagire, sparò i proiettili dritti nei loro corpi.


Non si interessò nemmeno del risultato: si girò, continuando la sua avanzata. Non sapeva se fosse la sua immaginazione, ma Usignolo percepiva come se la Nebbia fosse diventata molto più amichevole, dato che emanava i contorni delle linee quando ne aveva bisogno. Dopo alcuni secondi, comparì dinanzi alla Madre della Colonia: fin dall’inizio era quello il suo obiettivo.


A differenza delle Bestie di Lame o delle forme di vita inferiori, le Madri della Colonia potevano produrre facilmente una progenie, formando così le fondamenta della forza del Regno Cielo-Mare. La forza nemica sarebbe diminuita grandemente se ne avesse uccisa anche una sola.


Inoltre, non era la prima volta che ne incontrava una.


Di fronte a un tale gigante, una persona ordinaria si sarebbe sentita immediatamente sconfitta e impotente, ma non lei.


Usignolo “attraversò” facilmente lo strato superficiale di costole e carne, poi gli intestini, il cuore e i polmoni, prima di arrivare al centro del nemico: l’occhio. Anche se era diversa da una Madre della Colonia che aveva inghiottito un Occhio Demoniaco, avevano delle somiglianze. Il largo occhio, nascosto all’interno del corpo delle Madri della Colonia, equivaleva al cervello per gli umani.


Puntò la canna proprio verso di esso e sparò!


Ancor prima che i tentacoli della Madre della Colonia potessero spostarla, dal cervello sgorgò sangue: perdendo così le funzioni motorie e non potendo più veicolare il potere magico per sostenere quel largo corpo, ben presto collassò.






…






Anna rimase ferma al suo posto, i pugni stretti.


Non era così calma e controllata come gli altri pensavano. Cinque anni prima era una semplice ragazza ordinaria, di una piccola città di confine: come poteva rimanere calma e controllata, senza battere ciglio, di fronte a tali mostruosità? Desiderava ardentemente ritirarsi, ma, ripensando alla possibilità che Roland rimanesse per sempre comatoso, aveva soffocato la paura e stretto i pugni, incoraggiandosi a tenere duro.


Ma in quel momento Anna scoprì che la sua paura era diminuita enormemente.


Le sagome in combattimento si sfocarono gradualmente davanti ai suoi occhi. Non era l’unica a perseverare: molti erano al suo fianco per superare difficoltà ed ostacoli, per lo stesso obiettivo. Comprese ancora una volta il significato intrinseco di questa battaglia del destino.


Un percorso prestabilito era un tipo di destino, ma anche alzarsi e resistere, così da sfuggire alle catene, lo era: l’unica differenza era che il secondo modo gli permetteva di scrivere loro stessi il proprio destino.


Proprio in quel momento, una luce estremamente accecante esplose nel mare, ad alcune decine di chilometri verso nord: si espanse velocemente, trasformando subito il cielo scuro in un azzurro chiaro!


Era il Kun Peng: aveva svolto il suo compito.


La Gloria del Sole, prodotta velocemente in meno di mezzo mese, era stata pianificata per rafforzare il divario con il Regno Cielo-Mare; l’esplosione significava che un’altra grossa ondata di nemici si stava avvicinando, così come il momento più critico.


Ma Anna non provò alcuna inquietudine; anzi, accolse il rimbombo senza indietreggiare.


Improvvisamente, di fronte a lei comparve una ragazza, vestita di bianco puro e coi capelli sollevati dal vento, che bloccò i raggi brillanti dell’esplosione dietro di lei.


“Tornate indietro: non dovreste trovarvi in questo luogo.” Disse gentilmente la ragazza.










<em>Leaxis</em>
                                


                                



