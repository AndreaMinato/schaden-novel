---
weight: 1488
title: Capitolo 1488- Origini
pubDate: 2025-08-07T11:37:51.099Z
tags:
    - rtw
---


“Custode?” Disse Roland inarcando le sopracciglia. “Un custode per garantire che tutte le civiltà cammineranno verso la distruzione?”


“Sapevo che l’avresti chiesto... ma questa è una soluzione inevitabile.” L’entità si alzò dal trono e sollevò leggermente la mano destra. Una sfera di luce apparve nel suo palmo e, uno dopo l’altro, gli strati si aprirono fino a mostrare la complessa struttura al suo interno. Roland lo riconobbe.


Nonostante l’avesse anticipato, vedendo la scena davanti ai suoi occhi, il suo cuore saltò un battito. Quello che fluttuava nella mano dell’entità era il mondo da cui provenivano.


Vide la Terra dell’Alba, le Pianure Fertili, il Regno di Graycastle. Oltre questo continente c’erano la Regione Pietranera e il Regno Cielo-Mare; ma non era questo l’importante. Il punto era che il mondo interno fosse avvolto da un guscio a forma di nido d’ape, proprio come la barriera che isolava un pianeta dall’esterno.


E sotto al continente e agli oceani si celava un nucleo estremamente complesso. Non era come il nucleo sferico di un pianeta formatosi a causa della pressione esercitata su di esso.


Invece, era un corpo geometrico irregolare. La protuberanza della linea marina si trovava perfettamente su uno dei confini nel solido geometrico e Roland poteva persino vedere che il fondo del Mare Vorticoso era collegato al Regno Cielo-Mare. Il percorso ricordava una bottiglia di Klein (1) .


Senza dubbio questo mondo era così disarmonico perché non si era formato naturalmente.


Il pianeta artificiale che aveva visto nella seconda scena era proprio come il mondo reale attuale.


Le nuvole e i corpi celesti osservati dalle persone erano semplici proiezioni create dalla barriera.


E nello spazio reale oltre ad essa, tutto ciò che Roland vide fu un silenzio di morte.


“Eri il ‘paio di occhi’.” All’improvviso comprese le risposte di molte domande.


Il Dio sospirò leggermente. “Non so di preciso quali informazioni tu abbia raccolto, ma non importa. Il tempo è solo un’unità di misura che può essere lunga e breve quanto necessario. Soddisferò la tua curiosità... prima di distruggerti.”


“Proprio le parole che direbbe un Custode, come uno studente che non ha bisogno di andare a scuola o una società farmaceutica che non ha bisogno di produrre farmaci.” Disse Roland allargando le mani con sarcasmo. Indipendentemente da tutto, lui adesso rappresentava l’umanità, o forse tutti gli esseri viventi della realtà. Anche se l’entità di fronte a lui fosse Dio, non poteva rannicchiarsi per la paura. “Ciò che vorrei chiedere, è perché esistono le Battaglie della Volontà Divina? Cosa pensi di ottenere?”


“Mi aspettavo che avresti iniziato con domande banali. Ma va bene lo stesso.” Ritrasse la sfera di luce e fece un cenno con la mano. Innumerevoli “schermi” comparvero dietro ad esso, formando un appariscente muro nello spazio bianco dove non c’era niente.


Roland scoprì che i contenuti rappresentati sugli schermi erano... ogni genere di creatura vivente.


“Il Progetto Porta è stato un successo. I risultati sono quasi identici a quelli calcolati. Con l’aiuto di numerose civiltà, alla fine la forza di gravità ha danneggiato questo universo, producendo una minuscola spaccatura.” Disse Dio lentamente. “Ma il Progetto Porta è stato anche un fallimento. L’energia proveniente da un altro piano ha distrutto la maggior parte delle forme di vita senzienti, incluso il creatore stesso del progetto.”


<em>“Questa dovrebbe essere la scena finale del terzo atto...”</em>


Roland si ricordò di quell’estremo dolore, come se in quell’istante fosse connesso con tutte le civiltà che hanno partecipato al progetto.


“Esatto. Questa energia è ciò che chiamate potere magico.”


“Non è luce, non ha temperatura. Non è fatta né di particelle né di onde. Semplicemente, viene da un universo in cui vigono leggi completamente differenti da quelle del nostro. Di fronte a tale energia, la fisica e la matematica perdono significato. E in un istante, essa ha influenzato e cambiato il mondo intero.”


“Che cosa c’è... dall’altra parte della spaccatura?” Roland non poté fare a meno di chiedere.


“Non esiste una descrizione accurata poiché nessuno ha mai attraversato quella membrana distorta, ma stando alle analisi esistono fondamentalmente due possibilità. La prima, è che sia un universo che include quello nostro. Questa è la teoria più semplice da capire.” Detto ciò, la voce dell’entità si fece più vuota ed eterea. “Una nuova singolarità può nascere nell’universo producendo un’esplosione che forma un nuovo universo, con un insieme di leggi e costanti fisiche completamente indipendenti. Pertanto, anche se il nostro mondo deriva da un universo al di là della membrana, ciò non significa che gli esseri viventi o la materia possano attraversarla senza ostacoli.”


“La seconda possibilità è che il nostro mondo mondo si trovi nello spazio vuoto all’interno del multiverso. Puoi pensarla come una pentola contenente una densa zuppa, noi siamo solo una bolla che nasce, viene a galla, si gonfia e poi scoppia... naturalmente, la realtà è molto più complicata, ma questo va oltre i limiti della tua comprensione.”


“Bene... torniamo al potere magico.” Roland arricciò le labbra e disse. “In precedenza hai detto che essa ha distrutto la maggior parte della vita, eppure ora fa parte della normalità. Non ti sembra una contraddizione?”


Era impossibile dire che l’umanità fosse la specie prescelta dell’universo.


“Il potere magico segue un insieme di leggi particolare. Una di queste è che cambia in base alla volontà, cambiando nel frattempo anche la mentalità del possessore.”


Roland si sorprese. “Cosa?”


“Il primo gruppo a cui è stata cambiata la vita sono stati i partecipanti del Progetto Porta. La loro struttura è stata deformata e ricostruita e, dopo dieci milioni di anni di evoluzione, sono infine diventate uno speciale corpo cristallino. Ovvero le Pietre Magiche che usate.” Disse Dio con calma. “Dato che non sono considerato come una forma di vita, ho avuto la fortuna di sopravvivere, ma ho comunque subito enormi danni che hanno richiesto decine di migliaia di anni per riprendermi. Ed è stato proprio quel momento in poi che la gravità non è più stata la forza più degna di rispetto.”


Dopo aver sentito questa risposta, Roland fu incerto su come continuare.


Ma non fu sorpreso dall’idea che il Custode non fosse una forma di vita. Il Progetto Porta era un gigantesco programma che si estendeva su trilioni di galassie, contenenti al loro interno più di 170.000 civiltà. Per intraprendere infine il percorso corretto dopo periodi di tempo così lunghi, il coordinatore non poteva sicuramente essere una particolare forma di vita o civiltà.


L’entità era comparsa solamente per questo progetto.


“Dopodiché è stata creata la Culla, un mondo costruito con il potere magico. Tuttavia la quantità di energia subisce un limite particolare. Da una banca dati incompleta, ho scelto delle vite e ho ricominciato a crescerle, permettendo a queste creature di vivere secondo nuove regole. Poiché la competizione aumenta la velocità di sviluppo delle razze, la Culla sceglie e raggruppa forme di vita adatte ad ambienti simili. Ma secondo i calcoli, questo processo avrebbe richiesto una quantità di tempo inestimabile. Le risorse limitate rallentano la crescita e in quanto tale, la scelta di coinvolgere forze esterne è stata inevitabile.”


“... le Pietra dell’Eredità.” Disse Roland con tono serio.


“Questa è solo una parte.” L’entità annuì. “Riguardo a quello che voglio ottenere alla fine, non è così complicato. Il creatore del Progetto Porta, e la civiltà che mi ha creato, non vuole solamente che l’universo “continui a vivere”. Non aveva mai avuto l’intenzione di fermare il progresso, neppure al momento della distruzione. Aprire la spaccatura è solo il primo passo, il vero obiettivo è quello di vedere quel territorio in cui nessuno ha mai messo piede.”


“Mi ha affidato questa missione e il mio compito finale è quello di creare una civiltà in grado di adattarsi alle leggi dei due mondi.” L’entità si fermò per un momento. “Questa competizione e il suo sviluppo sono ciò che voi oggi chiamate Battaglia della Volontà Divina.”






<em>Aris</em>


<em> </em>


<em><em>[su_service title="Erialis" icon="icon: commenting-o" icon_color="#000000" size="16"]  <a href="https://it.wikipedia.org/wiki/Bottiglia_di_Klein">La Bottiglia di Klein</a> o Otre di Klein è una figura geometrica non orientabile in cui non è possibile individuare un sopra e un sotto, nè un esterno nè un interno. Come il nastro di Moebius anche nella bottiglia di Klein si può passare dalla faccia interna a quella esterna senza bucare la superficie o scavalcare l’orlo. La bottiglia di Klein, descritta per la prima volta dal matematico tedesco Felix Klein nel 1882, è un’importante figura della topologia legata alla branca matematica che studia le proprietà di classi di figure trasformabili l’una nell’altra attraverso deformazioni contigue.</em></em><em>[/su_service]</em>




                                


                                



