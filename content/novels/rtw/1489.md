---
weight: 1489
title: Capitolo 1489- Ancora una Volta, Battaglia delle Anime
pubDate: 2025-08-07T11:37:51.099Z
tags:
    - rtw
---


Stavolta Roland rimase a lungo in silenzio.


Guardò i numerosi schermi alle spalle dell’entità. Gli esseri viventi che mostravano erano senza dubbio gli innumerevoli cicli del passato. La Battaglia della Volontà Divina che ancora ora era in corso, implicava che nessuna creatura era ancora in grado di vivere indipendentemente oltre la barriera.


Questo mondo non era stato chiamato Culla deliberatamente, nonostante i cadaveri e i resti sepolti al suo interno.


“... allora che cos’è il Regno delle Menti?” Chiese Roland dopo un lungo periodo di tempo.


“È fondamentale mantenere l’evoluzione, il cuore della Culla.” Dio non sembrava avere alcuna intenzione di nascondergli cose. “Il potere magico può essere guidato dalla volontà, ma trasformarlo in quello che vuoi che sia non è affatto così semplice. Dopo innumerevoli evoluzioni, gradualmente è diventato utilizzabile dalla vita e diventato un’energia che segue le leggi di questo mondo. Ciò dimostra anche che la teoria del Creatore è accurata, con solo una piccola deviazione nel metodo coinvolto.”


<em>“Una piccola deviazione...”</em> Roland tacque. Forse nessuno poteva immaginarsi che qualcosa di invisibile e intangibile come il pensiero potesse ridurre l’entropia nella realtà. Questa era probabilmente la parte più affascinante riguardo al potere magico.


“L’utilizzo del potere magico ha comunque bisogno di calcoli e metodologie, tuttavia è incompatibile con la matematica e le altre leggi naturali di cui siamo a conoscenza. Se non fosse perché sono stato cambiato dal potere magico, non sarei nemmeno in grado di comprendere le leggi.”


Allungò il dito e lo agitò. Gli schermi dietro di esso si unirono in uno solo: numerosi fasci di luce salirono in cielo e, riflettendosi nella barriera, si raccolsero nella Terra Senza Fondo. “Dopo un lunghissimo periodo di tempo, la Culla ha scoperto che anche con la Battaglia della Volontà Divina, le forme di vita hanno bisogno di un periodo di crescita e comprensione estremamente lungo, anche se sono nate in un ambiente con potere magico. Per accelerare questo processo, il Regno delle Menti effettua una parte del lavoro di conversione per accelerare la loro capacità di usare il potere magico e questo potere cambia i loro corpi.”


“Quindi quei fasci di luce chiamati “chiavi” sono in realtà dei tubi per trasmettere dati?” Chiese Roland.


“Chiamarli tubi non è accurato, sono poteri magici materializzati come informazioni. Il Regno delle Menti completa un calcolo basato sulle richieste e le aspettative dell’utente prima di trasmettere il risultato. Ciò consente alle forme di vita di possedere la capacità di controllare grandi quantità di potere magico in un periodo estremamente breve, accorciando il tempo necessario per la loro crescita.”


“Così sai di ogni cambiamento che avviene nella Culla...” Disse Roland con voce profonda.


“Esatto. È una misura necessaria per garantire che il sistema funzioni correttamente.”


<em>Quindi era così</em>... ora alcune delle sue domande avevano una risposta. Come ad esempio perché certe streghe avessero fasci di luce più spessi di altre, anche se le abilità delle prime non sembravano così potenti. Questo perché non aveva nulla a che fare con la potenza prodotta, ma con la complessità del processo.


Nel frattempo, abilità come il colpo sicuro di Andrea e la capacità di Momo di vedere la durata della vita derivavano da una qualche sorta di previsione del futuro. Erano tutti stabiliti con il pretesto di una rete di informazioni massiva e che la Culla potesse controllare tutto nel mondo. Fintanto che le abilità di elaborazione erano abbastanza potenti, tutti i fattori indeterminabili come gli effetti del caos potevano essere risolti all’interno della barriera.


Quando le condizioni del mondo esterno erano deterministiche, il risultato diventava naturalmente ovvio.


Riuscire a raggiungere questi traguardi con la tecnologia, era convinto che questa fosse una civiltà che cercava di recitare la parte di Dio.


“In tal caso... il Mondo dei Sogni sta interferendo con il tuo piano?”


“Giusto. Non solo consuma molte risorse, ma influenza la stabilità del nucleo, come avrai già notato. Gli utenti magici nel mondo stanno diminuendo, è un sintomo del sovraccarico del Regno delle Menti. Per evitare che la struttura della Culla crolli, devo riportare tutto al suo stato originale.” Detto questo, il tono di Dio si fece un po’ triste. “Figliolo, guarda che cosa hai fatto. Tutte le informazioni sull’evoluzione avvenuta fino ad oggi torneranno al punto iniziale.”


<em>Questa era... una colpa veramente troppo grande da sopportare per chiunque.</em>


Roland arricciò le labbra. “Non capisco. Se riesci a creare la Culla, dovresti poter controllare anche l’intero Regno delle Menti. Perché non hai distrutto il Mondo dei Sogni sin dal principio?”


“Perché l’evoluzione della vita comprende infinite possibilità; ancora di più considerando l’influenza del potere magico.” Sembrava che Dio avesse previsto che avrebbe fatto quella domanda. “Ho assegnato una parte delle risorse del Regno delle Menti ad altre civiltà, concedendo loro il permesso di studiare i poteri dei Nuclei. L’interferenza e le correzioni potrebbero finire per eliminare quella minuscola possibilità di evoluzione. Ma per garantire un risultato sfaccettato, qualsiasi interferenza esterna deve essere limitata, a meno che non minacci l’intero progetto e la Culla stessa.”


<em>“Quindi non è che Dio non avesse potuto, ma era vincolato da una regola elementare...”</em>


“Immagino che esprimere le mie scuse in questo momento sia già troppo tardi, giusto?”


Scosse la testa. “Dal momento in cui sei giunto fin qui, era già troppo tardi.”


“Ma io non credo affatto che la resistenza della Vita contro le catene che ha addosso sia sbagliato.” Roland tolse il suo sguardo provocatorio e fissò diritto verso Dio. “Se avessi la possibilità di rifarlo, lo rifarei di nuovo.”


“Posso capire perché tu creda di essere straordinario. Le forme di vita senzienti sviluppano un ragionamento logico, ma raramente si attengono ad esso. Potrebbe essere questo il motivo per cui il potere magico risuona in te.”


“Meglio se lasciamo da parte la comprensione reciproca. A proposito, questo luogo è fondamentalmente una parte del Regno delle Menti, giusto?” Roland allargò le braccia e si concentrò in silenzio. Quindi evocò una spada corta nel palmo della mano. “Non mi sbaglio. Entrare nel Dominio Divino non è cruciale, dopotutto questo è il tuo territorio, gli intrusi vengono semplicemente annientati. Solo usando l’Erosione si possono cambiare le leggi e minacciare la tua esistenza.”


“Quindi sin dall’inizio hai sempre avuto un’idea del genere?” Dio puntò il dito contro Roland. “Non importa. Non condivido questo modo di agire, ma ti concedo il rispetto che meriti. Oltre a farti conoscere tutto, posso anche darti una possibilità di opporre resistenza, in modo da farti conoscere il divario che c’è tra noi.”


Non appena finì di parlare, Roland sentì improvvisamente qualcosa che gli veniva ficcato in testa. Il dolore straziante causato dal gonfiore lo fece gridare forte!


Innumerevoli parole e formule balenavano davanti ai suoi occhi come uno spettacolo di luci illusorie.


La teoria della grande unificazione, la teoria delle superstringhe, le leggi multidimensionali, la teoria del tutto...


Le conoscenze che avevano turbato l’umanità per secoli si stava presentando davanti a lui. Non solo, si accorse di riuscire a comprendere completamente i contenuti; una porta nuova di zecca si stava aprendo per lui.


“Una volta il Regno delle Menti ha registrato una lotta anomala. Chiamarla Battaglia delle Anime è piuttosto appropriato per la situazione attuale.” Dio iniziò lentamente a fluttuare. “In questo momento, il tuo cervello è connesso alla cassaforte delle conoscenze della Culla. Puoi attingere liberamente alle conoscenze accumulate per decine di milioni di anni. Certo, se vuoi arrenderti va bene lo stesso. Il rimodellamento del mondo non ti causerà alcun dolore, accadrà tutto in un solo istante...”


“Cosa stai dicendo?” Roland non esitò nell’interrompere Dio. “Dato che mi stai concedendo questa possibilità, come potrei perderla?”


Alzò la mano e fece un cenno, facendo andare in frantumi la piattaforma e le scale. Lo sfondo bianco puro iniziò a sgretolarsi, rivelando l’universo oscuro con le sue luci scintillanti.


Una ad una iniziarono ad apparire delle navi da guerra che si disponevano ordinatamente dietro di lui fino a creare una gigantesca formazione. Era la scena che aveva visto nei ricordi di Epsilon.


Sotto la volontà di Roland, tutti i tipi di armamenti erano puntati verso Dio. Nel momento in cui sorse il pensiero per l’attacco, un accecante raggio di luce illuminò istantaneamente l’intero spazio stellato!






<em>Aris</em>


<em> </em>
                                


                                



