---
weight: 149
title: Capitolo 149- Il mercante di Città del Re (Parte II)
pubDate: 2025-08-07T11:37:50.897Z
tags:
    - rtw
---


“Sei la più grande mercante di nitrato di potassio di Città del Re?” Roland tagliò direttamente la testa al toro.


“No, Vostra Altezza”. Non solo Margaret stava mostrando il suo elegante sorriso, il suo discorso divenne persino molto più intimo: “Gestisco ogni tipo di business, dalle pietre preziose alle stoffe, dalle locande alle taverne. A dire il vero, meno di un mese fa, ancora non avevo niente a che fare con il commercio del nitrato di potassio. Solamente quando il proprietario originale del nitrato perse tutti i suoi giacimenti e è finito in bancarotta, durante la sua visita al mio casinò, ne ho ottenuto i diritti, mi vennero ceduti come pagamento”.


Non solo vendeva ogni tipo di prodotto, possedeva persino un’impresa stabile nel settore terziario… riuscendo a costruire un vasto impero economico, infine, di che tipo di esperienza era in possesso? Era risaputo che se si voleva aprire un casinò a Città del Re, investendoci in totale autonomia, il tutto sarebbe stato impossibile da realizzare. Volendo sapere se la donna gli stesse mentendo, Roland bussò sul tavolo, ma Usignolo lo pizzicò al centro della schiena, lasciandolo insoddisfatto. Dato che quel tipo di pizzico indicava che Margaret stava indossando una Pietra Divina della Vendetta, era impossibile per Usignolo verificare se stesse dicendo il vero o il falso.


“Aspetta un attimo… dato che per lei è impossibile verificare, per quale motivo prima mi ha pizzicato così forte?”.


Roland tossì due volte, reprimendo la sua curiosità.


Aveva sentito dire che alcuni mercanti provenienti dai Fiordi si erano sistemati nei Quattro Regni. Le loro imprese ebbero così tanto successo che crebbero a dismisura, di conseguenza accumularono una fortuna inimmaginabile. Dopo aver finalmente ottenuto alcune ricchezze, molti mercanti vennero facilmente presi di mira e derubati dei loro guadagni, senza alcuno sforzo. Solo pochi di loro riuscirono a stabilizzarsi, mettere radici e reinvestire il loro denaro, con successo, nelle imprese locali, formando un’unione lavorativa alquanto stabile. “Può essere che Margaret sia uno di quei pezzi grossi?”.


In caso lo fosse, Roland decise di porre la sua richiesta in maniera semplice e diretta: “Ho bisogno di una grossa quantità di nitrato di potassio, più grande, è meglio”.


“Il Territorio Occidentale del Regno non è un luogo torrido, specialmente vicino alla Catena Montuosa Invalicabile. Vostra altezza, ha davvero bisogno di tutto questo nitrato di potassio?”. Margaret si incuriosì: “Nei sobborghi orientali del Regno, ho tre giacimenti di nitrato, abbastanza per rifornire di ghiaccio una città di nobili di media grandezza”.


“Decisamente un pezzo grosso, possiede addirittura tre giacimenti di nitrato!”. Nonostante Roland fosse entusiasta, non vi erano dei visibili cambiamenti nella sua espressione. “Ho intenzione di costruire una cella frigorifera nei sotterranei del castello, per conservare alcuni alimenti deperibili. Prenderò tutto il nitrato di potassio che riuscirai a portarmi, a condizione che tu mi faccia un giusto prezzo”.


“Dato che siete stato così chiaro con me” annuì lei: “Sono disposta a trasportare tutto il mio nitrato di potassio verso Città di Confine e le farò il tipico prezzo di mercato di Città del Re, ma…”.


“Ma cosa?”.


“Non voglio essere pagata con gli ori reali, ne ho già abbastanza per riempire un intero deposito. Ho sentito dire che siete in possesso di alcuni prodotti esteri, se utilizzaste quelli al posto degli ori reali, sarei molto felice di stipulare un accordo con Voi”.


“Prodotti esteri?” Roland rimase sorpreso, era la prima volta che qualcuno affermava di non volere degli ori reali.


“Sì, esatto. Ho sentito parlare di una creazione autonoma di ferro nero” Margaret si sporse leggermente in avanti: "Il vostro servitore ha detto che, per far diventare straordinariamente potente questo oggetto, avete bisogno solamente di un fuoco acceso e di far bollire dell’acqua.  In realtà, solamente dopo averlo sentito parlare di una tale creazione, ho deciso di visitare Città di Confine. Altrimenti, vendere direttamente il nitrato di potassio ai nobili nei dintorni della capitale, sarebbe stato molto più in linea con i miei interessi. In fin dei conti, la distanza di trasporto è molte volte più lontana, dunque dovrò sopportare una perdita significativa”.


“Questa è davvero una piacevole sorpresa” pensò Roland: “Sebbene non sappia come l’apprendista di Barov sia riuscito a catturare il suo interesse e in che modo egli abbia descritto la macchina a vapore, è evidente che questa mercante di Città del Re ne sia molto interessata”.


Per Roland, era molto chiaro quanto fosse incredibile il potenziale delle imprese e dei profitti dei prodotti industriali. Specialmente dato che potevano essere realizzati solamente grazie ai suoi apparecchi meccanici. Egli si era già preoccupato del fatto che non avrebbero avuto altre opportunità di fare affari, dato che Città di Confine ebbe venduto tutti i minerali grezzi ed esaurito tutto il denaro del Duca. Ma non avrebbe mai potuto pensare che, oggi, gli si sarebbe presentata davanti una così perfetta opportunità.


“Così, queste sono le tue ragioni” disse il Principe. “L’oggetto di cui hai sentito parlare si chiama macchina a vapore. Tramite l’ebollizione, essa converte l’acqua in vapore che può essere utilizzato come fonte di energia. Il principio che sta dietro a tutto questo è molto semplice, ma solamente noi, qui a Città di Confine, siamo capaci di produrlo”


“Dunque, qui esiste davvero una cosa così straordinaria?”.


“Certamente” rispose Roland: “Ma è molto complicato fabbricarla, quindi il prezzo sarà piuttosto elevato. Se sei interessata, puoi venire con me e vedere la macchina”.


“Estremamente interessata” disse lei con eccitazione.


…


Nella Miniera del Versante Settentrionale, Margaret vide un enorme e scoppiettante mostro d’acciaio, che tirava diversi carrelli da miniera carichi di minerali, fuori dalla galleria della miniera. I suoi occhi stavano per uscirle fuori dalle orbite.


“Vostra Altezza, que-questo… è incredibile” sussurrò Margaret, sentendosi sopraffatta.


“Prima pensavo che il vostro messaggero avesse esagerato, ma non avrei mai potuto immaginare, nemmeno nei miei sogni più vivaci, che lui avesse potuto persino sottovalutarla… Ho paura che persino una dozzina di persone riunite non possiedano una forza comparabile a questa… questa macchina a vapore”.


Volendo dare un’occhiata più da vicino, Margaret fece un passo verso la macchina, ma venne fermata da Roland. “Il funzionamento è molto pericoloso, non avvicinarti troppo. Vedi il gas bianco che viene spruzzato fuori? Anche se vieni solamente sfiorata da una sua piccola particella, la tua pelle brucerà”.


“La usate solamente per trasportare minerali grezzi?”. Poiché il rumore era troppo forte, dovette avvicinarsi a lui ed urlargli nell’orecchio.


“In questa miniera ne usiamo due: una per aiutare i minatori nel trasporto dei minerali grezzi ed una per pompare più acqua nella miniera” replicò Roland. “Di fatto, fino ad oggi, Città di Confine è stata capace di costruire tre macchine a vapore. Le utilizziamo qui, dove ve ne è più bisogno, ma possono essere impiegate per una vasta gamma di usi, come forse potrai ben immaginare. Possono sostituire i mulini a vento e le ruote idrauliche per macinare il grano. Non dipendono dai fiumi o dai venti e non hanno bisogno di manodopera o forza animale. Quello che potrebbe interessarti, persino di più, è che possono essere anche installate nelle barche a vela per muovere i remi, consentendo alla barca di spostarsi senza utilizzare le vele”.


Sapeva che la loro dipendenza dal vento e le sue direzioni era di grande importanza per il Popolo del Mare. Ovviamente, dopo aver sentito ciò, Margaret guardò Roland con occhi spalancati: “Ditemi solamente una cifra e la porterò con me”.


“Questo è fuori discussione, anche la miniera vi fa affidamento per mantenere la produzione. Puoi ordinare alcune nuove macchine a vapore, dopodiché, quando avrai consegnato il nitrato di potassio, potrai portarle via con te”.


“Quale sarebbe il loro prezzo…?”.


Roland la portò via dall’entrata della miniera. Essendo lontani dal fracasso della macchina, adesso era molto più semplice parlare. “Una macchina a vapore ti costerà 500 ori reali” offrì Roland. Anche se il prezzo era leggermente esagerato, equivaleva comunque al reddito annuo del terreno di un cavaliere. Il ferro per produrre una macchina a vapore costava intorno ai 20 ori reali, più i costi della fusione, quelli della manodopera e dell’installazione, sarebbero stati altri 50 ori reali. Tuttavia, per ottenere un buon prezzo, si deve sempre avere un margine di negoziazione.


“Allora comprerò 10 macchine a vapore”.


“…” Roland rimase di stucco, 10 macchine a vapore valevano come 5000 ori reali! Praticamente pari a 5 o 6 anni di risparmi del Duca Ryan. Non aveva nemmeno cercato di negoziare, era questo il potere di un pezzo grosso? Si schiarì la gola: “Ne sei sicura? Dopo tutto, non è una piccola somma e la macchina non è sempre disponibile all’uso e anche se la comprassi, dovresti comunque investirci dei soldi”.


“Lo so, è proprio come una nave che deve recarsi al porto ogni anno per ripulire la chiglia dai parassiti e dalle alghe, sostituire le vele, le funi e così via” a Margaret non importava. “Ciò che ci sarà bisogno di aggiungere in seguito, lo comprerò da voi. Se effettivamente diventasse impossibile, per me, cavarmela da sola, dovrà solamente dire un prezzo e vi pagherò per degli artigiani che manterranno e manovreranno la macchina”.


Roland chiuse la bocca, c’era solamente un pensiero nella sua mente: “Essere ricchi deve essere davvero piacevole”.


Haru                        


                                



