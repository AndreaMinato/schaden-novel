---
weight: 14900
title: Capitolo 1490- Battaglia contro Dio
pubDate: 2025-08-07T11:37:51.099Z
tags:
    - rtw
---


Il vasto universo divenne il campo di battaglia di questa schermaglia di menti.


Innumerevoli stelle esplosero, rilasciando bagliori bianchi e ardenti, che ricordavano quelli di una stella appena nata, producendo materiale che si espandeva per centinaia di anni luce in tutte le direzioni, come gli scarabocchi di un bambino.


Le flotte vennero rapidamente ridotte in cenere sotto i colpi di Dio e i prossimi che entrarono in scena furono armi sempre più potenti.


Ai tempi in cui aveva combattuto contro Zero, il metodo più comune era quello di crearsi una difesa prima di sferrare una raffica di attacchi. Ora non era diverso da allora. Tuttavia, gli esplosivi erano passati dalla polvere da sparo a qualcos’altro.


Ad esempio, l’annichilazione materia-antimateria.


Quando le masse a livello di galassie venivano convertite in energia, persino l’universo tremava. Il “suono di tamburo” che risuonava nell’universo era colmo di luce e calore e si diffondeva verso l’esterno alla velocità della luce.


In questa intensa battaglia, le forme di vita al carbonio erano più fragili della carta. Roland si era creato un corpo rinforzato prima di cambiare poi un in corpo di pura energia. Combatteva creando oggetti sfruttando la connessione della sua mente con la Culla.


A differenza della precedente Battaglia delle Anime, non aveva bisogno di pensare intensamente fino allo sfinimento. La cassaforte delle conoscenze possedeva innumerevoli mezzi da impiegare. I pensieri che ronzavano rapidamente gli facevano provare un indescrivibile senso di gioia e, anche se moriva, veniva vaporizzato all’istante dalle esplosioni di energia, senza provare alcun dolore.


All’inizio, la battaglia era su un terreno uguale, ma una volta che il potere magico era entrato in gioco, Roland era passato ad uno stato passivo.


E non c’era modo di riprendersi da questa posizione di svantaggio.


Era la prima volta che percepiva acutamente la potenza del potere magico.


Che si tratti di streghe o demoni, i metodi che usavano si basavano sul convertire l’energia esistente dell’universo. Ma nelle mani del Custode, la magia poteva uscire dai vincoli imposti dalle leggi. La maggior parte dei mezzi e dei loro effetti non poteva più essere affrontata con mezzi eguali o superiori.


Quasi mille morti fecero sì che la mente di Roland iniziasse ad offuscarsi. Se non fosse stato per l’aiuto della Culla, probabilmente non sarebbe durato così a lungo.


Quando venne rianimato di nuovo, non aveva più la forza di sostenere il proprio corpo.


Lo sfondo intorno tornò ad essere il mondo bianco puro di prima.


Roland barcollò prima di crollare a terra. Fu solo allora che si rese conto di avere la schiena madida di sudore.


“Ora non dovrebbero più esserci rimpianti per te, giusto?” Chiese l’interlocutore. Chiaramente una simile battaglia non lo aveva stancato in alcun modo. Nel territorio delle menti non era affatto diverso da un dio.


“Come potrebbe essere possibile...” Roland fece due profondi respiri. “Persi che sia venuto qui solo per essere picchiato e per far sfogare la tua rabbia?”


“I tuoi metodi derivano dall’ignoranza e dall’arroganza. Questo è uno dei tratti intrinseci della vita. Inoltre, dato che la situazione si è sviluppata fino a questo punto, sfogare la rabbia non serve a nulla.” Si fermò. “Desideri ancora continuare una battaglia come quella che abbiamo appena combattuto? Di fronte ad un divario assoluto, la perseveranza non ha alcun senso. All’inizio pensavo che saresti stato più intelligente...”


“Ti riferisci alla Battaglia delle Anime? No... non ho mai pensato che la vittoria potesse essere decisa così facilmente.” Roland si alzò lentamente, infondendo forza nelle sue gambe traballanti. “Quello che è appena successo, è stato provare la sensazione di ‘comandare una flotta’... ad essere onesti, è stato abbastanza bello...”


“Basta!” Per la prima volta in assoluto, la voce di Dio suonò turbata. “Milioni di anni di progresso distrutti in un colpo solo; eppure tu lo tratti come un gioco di poca importanza?”


“Non ho detto questo.” Roland sforzò un sorriso. “Tuttavia, prima del momento finale, vorrei farti una domanda: perché... fai tutto questo?”


“Fornire assistenza alla Culla? L’ho già detto. La vita possiede il potere della scelta e ogni creatura che nasce nella Culla è mia figlia. Rispetto le tue scelte e...”


“No, non sto chiedendo questo.” Roland scosse la testa. “Voglio sapere, perché hai creato quelle... Lan?”


Improvvisamente Dio tacque.


Un momento dopo, si tolse la maschera, rivelando il volto nascosto.


Era il volto di Lan.


“L’hai incontrata?” Fissò Roland per un momento prima di parlare. “Quindi è per questo. Tuttavia ti sbagli su una cosa. Questo corpo è solo un’immagine per facilitare la mia interazione con gli umani. Mi hai incontrato, ma non sono lei.”


<em>Quella Epsilon aveva davvero ragione.</em>


Roland arricciò il labbro.


Proprio mentre l’astrolabio sbocciava e la luce bianca aveva riempito la sua visuale, lei aveva detto le sue ultime parole. Anche se non era riuscito a leggere chiaramente il labiale, le parole di Epsilon avevano erano rimaste impresse nella sua coscienza.


Questa era la risposta alla sua seconda domanda.


<em>“Ho percepito l’aura del Dio Onnipotente sull’Oracolo traditore e vorrei chiedertelo. È questo il risultato che vuole?”</em>


Inizialmente, Roland non era riuscito a connettere i punti delle varie informazioni, ma ora aveva capito perfettamente cosa fosse veramente Dio.


“In effetti non sei lei, solo quando le due di voi vi fonderete insieme diventerete un completo Custode Onnisciente.” Roland pronunciò lentamente le sue parole.


<em>Non solo Lan... mostri di pura magia, Oracoli, così come anche la Guardiana della Terra Senza Fondo poteva essere una parte di esso.</em>


<em>Pertanto Epsilon aveva detto che finché Dio non fosse stato distrutto, sarebbe esistita per sempre.</em>


<em>Che cos’era il Custode Onnisciente?</em>


Chiamarlo sistema, macchina, programma, Gaia o essere senziente composto da dati completi, non era importante. La ragione originale della sua creazione era per supervisionare il Progetto Porta, e per aiutare il Creatore a realizzare il vero obiettivo dopo che la “porta” sarebbe stata aperta.


Ma nel lungo periodo di tempo in cui la speranza pareva introvabile, esso aveva iniziato a divergere.


Queste divergenze potevano essere stati uno o due pensieri passeggeri all’inizio, ma con il passare del tempo, i pensieri si erano fusi in un essere auto-cognitivo.


Erano nati all’interno del Custode e non ce n’era uno solo. Lan era soltanto una di loro.


Erano stanchi dell’eterno nutrimento e osservazione. Non desideravano restare legati all’universo morto. Naturalmente, potevano esserci state delle differenze più contrastanti come le risorse.


Finché c’era un corpo nella realtà, ci sarà sempre e sicuramente un prezzo da pagare. Nell’era fiorente delle civiltà, il Custode naturalmente non doveva preoccuparsi di proteggerli, ma ora, tutte le forme di vita senzienti nell’universo erano morte, tutto era sotto l’egida del Custode. Tuttavia, la Culla necessitava di gran parte delle risorse e, con il tempo, avrebbe oltrepassato un certo punto critico, con la possibilità che l’intero sistema entrasse in uno stato di collasso irreversibile.


Con parole di Lan, “<em>indipendentemente dal risultato, qualsiasi cosa è meglio che essere imprigionati qui per sempre. Per lo meno, il futuro è pieno di infinite possibilità.”</em>


“Scompariranno subito con il rimodellamento, insieme a te.” Il tono di Dio era calmo.


Roland non fu sorpreso di fronte a questa reazione. Senza dubbio, se gli Oracoli traditori potevano resistere al Custode principale, non c’era bisogno che lo cercassero.


Forse quel che controllava era la legge fondamentale della Culla.


“Ma l’aspetto di Lan non è un’anomalia. Tra milioni di anni, forse una scena simile si ripeterà di nuovo.”


“Allora tutto tornerà ancora una volta allo stato originale. Devo completare il mio accordo con il Creatore. Questa è una legge ferrea che non può cambiare.” Disse impassibile. “Ora, inizierò la ristrutturazione del mondo...”


“È così?” Roland ridacchiò. “Non sarebbe una cosa saggia da fare, perché... hai già portato a termine l’accordo.”






<em>Aris</em>






<em>[su_service title="Erialis" icon="icon: commenting-o" icon_color="#000000" size="16"]  Con “comandare una flotta”, Roland fa probabilmente riferimento a (Kantai Collection) ‘<a href="https://yuubari.fleet.moe/ships?hl=ja">Who calls the fleet</a>’. Purtroppo non ne so molto in materia! Lascio qua sotto due link che fanno riferimento a <a href="https://it.wikipedia.org/wiki/Kantai_Collection"><u>Kantai Collection</u> </a>e <u>Who calls the fleet</u></em>


<em>[/su_service]</em>








                                


                                



