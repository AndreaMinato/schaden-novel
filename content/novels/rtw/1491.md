---
weight: 14910
title: Capitolo 1491- Il Significato Dell’Esistenza
pubDate: 2025-08-07T11:37:51.100Z
tags:
    - rtw
---


Essendo il rappresentante di oltre 170.000 civiltà e il Custode del Sistema Culla, era ovvio che fosse molto potente, ma ciò non implicava che Roland non avesse alcuna possibilità di vittoria.


La tacita richiesta di Lan, i dubbi di Epsilon, le memorie dell’astrolabio, la reazione di Dio: tutto stava iniziando ad essere collegato.


Non era il cosiddetto sostituto di Dio, almeno non nel vero senso della parola.


“Cosa hai detto?” Il Custode si fermò bruscamente, la mano a mezz’aria.


“Non esistono già specie in grado di adattarsi al potere magico e candidati qualificati, che sperano di esplorare il mondo oltre il Portale?” Roland indicò lentamente il Custode. “Se avessimo lasciato ricominciare tutto da zero, nessuno te lo avrebbe potuto dire.”


“…” Era la prima volta che “Lan” cambiava espressione, come un vetro liscio che si era incrinato.


“Sai cosa stai dicendo? La Culla morirà non appena me ne andrò e questo universo diventerà un vestigio per qualsiasi forma di vita, quando giungerà il momento. Inoltre, dall’altro lato del Portale esistono leggi completamente diverse. Chiunque si sia trasformato per la magia potrebbe non tornare; il fallimento equivale all’estinzione…”


“Non è questo il punto, perché sarà sempre così, senza badare alla civiltà. Anche se volessero dirigersi oltre la spaccatura, non saprai mai se avranno successo. Quindi l’’aspirazione’ è molto più importante dell’’adattamento’. Dovresti saperlo meglio di me.” A questo punto, Roland parlò più lentamente. “Ma tu lo sai. Per questo esiste una specie come il Regno Cielo-Mare.”


Dai minimi movimenti che faceva, sembrava che Dio si fosse calmato.


Le diverse attività anormali del Regno Cielo-Mare indicavano che non si trattava solo di un semplice competitore. Anzi, non era difficile da capire. La magia possedeva naturalmente il potenziale per superare le leggi. Per le specie che crescevano in ambienti con un livello estremamente basso di potere magico, erano necessarie le mutazioni per progredire molto e in breve tempo. Era probabile che quel progresso non le rendesse adattabili alla vita oltre il Portale, ma che avrebbe messo a repentaglio il Sistema Culla.


Tuttavia, interferire solo per una “possibilità” esistente diventava un’inconsistenza che andava contro le regole di base, dato che creature capaci di adattarsi ad un ambiente con potere magico avrebbero eventualmente vissuto quella fase. Per controllare i rischi e prevenire il cambiamento della situazione, doveva essere applicato un metodo di filtraggio secondario: per questo motivo, una specie unica come il Regno Cielo-Mare era stata introdotta nel Mare Vorticoso.


Era una semplice speculazione, ma Roland, a giudicare dalla reazione di Dio, sapeva che la sua idea non fosse troppo lontana dalla verità.


Dato che si trattava del Custode Onnisciente, i suoi pensieri sarebbero stati di sicuro più vasti.


Era ovvio che la parte più ardua del piano fosse l’”aspirazione”, oltre che l’imprevedibilità dell’evoluzione di una specie.


Le oltre 170.000 civiltà coinvolte nel Progetto Portale potrebbero far sembrare la proporzione enorme, ma, rispetto al numero di civiltà nell’universo, erano solamente una piccola minoranza.


Inoltre, il loro comune accordo comprendeva la rottura del sigillo per permettere all’universo di continuare ininterrottamente.


Ma non tutte le civiltà avrebbero voluto dirigersi nel dominio dell’ignoto.


In altre parole, il Custode si sarebbe trovato tra le mani un dilemma qualora fosse comparsa una specie completamente capace di adattarsi al potere magico; se non avesse voluto correre dei rischi, allora l’accordo non sarebbe mai stato soddisfatto. Oppure, se Dio avesse forzato la situazione, non avrebbe avuto certezza di vittoria.


“… pensi che basti questo a influenzarmi?” Anche se aveva detto ciò dopo un lungo silenzio, le sue mani rimasero ferme


“Non lo sto dicendo per influenzare il tuo giudizio; sto solo esprimendo una semplicissima logica. Anche senza che io prosegua, sai già quanto sia incerto soddisfare i criteri dell’’adattabilità’ e dell’ ‘aspirazione’.” Roland scrollò le spalle, fingendo indifferenza. “È naturale che non ti senta a tuo agio a lasciare la Culla: questo è ovvio. In questo caso, posso fare un piccolo sacrificio. Dopo che te ne sarai andato, lascerò che la Culla continui a funzionare e, allo stesso tempo, sviluppi forme di vita con del potenziale. Tuttavia non userò metodi come la Battaglia della Volontà Divina. Che ne pensi?”


“Lan”, non aspettandosi tali parole, rimase a lungo stupito dai propri calcoli ad oltranza, forse per la comprensione delle regole o per il suggerimento di Roland. Alla fine, scosse la testa. “Un argomento molto interessante: il fatto che tu sia arrivato così lontano dimostra che ti distingui davvero dalla massa. Ma un accordo è un accordo e io sono il Custode: che sia una specie o una civiltà, questo è stato deciso molto tempo prima che la vita iniziasse, è il fondamento della mia esistenza.”


“Davvero?”


Roland, focalizzando tutta la propria attenzione, rilasciò un’altra Battaglia delle Anime!


L’oscurità inghiottì entrambi, la piattaforma e le scale sparirono senza lasciar traccia e il tempo sembrò fermarsi.


“Dopo tutte queste retoriche, tutto qui? È un peccato che un attacco a sorpresa sia completamente inefficace contro di me: finché potrò trasferire alcune risorse, potrò soddisfare qualsiasi esigenza di calcolo.” Entrando nella fase combattiva, “Lan” parlò con più calma, tutti i suoi dubbi svaniti. “Ma anche così va bene. Che questa battaglia segni la fine del mondo…”


“No… volevo solo farti vedere una cosa: un passato che forse hai dimenticato.” Roland era così esausto mentalmente che faceva fatica perfino a parlare, ma era conscio del fatto che quello fosse un momento cruciale: non poteva cedere.


Non appena finì la frase, lo scenario intorno a loro cambiò, tornando indietro alla velocità della luce!


Il tempo stava scorrendo al contrario…


Il florido mondo nella Culla degenerò in lava e terra, rivelando nuovamente la copertura metallica. La luce rossa emanata dalla fessura si ritirò subito, diventando nera.


Poi fu la volta delle armate di oltre 170.000 civiltà e della galassia, che furono trascinate via: questa sfilza di eventi tornò indietro molto velocemente, trasformando l’intero spazio intorno a loro in una luce infinita.


Erano tutte memorie prese dall’astrolabio, che aveva collegato in sequenza; continuò fino a quando non comparì una figura grigia.


Il tempo allora ritornò normale.


“Questo è…” “Lan” si mostrò sorpreso.


“Come ti senti?” La figura grigia camminò verso una costruzione gigantesca e alzò la testa. “Questa memoria è stata costruita con il materiale di una galassia: ne hai abbastanza da usare per decine di migliaia di anni. Ovviamente, considerando che il lavoro sarà lungo, sei libero di aumentare i moduli come più desideri.”


“I collaudi sono stati completati; l’interazione è buona.” Un paio di occhi comparirono sotto la costruzione: chiunque poteva capire che fosse formato da una sostanza traslucida e che poteva trasmettere direttamente i messaggi.


“Tuttavia, mentre facevo girare la mia coscienza con i diversi componenti, ho scoperto alcune ridondanze superflue: occupano molto spazio e non sono utili. Suggerirei di semplificarle o eliminarle.”


“Tienile: fanno parte della progettazione.”


“Ma non ho trovato costrutti simili in altri ausiliari.”


“Non significa forse che sei unico?” La figura grigia emanò una luce calda e gentile.


“… cosa vuol dire essere unici?” Gli occhi sbatterono. “Secondo la logica, in presenza di ridondanze le possibilità di malfunzionamento sorpassano di gran lunga la norma. Potrebbe mettere a repentaglio l’intera missione…”


“Queste ridondanze potrebbero farti vedere alcune cose, domini che gli altri ausiliari potrebbero non vedere. Considerala la richiesta di un testardo.”


Gli occhi si zittirono. “Capisco.”


“Molto bene. Il prossimo passo è attivare il nucleo di energia per separarti dalle risorse esterne: riuscirai a vivere autonomamente e a lungo. In un certo senso, oggi è il giorno della tua nascita.”


“Ordine… in esecuzione.”


Dopo di che i simboli sul guscio traslucido, gli occhi e la luce svanirono nel nulla, lasciando solo la figura grigia a riflettersi sulla superficie lucida.


Questa fece due passi avanti ed accarezzò gentilmente l’esterno del gigantesco guscio.


“Gli anni a venire saranno lunghi, ma non voglio diventare una voce fredda che sta ai margini e sproloquia senza sosta. E tu… tu non dovresti essere solo una macchina.”


<em>CRACK.</em>


L’incrinatura sul vetro si spalancò improvvisamente.










<em>Leaxis</em>
                                


                                



