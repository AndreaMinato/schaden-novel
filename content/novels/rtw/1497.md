---
weight: 14970
title: Capitolo 1497- Uno Scenario Completamente Diverso
pubDate: 2025-08-07T11:37:51.100Z
tags:
    - rtw
---


Nei raggi del sole pomeridiano, una tiepida e leggera brezza soffiava nella stanza, facendo volare i capelli di Tilly e alcuni documenti sparsi.


Forse, per via dei capelli che le erano entrati negli occhi, oppure per qualche altra ragione, Tilly sentì un bruciore negli occhi. Ma nonostante questo, non osava chiuderli, per timore che lo scenario di fronte a lei svanisse di nuovo.


L’altra parte non aveva intenzione di lasciarle l’opportunità di fissarla incantata.


Lascio cadere la valigia per terra e girò a grandi passi intorno alla scrivania in legno di mogano, poi allungò le braccia e afferrò Tilly in uno stretto abbraccio.


La solida consistenza dei suoi vestiti fece realizzare a Tilly che quella di fronte a lei... non era un’illusione.


“Ce... nere?”


“Sono io.” Cenere si appoggiò alle sue guance. “È molto tempo che non ci si vede.”


Nell’istante in cui sentì la sua voce, la visione di Tilly si offuscò.


Era come se avesse trattenuto qualcosa per molto tempo e ora, finalmente, aveva l’opportunità per sfogarsi.


Anche se sapeva che un atto del genere non era dignitoso, sorprendentemente non voleva smettere: non aveva mai avuto il bisogno di nascondere le sue emozioni di fronte a Cenere, sia nei momenti felici che in quelli tristi.


E ora, non era più triste.


Neanche un po’.


Cenere accarezzò delicatamente i suoi capelli e tranquillamente diede a Tilly il suo tempo. Le due mantennero la loro posizione con la luce del sole che li illuminava.


Ci volle molto tempo prima che Tilly finalmente si calmasse.


Si asciugò le lacrime dal viso e guardò Cenere. “Cosa è esattamente successo dopo la Battaglia della Volontà Divina? Perché sei tornata solo ora? Che cosa sta facendo mio fratello per tutti questi anni?”


Questa sorrise e le accarezzò il volto arrossato. “Rilassati, ti racconterò tutto quello che so a suo tempo. Ad essere sincera, sono rimasta sorpresa nell’incontrare Roland... nel Mondo dei Sogni.”


In seguito, Cenere raccontò tutto quello che aveva passato dopo il risveglio.


Con parole di Roland, sebbene avesse acquisito il pieno controllo sulla Culla, cercare la coscienza di una strega all’interno dei banchi di memoria delle civiltà era un lavoro estremamente lungo e faticoso, in aggiunta al fatto che il suo corpo fisico non esisteva più. Considerando che Roland voleva ottenere un ripristino più preciso possibile, Cenere era rimasta nel Regno delle Menti per un lungo periodo di tempo.


Durante l’intero processo, si era lentamente ristabilita cercando i frammenti sparsi della sua vita. Ma dato che era cresciuta e si era adattata all’interno del Regno delle Menti, l’attuale Cenere era incerta sulle differenze tra la lei di adesso e la lei stessa del passato.


Per quanto riguardava il suo corpo fisico, Roland si era basato completamente sulla propria impressione di lei e ne aveva ricostruito la forma. Aveva sperato di fare alcune prove prima dell’esecuzione, ma Cenere non aveva più voluto aspettare. Fortunatamente, la fusione tra la sua coscienza e il corpo avvenne in modo estremamente fluido. Quando poi aveva riaperto gli occhi, si era trovata sull’isola sopra alla Terra Senza Fondo.


“Allora è per questo che la cicatrice sulla tua faccia non c’è più?” Chiese Tilly.


“Ehm...” Stavolta fu Cenere a sentirsi imbarazzata. “L’ho sempre considerata come un promemoria per me stessa, per ricordarmi di essere sempre attenta e vigile in battaglia, per questo l’avevo lasciata. Ma ora... non c’è più bisogno dei continui massacri, quindi ho pensato che tu... forse...”


Vedendola balbettare, Tilly scoppiò a ridere. “Non lo nego. Ma quello non è un fattore che determina chi mi piace. Questi vestiti sono quelli che indossi sempre nel Mondo dei Sogni?”


“Sì, non solo i vestiti, ma anche i soldi e il bagaglio: Roland continuava a ripetere che queste cose sono molto più facili da ottenere rispetto a ricostruire una coscienza.”


Le due si guardarono per un momento prima che Cenere continuasse: “Non so se ho perso qualcosa durante il mio insensibile andare alla deriva. Tanto che rispetto alla vecchia me, la me attuale non è nemmeno sicura di essere la Cenere nel tuo cuore. Ma una cosa che so per certo è che il desiderio di vederti non è mai diminuito...”


Tilly le tese la mano e la interruppe. “Te lo posso assicurare, tu sei Cenere e niente è cambiato.”


Cenere rimase in silenzio per un momento, poi rivelò un’espressione come se un pesante fardello le fosse stato tolto dal petto.


Nell’abbraccio di Cenere, Tilly guardò verso l’alto e cambiò discorso. “Giusto, che mi dici di Anna e Usignolo? Erano presenti e sono persino tornate al campo dopo la fine della guerra. Qual è la situazione attuale di mio fratello? D’ora in poi non potrà più lasciare il Regno delle Menti?”


“Roland non è realmente nel Regno delle Menti, è questo mondo intero. Non è in grado di lasciare la Culla, ma Anna e Usignolo possono andare e venire quando vogliono. Ma...” A questo punto, Cenere si schiarì la gola. “La domanda non è se possono, ma se lo vogliono. Roland sta vivendo una vita migliore di quanto tu possa immaginare, non preoccuparti per lui.”


“Davvero?” Chiese Tilly.


“Sì, dimenticati di lui, non si merita la tua preoccupazione.” Cenere strinse le spalle, poi improvvisamente si ricordò di qualcosa. Si girò verso il suo bagaglio e tirò fuori un documento. “Inoltre, mi ha chiesto di consegnarti questo.”


L’espressione di Tilly si gelò. “Non saranno mica nuove responsabilità che mi sta affidando?”


“Niente da gestire personalmente.” Spiegò Cenere. “Questi sono tutti giocattoli con cui aveva armeggiato per creare un collegamento tra il Mondo dei Sogni e quello nostro.”


In precedenza, per entrare nel Mondo dei Sogni, le Streghe della Punizione Divina non potevano separarsi dal “raggio di luce” di Roland. Ma dato che aveva perso ogni contatto con loro, non sarebbero rimaste calme come prima. Se non fossero state consapevoli del fatto che la sua partenza era solo temporanea, sarebbero potuti insorgere problemi nell’intera comunità di Taqila.


Con quel documento si poteva dire che avevano una soluzione al problema e Tilly poteva sentirsi sicura per le antiche streghe.


Sul documento c’erano disegnati vari strani diagrammi e linee che molto probabilmente raffiguravano un macchinario alimentato dalla magia.


“Faccio subito venire Agatha.” Dopo aver fatto la chiamata, Tilly si accigliò leggermente. “Giusto, c’erano alcune streghe antiche insieme al fratello quando la sua coscienza è stata interrotta, giusto? I loro corpi non sono più utilizzabili.”


“Roland ha preso in considerazione anche questo, infatti, il suo prossimo passo è quello di creare dei nuovi corpi per le Streghe della Punizione Divina. I loro spiriti non solo potranno usare i nuovi corpi, si adatteranno automaticamente e riacquisteranno i sensi perduti.” Cenere annuì. “Ma questo passaggio richiederà non solo la partecipazione della Culla, ma anche di Neverwinter; fino a quando non otterremo la tecnologia pertinente.”


“Sono certa che Celine e gli altri faranno del loro meglio.” Tilly sorrise.


“Una volta che sarà finito, ci sarà un ultimo passaggio.” Cenere proseguì. “Questa volta, sembra che Roland ci abbia riflettuto profondamente. Oltre a permettere alle streghe di interagire con il Mondo dei Sogni, vorrebbe che anche le persone di quel mondo possano venire qui. Lo ha già soprannominato Nuovo Progetto Porta.”


Tilly spalancò la bocca sorpresa.


Capì immediatamente l’obiettivo di Roland: non c’erano dubbi che l’interazione tra una comunità tecnologicamente avanzata e una comunità capace di usare i poteri magici avrebbe portato dei cambiamenti sconvolgenti.


Oltre ad accelerare lo sviluppo della civiltà, questa operazione avrebbe creato anche dei disagi. Quando si rese conto che sarebbe stata lei a doverli affrontare tutti, Tilly sentì arrivare un forte mal di testa.


“Lo sapevo che non avrei dovuto accettare la corona.” Si lamentò.


“Ma sento che anche se dovessimo rifare tutto da capo, acconsentiresti comunque alle sue richieste.” Cenere fece un passo indietro e si appoggiò su un ginocchio, mise un pugno sul petto ed eseguì il saluto dei cavalieri. “Le vostre gesta sono ben migliori di quelle che immaginate, Mia Regina. Siete già una sovrana a tutti gli effetti.”


Tilly la fissò per un momento, poi tese la mano destra. “Sei disposta a proseguire su questa strada insieme a me?”


“Certamente.” Rispose Cenere con convinzione. “È un mio onore.”


Rispetto ad un’ora fa, le cose sulla scrivania di Tilly non solo non erano diminuite, anzi, erano persino aumentate. Ma non si sentiva più ansiosa come prima.


Perché stavolta, intorno a lei c’era uno scenario completamente diverso.






<em>Aris</em>
                                


                                



