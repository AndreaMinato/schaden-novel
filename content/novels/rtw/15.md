---
weight: 150
title: Capitolo 15- Lusinghiero
pubDate: 2025-08-07T11:37:50.870Z
tags:
    - rtw
---


Dopo essersi accertato che il cavaliere eseguisse l’ordine e se ne andasse, Roland tornò al tavolo “Puoi guarire i piccoli animali, perché dovresti pensare che le streghe sono cattive?”


“L’insegnante ha detto che le streghe possono fare delle cose che le persone normali non possono e a volte potrebbero anche non sembrare cattive, ma sarebbe solo una trappola messa a punto dal diavolo per far cadere in tentazione altre persone…”, disse sommessamente “non ho davvero visto il diavolo, lo giuro”.


“Sono certo che non l’hai visto, è solo una bugia della chiesa, il tuo insegnante è stato ingannato da loro”, la rassicurò Roland.


“La chiesa mente?” chiese con sorpresa la ragazza, “perché?”


Roland scosse la testa non dando spiegazioni. Anche se l’avesse spiegato, non avrebbero capito. Prima che una civiltà raggiungesse un certo livello, questo tipo di cose straordinarie erano sempre successe. Anche se nessuno ne traeva beneficio, le persone avrebbero continuato automaticamente a contribuire ai disastri naturali e ai disastri causati dall’uomo o a fenomeni incomprensibili come risultato controllato da qualcuno dietro le quinte. Da un punto di vista storico, questo era un peso che le donne dovevano portare sulle loro spalle.


E in questo mondo in cui le streghe possedevano un potere derivante da chissà dove, divenivano un bersaglio facile per la chiesa. Riflettendoci, era assolutamente impossibile che la chiesa ignorasse questi tipi di apparenze straordinarie. Avrebbero potuto riconoscere ogni strega come santa, giustificando il loro potere come regalo di Dio, oppure ucciderle tutte, affermando che fossero i portavoce del demonio. Tuttavia, una volta scelta la seconda opzione, la grandezza del monoteismo avrebbe subito un pesante colpo ogni volta che fosse apparsa una nuova strega non appartenente alla chiesa. Invece se le altre religioni credenti ad altri dèi avessero designato le streghe come sante, allora sarebbero state tutte persone scelte da Dio e quindi, quale dio era il vero dio?


Il politeismo poteva esistere solo sulla base che tutti gli dèi esistessero sul serio e che fossero capaci di controllarsi a vicenda. Siccome Dio non esisteva, questa stronzata simbolica doveva essere qualcosa che qualcuno aveva creato parlando a vanvera; quindi perché permettere all’altro lato di esistere e dividere questo mondo con loro? Dunque chiunque avrebbe definito il suo dio quello vero e giurato di credere nel monoteismo. E quando avrebbe incontrato un membro di un’altra religione, c’era solo una cosa da fare: liquidarlo. Alla fine, potevano scegliere soltanto l’ultima opzione, cioè di unirsi nella caccia alle streghe.


Non c’era nessun legame col diavolo, era solo per il loro benessere.


Una gallina viva fu disposta dalla cucina del castello immediatamente e il cavaliere la portò tenendola per le ali mentre continuava ad agitarsi e calciare in confusione.


La prossima cosa da fare rese Nana perplessa. Roland estrasse il coltello d’argento dalla sua vita e ordinò al cavaliere di tenere la gallina in modo che lui potesse colpirla. Una volta ferita, Roland chiese a Nana di avvicinarsi e guarirla e dopo averla curata la pugnalò di nuovo… e continuò a ripetere quest’operazione ancora e ancora.


Dopo mezza giornata, quando la gallina aveva finalmente esalato il suo ultimo respiro, Roland aveva acquisito una panoramica generale del potere di Nana.


Poteva curare le parti ferite, compresi tagli, lacerazioni, fratture e lividi. In caso una parte del corpo mancasse, come ad esempio le zampe della gallina, non poteva farle crescere nuovamente. Comunque utilizzando a pieno la sua abilità, un artiglio staccato poteva essere riattaccato di nuovo. Ed infine, non poteva invertire la morte, una volta che la gallina era morta, la guarigione sarebbe stata inefficace.


Durante l’intera sessione di guarigione Roland non aveva visto nessuna traccia ‘dell’acqua appiccicosa’, invece aveva semplicemente messo la sua mano sulle ferite della gallina e le ferite erano guarite ad una velocità visibile ad occhio nudo. Dopo una serie di test, la stanchezza fisica di Nana non era molta, almeno non stava sudando quanto Anna dopo il suo allenamento.


Solo Nana non era soddisfatta, pensava che il trattamento della gallina fosse ingiusto, fino al punto che alla fine dell’esperimento aveva dilatato gli occhi e messo il broncio a Roland.


“Beh, non rimanere lì, vieni e mangia qualcosa” la invitò, dopo averla notata. Non c’erano opzioni migliori se non convocare il ‘the del pomeriggio’ per farla distrarre. Questa mossa era già stata testata su Anna. Pensava che solo poche ragazze della loro età potessero resistere alla tentazione di un dessert delizioso. Come previsto, il comportamento di Nana di fronte i dolci non fu migliore di quello della prima ragazza.


Dopo aver mangiato la torta, Roland lasciò che Nana se ne andasse.


Anna chiese: “Perché le hai permesso di andarsene? Proprio come me, anche lei è una strega, no?”


“Ha ancora una famiglia che al momento non ha scoperto che è diventata una strega”.


“È solo una questione di tempo”, mormorò Anna.


“Sì, prima o poi” sospirò Roland, “sai, è un po’ tardi, ma … vuoi vedere tuo padre?”


Lei scosse la testa, nei suoi occhi simili ad un lago non c’era traccia di ripensamenti. Sembrava che il tradimento di suo padre le avesse fatto perdere ogni speranza. Prima non aveva una famiglia dalla quale tornare, ma almeno adesso aveva un amico.


“Nana potrà sempre tornare indietro, infatti farò in modo che venga ogni secondo giorno per farla esercitare con la sua abilità”.


Dopo averlo ascoltato, Anna batté gli occhi e annuì velocemente.


“Vuoi tornare alla scuola di Karl e imparare qualcosa insieme agli altri bambini?”


Anna non risposte, ma il principe pensò di riuscire a capire i suoi pensieri.


“È improbabile che queste circostanze durino a lungo… fino a quando sarò qui, un giorno sarai in grado di vivere una vita normale, ovunque tu voglia, senza che nessuno ti arresti e soprattutto senza che nessuno ti impicchi. Un giorno sarà la realtà”, disse Roland calcando ogni singola parola “te lo prometto”.


*


Siccome Karl aveva preso il comando del progetto delle mura della città, il quarto principe Roland ebbe il tempo di sistemarsi.


Passava ogni pomeriggio nel giardino del castello, accompagnato da Anna e Nana. Adesso non c’era più bisogno di preparare dei vestiti di ricambio per l’allenamento di Anna; anche se aveva delle fiamme guizzanti su ogni dito, riusciva a manovrarle con maestria. Ora era improbabile che come prima, quando si verificava una piccola disattenzione, bruciasse la sua uniforme da strega.


Anche Nana scelse di cambiare i suoi vestiti e indossare la stessa uniforme da strega di Anna. Inizialmente era stata un po’ riluttante a fare pratica, ma le sessioni del tè pomeridiano la calmavano. Vedere le due streghe venire e passeggiare nel suo giardino alleviava considerevolmente l’amarezza nel cuore di Roland.


Di tanto in tanto si recava presso il pendio nord ai piedi della montagna per controllare il progresso della muraglia cittadina. Dopo più di due settimane di costruzione, il muro aveva già raggiunto i novantuno metri di lunghezza. In quest’epoca in cui il teodolite per misurare le distanze non esisteva, ogni giorno, alla stessa ora, Karl mandava un artigiano che aveva il compito di determinare la distanza e l’uniformità utilizzando le ombre proiettate dal sole con l’aiuto di un palo in legno. Ogni dieci colonne costruivano una torre di guardia per stabilizzare le mura cittadine.


Un simile progetto di costruzione su larga scala fu ovviamente notato dalla nobiltà cittadina, ma oltre che cercare Barov e chiedergli del progetto, non si interessarono, come se non avesse niente a che fare con loro. Roland li capiva: considerando che le loro proprietà si trovavano nella fortezza Longsong, non sarebbero di certo rimasti lì ad aiutarlo a proteggere Città di Confine. Riusciva persino ad immaginarli insieme a prendersi gioco di lui, dicendo che aveva sopravvalutato le sue capacità.


Non solo la nobiltà aveva notato il cambiamento, ma anche i mercanti. Negli scorsi anni, i mercanti viaggiatori acquistavano pellicce di animali, ma adesso sembrava che non ci fosse modo di comprarla. Uno dopo l’altro, cominciarono a mettersi in viaggio e tornare alla fortezza. Ovviamente la rabbia a causa del loro ritorno a mani vuote venne riversata su Roland. La notizia che riguardava il progetto del quarto principe Roland Wimbledon di costruire una barriera per respingere le bestie demoniache nei Mesi Dei Demoni, si era già sparsa lungo il fiume Acqua Rossa e molti lo definivano stupido e ignorante.


A questo punto, nessuno pensava che potesse tenere la Città di Confine, anche la maggior parte dei locali non lo credeva. Dopotutto, l’impressione che dava il quarto principe non era quella del coraggioso combattente. Indipendentemente da quello che faceva, alla fine, si sarebbe rifugiato nella fortezza.


In questo modo, mentre tutti stavano parlando di lui, Roland accolse il suo primo inverno da quando aveva attraversato i mondi.






Thea
                                


                                



