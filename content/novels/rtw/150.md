---
weight: 1500
title: Capitolo 150- Torre di Pietra
pubDate: 2025-08-07T11:37:50.897Z
tags:
    - rtw
---






In quel momento, Fulmine stava volando da qualche parte nella Foresta delle Ombre.


Ai suoi occhi, sembrava che il mondo fosse diventato più piccolo. Fin dove poteva vedere, tutti i dettagli erano sbiaditi, lasciando solo un mondo fatto di puri colori. Il marrone era la terra, il grigio erano le montagne, il verde era la foresta e il blu era il fiume.


Tuttavia, era quel verde che occupava la stragrande maggioranza del suo campo visivo.


E non il verde acceso dei campi d’erba di Città di Confine, qui il verde era mischiato al grigio e al nero che lo rendevano scuro e rappreso. Sia che fosse ad Ovest o a Nord, dovunque lei posasse lo sguardo, poteva vedere solamente il verde scuro, senza poterne intravedere la fine. A furia di vederlo per così lungo tempo, lentamente sviluppò la sensazione di cadere. Così, di tanto in tanto, Fulmine doveva guardare verso il cielo per disperdere la sensazione di disagio sempre più crescente.


Dietro di lei, la distesa di nuvole nere scorreva lenta alle sue spalle, avvolgendo, nella pioggia e nella nebbia, la Catena Montuosa Invalicabile e Città di Confine.


Ora, stava sorvolando la foresta in cerca dei resti di 450 anni fa. Questa era indubbiamente una grande avventura per lei. Due settimane prima, quando Roland le offrì questo incarico, Fulmine accettò immediatamente la missione. Inoltre, c’era una grossa differenza tra Cara, che considerava infallibile l’antico libro, ed il Principe. Sua Altezza le aveva ripetutamente spiegato che quel disegno poteva essere utilizzato solamente come riferimento e che la parte più importante della ricerca era la sua incolumità. Non aveva importanza il trovare o meno la torre. Questo le diede l’impressione che si sarebbe divertita un sacco.


Sapeva che Sua Altezza Reale aveva ragione, anche nel caso in cui si fosse trattato del castello di Città di Confine, se fossero passati più di 400 anni, le piante sarebbero cresciute più o meno ovunque ed esso si sarebbe tramutato in un mucchio di polvere. Ma lei continuava a voler trovare quel luogo, poiché trovare la  posizione della stella esagonale, sarebbe stato come determinare la posizione di Taqila. Avendo sentito i pro e i contro della questione, Fulmine naturalmente aveva compreso che cosa significava per lei trovare Taqila.


Ciò le avrebbe permesso di aiutare il Principe a trovare la reale causa dello scoppio della guerra con i Demoni che la Chiesa stava tentando di nascondere con tutte le sue forze.


Se paragonava il tutto con le entusiasmanti esplorazioni di suo padre, finalizzate alla scoperta di nuove rotte marittime, diventava persino più eccitante!


Per la sua ricerca, Fulmine utilizzò il metodo grafico. Aveva suddiviso la mappa in tanti piccoli quadrati e, mantenendo una velocità costante e tenendo conto di quanto impiegava nel volo, sarebbe riuscita a sapere quanto lontano aveva volato. Allo stesso tempo, segnava sistematicamente l’interno di uno dei quadrati. Ogni volta che uno dei quadrati veniva riempito, sapeva anche che in quell’area la ricerca era già stata effettuata.


Attualmente aveva già riempito la metà dei quadrati.


Le nubi tempestose alle sue spalle sembravano avvicinarsi più velocemente del previsto, la ragazzina poteva persino sentire vagamente il tuono rivoltarsi tra le nuvole. Per rimanere al sicuro, volò più basso dirigendosi verso la foresta.


In quel momento, un’ombra grigia le bloccò la visuale, spaventandola e fermando la sua avanzata. Al contrario, rimase sospesa in aria, guardando indietro nella massa di verde.


Ma non riuscì a trovare niente.


“Era un’illusione?” pensò Fulmine. Non credendoci, decise di perlustrare nuovamente la zona.


Ma stavolta, volò ancora più in basso. La foresta non era più un solido blocco di verde, al contrario si trasformava in una collezione di screziati tronchi d’albero, rami biforcuti ed ogni tipo di foglie… i dettagli del mondo erano emersi da un blocco di verde di fronte agli occhi di Fulmine.


Dopo un gran numero di respiri, Fulmine intercettò improvvisamente una piccola torre di pietra bianca, nascosta dietro i rami degli alberi. L’intera parte superiore della torre era stata tagliata via, questo aveva permesso agli alberi, che l’avevano ricoperta di uno strato di verde, di crescere più alti rispetto ad essa. Ciò rendeva praticamente impossibile scorgerla dall’alto. Se non fosse stato per il suo desiderio di evitare le nuvole cariche di pioggia, molto probabilmente se la sarebbe fatta sfuggire.


Il cuore di Fulmine iniziò a battere più velocemente, era possibile che quel luogo fosse la zona segnata sulla mappa?


Volò lentamente e più volte intorno alla torre, ma non scoprì nessuna circostanza anomala, così decise di dare un’occhiata più da vicino per vedere che cosa avrebbe potuto individuare.


Dopo essere atterrata, la strega aveva scoperto che non era corretto chiamarla torre di pietra bianca.


La superficie era ricoperta di rampicanti e licheni, con il passare del tempo la torre era ormai diventata grigio-verde. Essa era leggermente inclinata di lato, dando l’impressione di essere stata colpita con immenso vigore, disseminando pietre nei dintorni. Quelle pietre erano dello stesso colore e dello stesso materiale della torre, dovevano essere frammenti della vecchia sommità di quest’ultima. I pezzi più grossi erano ancora ben visibili, ma i più piccoli erano già stati sepolti sotto il terreno e le erbacce. La vecchia torre di pietra era sicuramente enorme. Persino ora, la parte bassa era ampia come il castello di Città di Confine. Rovine come quelle, solitamente possedevano un sotterraneo.


Da un punto di vista logico, la cosa giusta da fare era registrare la posizione dei resti per poi ritornare immediatamente a Città di Confine.


Tutte le svariate avventure di cui aveva sentito parlare, le avevano anche ricordato che mettere piede in un rudere abbandonato da centinaia di anni non era la scelta giusta. Per esempio, l’aria viziata nel sotterraneo sigillato potrebbe essere diventata tossica ed avrebbe potuto velocemente porre fine alla sua breve vita.


Sapendo tutto questo, Fulmine non si mosse nemmeno di un passo. La sua curiosità continuava a tormentarla: entra e dai un’occhiata, non ci impiegherai molto. 


Ancora una volta, guardò verso l’alto, vedendo che quello che in precedenza era un cielo relativamente blu, era diventato scuro e tetro. Apparentemente, stava arrivando una tempesta.


“Con questo è deciso” disse tra sé e sé: “volare sotto la pioggia sarebbe molto scomodo. Dunque non posso farci niente, mi nasconderò nella torre e, dato che sono ancora qui, darò anche un’occhiata veloce. Nel caso dovessi trovare il sotterraneo, sicuramente non ci andrò da sola”.


Dopo averci pensato, l’obbedienza di Fulmine venne soffocata dalla sua curiosità, così si diresse verso i rampicanti e cominciò a cercare un’entrata. Quando la trovò, tirò fuori un coltello dalla sua cintura e aprì un piccolo varco, abbastanza grande da permetterle di strisciarci attraverso. La porta, che precedentemente era fatta di legno, era già stata erosa tempo fa, pertanto ora poteva entrare con successo nella torre.


Visto che la parte superiore si era staccata, non aveva bisogno di una torcia per vedere chiaramente. Dopo aver girato attorno alla parte inferiore, Fulmine non aveva ancora trovato nulla di entusiasmante. Apparentemente, nel corso del tempo, tutte le tracce di oggetti erano state eliminate dalla natura. Oltre ai residui delle vecchie mura, non c’era nient’altro lasciato a terra. Dietro una parete ancora in piedi, trovò un buco sul terreno che avrebbe dovuto essere l’ubicazione delle vecchie scale, ma ogni loro traccia era già stata cancellata.


L’accesso al sotterraneo sembrava molto appariscente, era stato costruito in direzione sud-ovest del pavimento, rivolto verso l’entrata della torre di pietra. Fulmine sospettava che, se avesse seguito il sentiero verso le Terre Selvagge, avrebbe scoperto l’antica Torre della Città Taqila.


In quel momento, la pioggia cominciò a cadere dal cielo, colpendo Fulmine sul naso. Per mantenersi asciutta e senza avere opzioni migliori, entrò nel buco e camminò lentamente lungo il canale che si estendeva nel sottosuolo. Quando girò l’angolo, venne fermata da una porta di legno. Nonostante quest’ultima non fosse completamente corrosa, sembrava ugualmente fatiscente, tanto che se fosse stata anche solamente sfiorata, sarebbe sicuramente caduta a pezzi.


Presto, la pioggia all’esterno si trasformò in un acquazzone ed essa, unita al crepitio delle gocce che colpivano il suolo, divennero gradualmente un unico rumore, trasformando il caos in un suono inscindibile. Nel luogo in cui si trovava in quel momento era in salvo dalla pioggia, ma l’acqua iniziò a scendere lungo la fessura. Per evitare di far diventare umide le sue scarpe, Fulmine sollevò i piedi da terra ed iniziò a fluttuare verso l’alto.


Improvvisamente, poté vagamente udire un pianto mischiato alla pioggia. Era quasi indistinguibile.


Il suono improvviso le fece rizzare i capelli. Iniziò a guardarsi intorno nel panico. Ma all’interno del piccolo corridoio, non riusciva ad individuare niente a parte le pietre sparpagliate. Con l’aiuto della tenue luce proveniente dall’esterno, aprì la sua borsa e ne tirò fuori una torcia ed una pietra focaia, volendo utilizzare del fuoco per poter dar meglio un’occhiata.


A quel punto, il pianto risuonò nuovamente, ma stavolta era come se provenisse da dietro la porta. Fulmine non poté farci niente, trasalì e tornò velocemente indietro. Perdendo la presa sulla torcia, la fece cadere a terra dove finì in acqua, con un sonoro splash.


Stavolta il suono divenne più chiaro, poteva leggermente distinguere quello dalla voce della donna.


“Era qualcuno nel sotterraneo?” pensandoci iniziò a sudare. “Come è possibile? La Torre di Pietra era già stata abbandonata da più di 400 anni. Inoltre, era anche profondamente nascosta nella foresta. Oltre me, chi altro era riuscito ad arrivare qui?”.


“Aiutami…”.


Quando sentì quel suono per la terza volta, fu certa che proveniva da dietro la porta di legno. Inoltre, suonava come se fosse qualcuno in pericolo. Fulmine inghiottì la saliva e posò cautamente la mano sulla porta, spingendola gentilmente contro di essa. L’umida e vellutata porta di legno cadde immediatamente all’indietro, fracassandosi a terra con un soffocato bang.


Un’alta figura si rivelò di fronte a lei!


Fulmine sentì il sangue gelarsi nella vene, l’aspetto era esattamente come quello del Demone nel quadro di Soraya! Nella penombra, il Demone sembrava scrutarla. Il corpo massiccio leggermente piegato in avanti, tenendo un’enorme ascia tra le mani, che possedevano solamente tre dita. Nel riflesso della luce, poteva chiaramente scorgere le macchie di sangue nel corpo dell’ascia. Per un momento, le cruente immagini di quegli orribili mostri intenti ad uccidere le sue sorelle, le ritornarono in mente.


“Ahhh!”. Il suo grido risuonò in tutto il sotterraneo, gettò la pietra focaia, che aveva ancora in mano, in direzione del Demone, prima di tornare indietro e volare a tutta velocità fuori dal canale, direttamente nella pioggia verso Città di Confine.


Fulmine non si rese conto che, quando il pezzo di pietra colpì il petto del demone, provocò un secco crash. La zona in cui era stato colpito cominciò a cedere, le crepe si estesero velocemente fino a ricoprire l’intero corpo. Il corpo del Demone, coperto di crepe, si ruppe in tanti frammenti, trasformandosi in polvere bianca che in seguito si dissolse nel vento.


Haru


