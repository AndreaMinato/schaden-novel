---
weight: 1510
title: Capitolo 151- Negoziati (Parte I)
pubDate: 2025-08-07T11:37:50.897Z
tags:
    - rtw
---


Dopo avere dato uno sguardo alla macchina a vapore, Roland e Margaret ritornarono allo studio nel castello per continuare la loro discussione e definire tutti i dettagli del contratto commerciale. Nel caso in cui il negoziato includesse la contrattazione sul prezzo, la prassi era che la discussione tra le due parti andasse avanti per circa un giorno o due prima di raggiungere una conclusione.


Inoltre, era usanza che il Ministro della Finanza fosse a capo dei negoziati sul contratto, mentre il Signore avrebbe visto solo i numeri finali e posto la sua firma. In questo caso, l'altra parte aveva già accettato il prezzo e in questo modo, Roland aveva giù risparmiato molti sforzi.


“Mi aspetto che la prima partita di salnitro sia consegnata in un mese. La quantità dovrà riempire tre velieri e io li seguirò a Città di Confine”.


Dopo avere sentito la quantità, Margaret scrisse velocemente alcuni numeri su una pergamena: “Calcolandolo in ori reali in base ai prezzi di mercato, il valore del salnitro si aggira attualmente intorno ai 315 ori reali”.


“Per allora Città di Confine sarà in grado di produrre due macchine a vapore” Roland abbassò deliberatamente la quantità: “avranno un valore totale di un migliaio di ori reali. Resta a sua discrezione la possibilità di saldare la differenza con gli ori reali o altri generi di risorse”.


“Di che genere di risorse avete bisogno?”


“Ferro, rame, piombo, vetriolo verde...” iniziò Roland, “Tutti questi sono minerali comuni, tuttavia non ho bisogno dei primi tre nella loro forma grezza, bensì in lingotti lavorati. Inoltre mi servono 10 partite di cristalli chiari di vetro. Dal momento che non dovranno avere nessun disegno su di loro, non importa che siano borracce o calici di vino. Devono però essere prodotti della migliore qualità degli alchimisti di Città del Re. Se il loro costo supera la differenza, posso saldarla con ori reali o può essere dedotta dal prezzo di due macchine al vapore da consegnare nei mesi successivi”.


“Sembra quasi che voglia trattarmi come la Sua commerciante esclusiva” osservò Margaret, “sebbene io non possieda una miniera, conosco un paio di colleghi specializzati nel commercio di minerali, ma non mi sarei mai aspettata che, con così pochi nobili che vivono qui, sarebbero comunque state consumate tali quantità di salnitro. Inoltre, Città di Confine è stata fondata proprio accanto la Miniera Settentrionale, eppure avete bisogno di acquistare tanti minerali. Tutto ciò non rientra semplicemente nel mio senso degli affari. Altezza, il suo territorio è semplicemente inconcepibile”.


Uno dei punti fondamentali della produzione industriale è un gran bisogno di materie prime che saranno convertite velocemente in prodotti finiti. Quindi Roland continuò: "Tra non molto, Città di Confine avrà un bisogno ancora maggiore di questi beni, perciò la scelta migliore è raggiungere un accordo di scambio a lungo termine, da oggi in poi".


In quel momento, d'improvviso, Margaret divenne di pietra. Osservava con il volto pieno di sorpresa un punto alle spalle di Roland. Quando vide questo suo strano comportamento inconsciamente si voltò e scoprì Fulmine, bagnata fino al midollo dalla pioggia, spingeva il corpo contro la finestra, mentre ancora fluttuava in aria. Il suo viso era bianco dalla paura e spingeva freneticamente contro il vetro cercando di entrare. I suoi capelli erano sparsi in ciocce sulla sua fronte e l'acqua piovana non smetteva di scorrere sul volto. In generale sembrava che fosse appena uscita dal fiume.


Roland si alzò in di scatto e aprì la finestra. Non appena fu possibile, Fulmine volò nella stanza, direttamente tra le braccia di Roland e la sua faccia intrisa di panico si rilassò in poco tempo, confondendo il corpo caldo che percepiva con ricordi del suo passato.


“Usignolo, sbrigati, vai a chiamare Nana” ordinò Roland in ansia.


“Sì”. Rispose pronta una voce dal suo fianco nella stanza vuota.


“Cosa le è successo? In cielo non avrebbe dovuto incontrare nessuna bestia demoniaca, o altri demoni. O è possibile che anche loro abbiano l'abilità di volare?” Roland controllò approssimativamente le condizioni di Fulmine e solo dopo non aver riscontrato alcun segno di trauma, si sentì finalmente un po' più sollevato.


“Sua Altezza Reale, lei... è lei la ragazza che ha chiamato Fulmine?” Margaret parlò con voce strozzata, mentre si avvicinava lentamente al Principe, guardava attentamente la ragazzina tra le sue braccia.


Sentendo la domanda, il cuore di Roland iniziò a battere più velocemente: "Dannazione, come ho fatto a dimenticarmi di lei?" Finì per urlare a squarcia gola: “Sean!”


La guardia entrò immediatamente nell'ufficio.


“Sono desolato, Signorina Margaret, non ho altra scelta. Dovrà restare qui per un po'” sentenziò il Principe voltandosi verso di lei, mentre stringeva ancora Fulmine.


“Lei è una mercante da Città del Re, portala in una stanza vuota al primo piano e prenditi buona cura di lei. Senza il mio espresso ordine, nessuno può lasciarla uscire da quella stanza”.


“Sì, Signore!”


“Cosa? No, Altezza… Per favore, aspetti” Margaret si accorse improvvisamente di quello che stava accadendo. "Non provo alcun odio verso le streghe, e come se non bastasse, è persino la figlia del Signor Tuono, non direi mai alla Chiesa una cosa del genere".


“È solo una misura di sicurezza” la interruppe Roland. “Più tardi, verrò a verificare se ha detto la verità”.


…


“Altezza, si è svegliata” gli comunicò Usignolo dopo avere aperto la porta del suo studio.


Roland annuì e seguì Usignolo nella stanza di Fulmine. Il vapore si alzava ancora dal secchio accanto al grande letto e i suoi vestiti inzuppati erano stati posti su di un lato di esso. La zona del letto era circondata da un gruppo di streghe, mentre Wendy era seduta su di esso ad acconciare gentilmente i capelli della ragazzina che non erano ancora completamente asciutti. Tuttavia, il volto precedentemente pallido, aveva adesso riguadagnato un po' del colorito originario. La sua testa era poggiata su due cuscini e il piumino era tirato così in alto che solo le parti sopra la sua bocca non erano coperte. Gli occhi erano rimasti puntati su Roland sin dal momento in cui era entrato nella stanza.


“Qual è la situazione?”


“Non ha ricevuto alcuna ferita, il suo coma è stato causato da un uso spropositato del suo potere magico” rispose Usignolo. “Wendy l'ha aiutata a ripulirsi e non appena si è messa a letto, non si è svegliata per un lungo periodo”.


Roland si avvicinò al letto e guardò la ragazza con un sorriso gentile, “Che cosa è successo che ti ha spinta a volare indietro sotto quella pioggia torrenziale spaventata a quel modo?”


“Ho trovato le rovine” mormorò piano Fulmine, “ma il Diavolo era già lì”.


A queste parole, l'espressione di tutti i presenti cambiò immediatamente.


“Sei entrata?” chiese Pergamena.


“No” Fulmine scosse la testa e continuò a raccontare la storia: “Il Demone era in piedi sulla porta della cantina e sentivo delle persone chiedere disperatamente aiuto, ma io ero troppo spaventata, non ho potuto fare altro se non scappare, non ho nemmeno provato a salvarla”. La sua voce si ridusse a un sussurro: “Forse, non sono qualificata per fare il lavoro da Esploratrice?”


“No, l'hai gestita abbastanza bene” la incoraggiò Roland. “I buoni Esploratori sanno come leggere la situazione e non correre rischi superflui. Dal momento che non potevi salvarla, la fuga era decisamente la scelta migliore”.


“Doveva essere una strega” pensò Wendy ad alta voce, “nessun altro può raggiungere le profondità della Foresta delle Ombre se non un'altra strega”.


“No, nemmeno una strega sarebbe stata in grado di andare lì” Pergamena scosse la testa in disaccordo. “Quelle rovine risalgono a 450 anni fa. Senza una mappa che indichi la direzione da seguire, il compito di trovare la posizione della Torre di Pietra in un così grande oceano di alberi sarebbe estremamente difficile, a meno che…”


“A meno che cosa?” chiese Roland.


“A meno che qualcuno non abbia già vissuto lì” disse Pergamena lentamente.


“Intendi che non sono stati degli abitanti del regno a trovare la torre, ma che al contrario vivano lì da 450 anni. Una generazione dopo l'altra, vivendo una vita di reclusione?”


Dentro il suo cuore, il Principe aveva già rifiutato questa speculazione. Era impossibile che avessero vissuto sempre nella Foresta delle Ombre! Oltre ad una varietà di insetti terribile e piante velenose, non c'era una fonte di cibo duratura... solo nel caso in cui voi fosse stati dei Bear Grylls, sarebbe stato possibile vivere per un così lungo periodo nella foresta. Senza contare che in quel luogo, ci sarebbero stati molti mesi di neve ogni anno. Inoltre, con la costante minaccia delle bestie demoniache e Demoni, vivere nella Foresta delle Ombre era semplicemente da suicidi.


Si girò di nuovo verso Fulmine. “C'erano segni di fumo in prossimità delle rovine?”


“No” la ragazzina scosse la testa.


“Forse c'è più di una mappa” propose Soraya, “forse ci sono altre persone come noi e anche loro stanno cercando la posizione della torre”.


“Non importa come sia successo, non possiamo aiutarli” concluse delusa Foglia. “Nessuno può raggiungere velocemente la Torre di Pietra, se non Fulmine”.


"Temo proprio che dobbiamo ancora conoscere la vera situazione".  Roland si toccò il mento, “In poche parole, dobbiamo trovare un modo per assicurarci di tornare indietro sani e salvi. Per oggi, le lezioni sono sospese, abbiamo tutti bisogno di un buon riposo. Quando sarà il momento giusto, l'indovinello si risolverà da solo”.


Lasciò la stanza di Fulmine e voltandosi verso Usignolo disse: “C'è ancora un altro problema da risolvere, adesso.”


“Toglile la Pietra della Vendetta Divina” Usignolo rise, “Poi tutto per me sarà chiaro”.






Thea


 
                                


                                



