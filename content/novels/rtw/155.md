---
weight: 1550
title: Capitolo 155- Visitatore
pubDate: 2025-08-07T11:37:50.898Z
tags:
    - rtw
---


Roland ricevette il primo ordine di vendita della macchina a vapore e l'importo della transazione era il più grande mai registrato.


Ogni "macchina senza accessori" aveva il prezzo di 500 ori reali e la prima consegna, prevista in due mesi sarà seguita da un aumento di una macchina a vapore mensile fino al raggiungimento delle 10 macchine al vapore totali. Per quanto riguarda il futuro supporto tecnico, come ad esempio, la sostituzione di parti rotte o l'aggiornamento delle attrezzature avrebbe richiesto un pagamento in ori reali aggiuntivo. Dal momento che gli autoctoni non avevano mai sentito parlare di un servizio di garanzia gratuito, significava più soldi per Roland.


Barov era decimante la persona più emozionata per l’accordo, dal suo punto di vista, ogni aumento di reddito del Comune era degno di lode, sia che derivasse dal saccheggio o dal commercio. Tuttavia, c'erano ovviamente anche dei pareri contrari, ad esempio, Carter, Pergamena e Usignolo. Ciascuno aveva espresso la sua opinione, dicendo che secondo lui o lei, era troppo presto per vendere questi potenti macchinari agli estranei. Soprattutto se con il senno di poi, non ci saranno abbastanza macchinari per Città di Confine stessa.


Roland non spiegò loro le sue ragioni, perché non la vedeva soltanto dal punto di vista del Signore di Città di Confine. No, lui guardava anche quella prospettiva che gli avrebbe permesso di promuovere in velocità lo sviluppo industriale.


Era quasi impossibile raggiungere l'obiettivo di avanzamento del processo di industrializzazione da solo, nonostante possedesse le conoscenze moderne delle ultime generazioni.  Dopotutto la quantità che Città di Confine poteva sostenere era estremamente limitata. Anche se avesse prodotto un gran numero di prodotti industriali in quel momento, non ci sarebbe comunque stato nessuno ad acquistare da lui. Quindi, solo una soluzione gli restava disponibile, avrebbe dovuto lasciare che altre persone si unissero a lui nella rivoluzione, solo in questo modo, nuove potenti applicazioni si sarebbero propagate per tutto il Regno come un'onda.


Che cosa avrebbe ottenuto dalla vendita della macchina a vapore?


Un sufficiente quantitativo di denaro, un maggiore numero di nuovi lavori e anche un gruppo di lavoratori specializzati, e l'ultima era la parte più importante.


Era anche la ragione per il basso tasso di produzione di Roland.


Con la nuova abilità di Anna, la sua precedente e nuova efficienza di produzione erano ad anni luce di distanza l'una dall'altra. Fino a quando avesse avuto abbastanza materie prime, poteva tagliare una dozzina di macchine a vapore al giorno.


Questi prodotti, potevano essere facilmente venduti, ma quella sarebbe stata semplicemente la "vendita" della macchina.


Tuttavia, se voleva sviluppare l'industria, doveva implementare un gruppo specializzato responsabile per la produzione, assemblaggio e mantenimento della macchina a vapore. Il piano di Roland prevedeva la costruzione di un'industria con tutti gli strumenti necessari, come una macchina per alesatura, una piallatrice, una fresatrice e simili. L'intero processo di produzione della macchina a vapore avrebbe dovuto essere svolto solamente dalle mani di lavoratori comuni.


Inizialmente, c'era da aspettarsi che l'efficienza dell'industria fosse ancora bassa, e la qualità dei primi prodotti sarebbe stata troppo disgustosa da guardare, ma piano piano, tutto sarebbe rientrato sul giusto binario. Inoltre, con l'esperienza che Anna aveva guadagnato dal creare passo per passo tutto da sola, bastava solo che i lavoratori diventassero familiari con il processo e ci sarebbe stata la certezza che il prodotto avrebbe iniziato ad aumentare.


Il passo successivo sarebbe stato l'utilizzo dei profitti derivanti dalla vendita dei macchinari per l'espansione della scala di produzione e anche per la formazione di altri lavoratori. Allo stesso tempo, i lavoratori più vecchi, in possesso delle giuste competenze, avrebbero guadagnato la capacità di confezionare prodotti di una qualità maggiore, come treni a vapore, battelli a vapore e così via.


Per Roland non c'erano dubbi che sarebbe diventato un circolo virtuoso. Le persone a cui aveva venduto la macchina al vapore erano indirettamente creatrici di benefici per Città di Confine. Ad esempio, se le avessero usate per l'estrazione, avrebbero potuto ridurre i prezzi dei minerali; se le avessero usate per le spedizioni, avrebbero promosso i commerci se fossero state usate per la filatura e tessitura, avrebbero potuto colmare le proprie mancanze.


Roland era già impaziente di vedere come la nuova macchina a vapore si sarebbe diffusa in tutta la nazione e tutte queste macchine sarebbero state prodotte a Città di Confine. E una volta che fosse riuscito a unificare l'intero Regno di Graycastle sarebbe riuscito a risparmiare molto tempo e lavoro.


Dopo essere riuscito a trattare per un ordine talmente grande, e dopo avere trovato un modo per vedere i suoi prodotti industriali, Roland si sarebbe dovuto sentire euforico, ma non riusciva a trovare alcuna traccia di felicità in sé.


“Tutto si è sistemato per il meglio, perché hai ancora una faccia così dura?” lo prese in giro Usignolo sedendosi su un lato del tavolo con in mano il pesce essiccato. “Ti preoccupa ancora la Chiesa?”


Quando Pergamena non era nei paraggi il comportamento di Usignolo diventava sempre molto più confidenziale. Le sue posizioni abituali erano stare seduta su un lato della scrivania o sdraiata sul divano. Per gli altri Signori, delle azioni simili sarebbero state considerate un'offesa, ma Roland si accorse che non gli importava tanto quanto avrebbe pensato e Usignolo ne era palesemente a conoscenza.


“Mi chiedo spesso perché la Chiesa abbia scelto di supportare Garcia e me nella lotta al trono, ma adesso credo di stare iniziando a capirlo. Se il mio presentimento è giusto, temo che anche Timothy abbia ricevuto un invito dalla Chiesa”.  Roland corrucciò il viso.


Insieme all'accordo commerciale, Margaret gli aveva anche portato delle nuove informazioni che aveva raccolto nei Quattro Regni. Una delle cose che sorprese di più Roland fu sapere che la Chiesa aveva attaccato e conquistato il Regno dell'Eterno Inverno. Se la mercante aveva ragione, in quel preciso momento sarebbe stata impegnata a organizzare gli ultimi preparativi prima dell'attacco al Regno di Wolfsheart. La notizia aveva colpito Roland come un fulmine a ciel sereno. Sin da quel momento aveva girato e rigirato l'informazione nella sua testa ancora e ancora, formando lentamente un'immagine ricolma di cattivi presagi.


"Perché dovrebbero supportare tutti e tre allo stesso tempo nella lotta al trono?”


“Non si chiama supporto, piuttosto è consumo”. Roland scosse la testa, " Alla Chiesa non importa se la guerra si propaga in tutto il paese, anzi, gioiranno nel vedere numerose lotte interne al Regno di Graycastle. E la possibilità che i loro fedeli possano essere coinvolti nella guerra, non li tocca minimamente. Il Regno di Graycastle non è tanto debole quanto quello dell'Eterno Inverno. Con il suo vasto territorio e l'estesa popolazione, se volessero prenderlo con la forza, perderebbero molto del loro potere militare. Tuttavia, aiutandoci a ucciderci l'un l'altro, devono pagare solo un piccolo prezzo per prendere l'intero Regno. Non importa quanti credenti gli resteranno. Dopotutto la Chiesa vuole costruire il suo Regno. "Quelle pillole… non erano altro che una trappola ben preparata”.


L'emissione dell'ordine di lotta per il trono di Wimbledon III, è equivalso a dare alla Chiesa il via libera per imporre la situazione. Dopo che il Regno di Graycastle, i Regni di Wolfsheart e dell'Eterno Inverno sono stati conquistati, il Regno dell'Alba non sarebbe durato ancora a lungo, ma sarebbe caduto in fretta. Il vero scopo della Chiesa era verosimilmente la riunificazione dei Quattro Regni. Considerando quanto fosse lento lo scambio di informazioni in questa epoca, e l'indifferenza delle persone alla politica, è possibile che avrebbero visto la verità e ascoltato gli avvertimenti solo quando sarebbe stato troppo tardi.


Ed ecco il motivo per cui si sentiva così ansioso.


In quel momento non c'era nessuna base per loro per costruire un fronte unito e non poteva sperare che la nobiltà del Regno di Graycastle si precipitasse in loro soccorso, dopo avere sentito questa sua fantastica storiella. Piuttosto, li avrebbe spinti verso la Chiesa e sarebbero diventati la sua ultima linea di difesa. Dunque, se Roland voleva fermarli, poteva contare quasi certamente solo sulle truppe dei Territori Occidentali.


“Hai comunque quelle nuove armi e l'Armata dei Giudici non è molto più forte dei cavalieri normali. Non credo che possano vincere contro di te”.


Roland ricordava ancora chiaramente il periodo in cui la Chiesa era un terribile mostro per Usignolo, la fonte di una paura infinita. Eppure adesso era così piena di fiducia in sé stessa che fu quasi una sorpresa.


Riuscì comunque a farle un sorriso rassicurante, ma dentro poteva solo sospirare. Non sarebbe stato difficile per Anna fare i Revolver, ma c'era ancora una grande differenza tra la produzione di un prototipo e la produzione di massa di qualcosa. Lo scatto del grilletto e il ruotare automatico del tamburo mostravano entrambi buone rese. Ma fino a quando non fossero riusciti a risolvere il problema di come sparare le pallottole, queste nuove armi non avrebbero avuto un vero valore. In assenza di mercurio, o nitrato mercurico, avrebbe dovuto utilizzare altri materiali come base.


"Con un po' di fortuna, la guardia che ho inviato nella Città Rossa tornerà con delle buone notizie" pensò Roland.


Proprio in quel momento,  quando aveva recuperato lo stesso entusiasmo del giorno prima, Fulmine, che avrebbe dovuto essere impegnata a portare a termine il suo allenamento giornaliero, entro nell'ufficio e portò un messaggio inaspettato. La bandiera che sventolava nel lato orientale di Città di Confine, vicino alla foresta era stato rimpiazzato da una bandiera blu.


Secondo il sistema segreto di informazione, la bandiera blu indicava che una nuova strega era arrivata a Città di Confine.






Thea 
                                


                                



