---
weight: 1560
title: Capitolo 156- Unendo i pezzi
pubDate: 2025-08-07T11:37:50.898Z
tags:
    - rtw
---










Theo salì su per una collinetta da cui riuscì a vedere vagamente Città di Confine e anche il profilo del Castello.


“Finalmente sono tornato” Prima, per raggiungere Città d’Argento ci aveva messo mezzo mese, ma per il ritorno bastavano sette giorni, per la maggior parte passati sulla strada tra Città d’Argento e Città Acqua Rossa. Anche se non sembrava che a Cenere importasse, Theo scelse percorsi poco battuti, per ridurre le probabilità di essere catturati dalla Chiesa.


Cenere era il nome che gli era stato riferito, ma anche dopo tutto quel tempo Theo non sapeva se lei si chiamasse davvero così. Durante il viaggio era sempre vestita con un mantello nero e portava sulla schiena una grande spada avvolta in vestiti.


I lunghi capelli neri erano legati in una semplice coda, che le arrivava fino alla vita. Che fossero a cavallo oppure in barca, raramente si concentrava su Theo. Camminava sempre davanti da sola, osservando il paesaggio circostante. Probabilmente per lei quel viaggio a Città di Confine era sono una passeggiata rilassante, una sorta di giro turistico.


A volte Theo dubitava del suo stesso giudizio, lei era davvero un soldato? Sarebbe potuta facilmente inciampare nel mantello che indossava, e tenere i capelli così lunghi equivaleva a mostrare un mucchio di falle nella difesa. Inoltre, dall’inizio del loro viaggio Cenere non sembrava essere preoccupata dal fatto di mostrargli le spalle, anzi la parte del suo corpo che Theo vedeva più spesso era la schiena.


Non credeva che le streghe potessero fidarsi così velocemente degli altri, magari era così fiduciosa delle sue capacità che nemmeno una Pietra della Vendetta Divina sarebbe stata una minaccia.


Theo camminò attorno alla collina, trovando presto il suo obiettivo: un pennone con appesa una bandiera rossa.


Andò al pennone e scavò nel fango, tirando fuori un fagotto. Al suo interno c’era piegata una bandiera blu, che usò per sostituire quella rossa. Poi si sedette a terra e unì le mani.


“È tutto qui quello che devi fare?” chiese Cenere.


“Così mi hanno detto.” Theo si asciugò il sudore che gli era comparso sulla fronte. “Vai ai piedi della collina a nordest della città. Lì, segui la scia della pietra finché non trovi un’asta portabandiera. Quando arrivi al palo, devi solo sostituire la bandiera appesa con quella blu che trovi seppellita là accanto. Vedremo la bandiera e arriveremo da te, quindi da quel momento in poi devi solo aspettare che arriviamo.”


Cenere annuì e iniziò a cercare un posto relativamente pulito dove sedersi, poi tese la mano a Theo: “Mangia.”


“Uh…aspetta!” Theo aprì lo zaino e prese un pezzo di carne essiccata. Lo spezzò e ne mangiò un pezzo, dando il resto a Cenere.


Theo sospirò quando vide la strega mettere la carne nella sua piccola bocca e iniziare a masticarla. Chi avrebbe pensato che oltre alla spada non avesse addosso il becco di un quattrino? Pur essendo così al verde, aveva avuto il coraggio di pavoneggiarsi durante il loro ritorno a Città di Confine. Per tutto il tragitto aveva pagato lui alloggi e pasti. Le camere nelle locande dovevano essere singole e con letti di qualità, e quando mangiavano doveva sempre essere carne, cibo essiccato o da asporto. In più, doveva sempre mangiare lui la prima parte prima che lei mangiasse la propria metà.


Probabilmente a eccezione di quando scendeva in campo, era una persona molto cauta.


Comunque, non sarebbe stato ancora più prudente prepararsi il cibo da sola?


“Volevi sempre sapere dove stessimo andando: dall’altra parte del canale.” Dopo aver ingoiato la carne, Cenere disse: “Non so se hai già sentito le voci riguardo ai Fiordi, ma ci sono tantissime isole lì. Alcune sono molto pericolose, e quindi poco popolose. Ci stabiliremo su una di quelle isole e costruiremo case che apparterranno solamente alle streghe.”


Theo era stupito; tutte le volte che aveva provato a chiederle qualcosa, lei era restata in silenzio, quindi perché ora aveva preso l’iniziativa e aveva tirato fuori da sola l’argomento?


“Sei sorpreso? Ti chiedi come mai non ne abbia mai palato prima?”


Cenere iniziò seria a spiegare: “C’era la possibilità che mi stessi mentendo, che la notte fingessi di dormire per poi correre ad avvisare la Chiesa. Ma ormai le ragazze dovrebbero essere a metà strada, dovrebbero essere già salite sul traghetto mercantile per i Fiordi. Quindi se anche informassi la Chiesa ora, non sarebbero capaci di fermarle. E poi sono venuta qui per prendere le altre streghe dell’Associazione delle Streghe Alleate e portarle con me, quindi prima o poi ti sarebbe giunta la notizia, perciò era inutile continuare a nasconderlo.”


“Anche se ti ho portata a Città di Confine, non riesci ancora a eliminare la possibilità che sia un bugiardo…”


“Sì, è vero” disse Cenere, scandendo ogni parola, “Ma alla fine se non incontreremo altre streghe, tu morirai qui, insieme a tutti quelli che vogliono fare del male a noi streghe.”


“Va bene” Theo fece un respiro profondo. “Posso farti altre domande?”


Cenere ci pensò per un attimo, “Certo, ma non posso garantire che risponderò.”


“Vieni dal Regno di Graycastle? Non ho mai visto occhi come i tuoi prima d’ora.” Decise per prima cosa a chiederle delle sue origini. Non doveva essere un argomento delicato e avrebbe potuto renderla meno sospettosa.


“Sono nata nel Regno dell’Eterno Inverno, ma questo non ha niente a che fare con il colore dei miei occhi. Nel momento in cui sono diventata una strega, sono diventati così come li vedi ora.”


“Regno dell’Eterno Inverno? C’è molta strada da fare tra il tuo Regno e il Regno di Graycastle. Ci sono pure altri due Regni in mezzo, come sei arrivata a Città d’Argento?”


“Da piccola sono stata venduta alla Chiesa, e poi…” fece una pausa. “Ho vagato dal monastero della vecchia Città Santa fino al Regno di Graycastle. Finché non l’ho incontrata e posto fine alla mia vita da vagabonda.“


“Chi?” chiese curioso Theo.


“Tilly Wimbledon,” rispose Cenere, e d’un tratto la sua espressione si fece dolce. “Mi ha presa con sé.”


Alla guardia iniziò a battere forte il cuore. Quando prima l’aveva sentita pronunciare il nome di Tilly, non aveva pensato che si trattasse di una persona importante. Ma ora che aveva aggiunto ‘Wimbledon’, cambiava tutto. Tilly Wimbledon era sorella di Roland Wimbledon, la Quinta Principessa del Regno di Graycastle. Quindi, nel fare la successiva domanda gli tremò la voce. “Lei…lei è il tuo leader?”


“Leader?” Cenere annuì. “Per me è questo e anche molto altro; è la persona più importante per me…qualcuno che non potrà mai essere sostituito.”


Quando si fece buio, i due accesero un falò.


Cenere estrasse la spada tirandola un po’ fuori dal fodero per far vedere che il lato della lama era simile in larghezza alla sua cintura e che era coperto dai segni lasciati dai precedenti scontri. La spada grigiastra non era affilata come le solite spade, e il suo peso da solo era abbastanza per schiacciare una persona. Per molti solo sollevarla sarebbe stato un problema, ma nelle sue mani sembrava estremamente leggera.


“Quanti fabbri ha derubato per ottenere abbastanza materiale per forgiare una spada come questa?” Se il Principe e le sue streghe tardano ancora un po’ è estremamente probabile che io diventi la prossima vittima di quella spada.”


“Ho saputo che anche il Signore di Città di Confine è uno… Wimbledon,” decise di cercare qualcosa di cui parlare. Altrimenti l’attesa gli sarebbe parsa infinita.


“Roland Wimbledon,” mormorò lei, “l’ho già incontrato.”


“Cosa?” Theo rimase a bocca aperta.


“Mi sono rifugiata da Tilly e ho iniziato a farle da guardia a palazzo. Quindi ovviamente c’era occasione di incontrare i suoi fratelli e sorelle.” Cenere sembrava conoscere bene il Quarto Principe” incompetente, arrogante, senza educazione né capacità. Difficile credere che fosse il fratello di Tilly. E poi… riguardo a certe cose non mancava di coraggio.”


Alla fine della frase il suo tono si era fatto più tagliente.


Theo non riuscì a trattenere un brivido. Aveva sentito varie voci sul precedente comportamento del Principe. Per esempio che si vantava sempre, amava tramare in modo astuto e gli piaceva molestare le domestiche altrui. Anche se non aveva mai usato violenza o minacce, era difficile opporre resistenza a qualcuno nella sua posizione. Lui di sicuro…


A quel punto, Cenere si alzò in piedi di scatto, lo sguardo fisso in direzione della strada. “È arrivato qualcuno, e non è solo.”


Theo seguì il suo sguardo e lentamente mise a fuoco le figure che apparivano dall’oscurità della notte. A guidarli era la strega incaricata personalmente della sicurezza del Principe. Usignolo.


 


Merges
                                


                                



