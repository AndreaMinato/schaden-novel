---
weight: 1590
title: Capitolo 159-  La persuasione più potente
pubDate: 2025-08-07T11:37:50.898Z
tags:
    - rtw
---






Prima che Roland accettasse di incontrare Cenere, aveva già sentito tutta la conversazione tra lei e Wendy.


Non si aspettava che Tilly Wimbledon, da tempo scomparsa, si sarebbe d’un tratto messa a capo di un’altra associazione di streghe. Non solo: aveva allestito tutto quanto proprio sotto ai loro occhi. No, aveva addirittura riunito la maggior parte delle streghe del Regno. E, cosa ancora più irritante, voleva mettere le mani sul suo territorio.


Secondo le informazioni raccolte da Usignolo, la strega davanti a lui era di tipo straordinario, la sua abilità molto probabilmente era tra quelle da combattimento.


Ogni strega di tipo straordinario doveva essere trattata con la massima cura. Pertanto, quando Roland si trovò con Cenere in ufficio, aveva sia Anna al suo fianco che Usignolo nascosta nella sua nebbia. Anna aveva sistemato sul tavolo diversi fuocherelli neri, completamente invisibili a occhio nudo. Tagliavano l’area tra le due pareti. Se Cenere avesse osato correre verso di lui, sarebbe stata tagliata a pezzetti.


Cenere era una straordinaria, ancora non indossava la Pietra Divina della Vendetta, ma appena ne avesse avuta una avrebbe mostrato tutto il suo potere distruttivo. Per fortuna quelle pietre erano odiate da quasi tutte le streghe, probabilmente stava tenendo in considerazione anche questo fatto. Cenere non si era portata pietre visto che era lì per conquistare le streghe di Città di Confine.


“Le tue streghe? Non essere arrogante, sono persone anche loro, non beni di tua proprietà!” esclamò Cenere freddamente.


Roland rimase scioccato da quelle parole inaspettate. Era la prima volta che si sentiva sconfitto in un duello verbale. Si era abituato a chiamarle ‘mie’, ma ora aveva affrontato una critica democratica e questo fatto l’aveva lasciato estremamente imbarazzato. Anche se in realtà le sue parole erano adatte alle usanze dell’epoca; tutte le persone e le cose entro i terreni di un Signore erano di sua proprietà, quindi definirle sue non comportava problemi. Ma se l’avesse fatto notare a Usignolo e Anna, avrebbe solo dimostrato di avere un basso quoziente intellettivo, e sarebbe caduto in una trappola tesa apposta per lui.


Quindi si limitò a tossire e provare a dare alla conversazione una piega più favorevole per lui: “Non ho mai pensato a loro in quei termini, restano in città solo perché è ciò che vogliono. Ma devo ammettere che secondo me per loro questo è il miglior posto dove poter vivere liberamente. Riguardo ai fiordi, oltre al fatto che il viaggio in sé sarebbe molto pericoloso, attraversare tutto il Regno…oltre a questo i Fiordi hanno un clima imprevedibile, possono sempre arrivare tsunami o tempeste perenni. È semplicemente un pessimo posto per vivere.”


“Ma lì, almeno, il potere della Chiesa è ridotto al minimo. Inoltre, le streghe possono affidarsi ai loro poteri per modificare le case e renderle resistenti alle catastrofi naturali. Ma in nessun modo si possono proteggere dalla Pietra Divina della Vendetta, per non parlare dell’Armata della Punizione Divina.” Cenere aveva ribattuto senza pietà. “Hai idea di quanto sia stato stupido quello che hai fatto? Diffondere la notizia delle tue streghe porterà solo a una visita da parte della Chiesa.”


“Con tutto il rispetto, non hai modo di vincere contro l’Armata della Punizione Divina. Ora la cosa migliore sarebbe che tu lasciassi andar via le streghe da questo territorio, così da evitare la tragedia che stai richiamando con le tue azioni.”


Roland l’aveva già sentita parlare con Wendy dell’Armata della Punizione Divina, quindi sapeva che usare la forza per convincerla avrebbe funzionato molto meglio delle parole. Certo, avrebbe anche potuto ignorare Cenere, ma così avrebbe rinunciato a battersi per le streghe sotto l’influenza di Tilly. Quindi, anche se aveva poche speranze di raggiungere il suo obiettivo, voleva ugualmente fare un tentativo.


“Sei in grado di combattere contemporaneamente contro più soldati dell’Armata della Punizione Divina?” chiese Roland.


Cenere si fece perplessa, alla fine allungò tre dita: “Sono in grado di sconfiggere tre soldati.”


“Allora combattiamo.” Roland si raddrizzò sulla sedia e divenne serio. “Lascia che questa prova ti dimostri se sono in grado di vincere contro l’Armata.”


“Cosa intendi?” Cenere si stupì, finalmente la sua gelida espressione si sciolse un pochino.


“Un test equilibrato, una battaglia uno contro uno.” rispose lui, sottolineando ogni parola.“Se riesco a batterti, devi accettare che ho le capacità per resistere alla Chiesa.”


“Tu e io? O… vuoi farti sostituire da una strega?”


“Ovviamente non sarà contro di me, ma non sarà nemmeno contro una strega. I soldati dell’Armata della Punizione Divina indosseranno tutti una Pietra Divina della Vendetta.” Roland sorrise. “Il tuo avversario sarà un normale cavaliere.”


Anche se si rammaricava di non poter partecipare di persona, lei era una strega dalla forza militare straordinaria; dalla descrizione che aveva sentito da Wendy, da sola era riuscita a farsi strada per un intero monastero, e alla fine scappare dai soldati dell’Armata che la inseguivano.


Anche a mani nude o con una spada di legno, restava una strega straordinariamente letale. L’efficacia dei revolver era ancora sconosciuta. Per sicurezza, aveva deciso di dare quel compito a Carter. Roland l’avrebbe anche affrontata di persona, se solo avesse potuto ottenere un AK47.


“Un normale cavaliere…” Cenere si incupì nuovamente, tornando alla sua solita espressione di indifferenza. “Se vincerò, lascerai che le streghe mi seguano?”


“Ovviamente no, d’altronde tu non puoi offrirmi lo stesso in cambio. Se vincessi io, non andresti da Tilly per portare tutte le sue streghe qui, no?”


“Allora qui è il senso del duello che suggerisci?”


“L’ho già detto, non è un duello, è un test.” Roland la corresse, “Il senso sta nel fatto che capirai che non sono impotente di fronte al potere della Chiesa. In più, quando andrai ai Fiordi ti ricorderai che fuori di lì ci sono anche i Territori Occidentali, e precisamente Città di Confine, a fornire alle streghe un posto dove vivere. Ovviamente, se vincerai, potrebbe essere che Wendy provi a convincere le altre, il che ti sarebbe di grande aiuto.”


“Non perderò.” dichiarò Cenere. “E adesso chiama il tuo Cavaliere.”


“Non ora. Terremo il test tra una settimana. Devo fare i preparativi necessari, fino ad allora puoi girare liberamente per il castello. Vedi com’è vivere a Città di Confine con le altre streghe. E se ti piace la vita di città, potresti addirittura cambiare opinione senza che lottiamo.”


Cenere lanciò una lunga occhiata gelida a Roland, poi annuì. “Hai ragione, forse non dovrò aspettare una settimana. Cambieranno idea prima, e verranno via dalla città insieme a me.”


Roland per tutta risposta si strinse nelle spalle.


Quando lei fu quasi sulla soglia, la chiamò di nuovo: “Aspetta…può essere che ti abbia già vista da qualche parte?”


Pur essendo certo di non aver mai visto la sua faccia prima, osservando il suo portamento le sembrò di conoscerla. A Roland venne in mente un senso di familiarità che lo riportava…al tempo in cui viveva al Palazzo del Re.


“Le tue guardie non ti hanno informato?”Cenere non lo guardò nemmeno. “Se quella volta Tilly non mi avesse fermata, temo che ora avresti solo la mano sinistra.”


Nell’istante in cui si chiuse la porta, Usignolo comparve davanti a lui, e con voce tagliente gli chiese: “Le hai toccato il culo?”


“Cosa?” Roland era stupito.“Non ricordo di averla mai vista a palazzo, cosa intendi con ‘toccato’?”


Usignolo gli lanciò un’occhiata di disapprovazione. “C’è stata Tyre…al diavolo! Anche se ho toccato davvero il culo alla cameriera, se rispondessi a questa domanda ho paura che mostrerei dei difetti,…inoltre cosa c’è di male nel provare le cose con le proprie mani!? Dopotutto anche tu sbirci senza che per me sia un problema!”


“Hehe,” Anna si intromise nella conversazione. “Sei sicuro che Carter la possa battere? Se fallisce, la cosa potrebbe avere effetto sulla fiducia che le altre streghe ripongono in te.”


“Per fortuna sembra che Anna sia ancora calma”, constatò Roland con sollievo. “Anche se le streghe straordinarie non subiscono gli effetti della Pietra, devono lottare contro il loro stesso corpo. Se paragonato con la velocità delle armi da fuoco, i limiti del corpo sono troppo grandi, penso che abbiamo almeno il 70% di probabilità di vincere.”


“Ma per questo devo finire lo sviluppo delle munizioni entro la prossima settimana”, pensò Roland.










Merges
                                


                                



