---
weight: 163
title: Capitolo 163- Maggie la Strega
pubDate: 2025-08-07T11:37:50.899Z
tags:
    - rtw
---






Cenere sedeva in cima al castello aspettando l'arrivo del giorno della gara.


Nei giorni precedenti, i suoi tentativi di persuadere le altre streghe non avevano mostrato nessun progresso. La testardaggine delle streghe aveva ampiamente superato le sue aspettative, sia che si trattasse delle donne più grandi come Pergamena o delle più piccole come Lily. Tutte rifiutarono il suo invito. L'unica differenza tra loro era il modo e la ragione per la quale si rifiutavano.


Alcune scelsero di restare per Roland, mentre altre non volevano lasciare l'Associazione delle Streghe Alleate, ma alla fine le dieci streghe si unirono trasformandosi in pezzo di ferro indistruttibile. Per quanto riguarda Anna e Nana, che provenivano entrambe da Città di Confine, Cenere non si sentiva di provare a convincerle. Nello specifico, quando Cenere si trovava di fronte ad Anna, la magia che sentiva provenire da lei era completamente diversa da qualsiasi altra sensazione sentita prima. La sua magia sembrava essere dura come l'acciaio, ma allo stesso tempo aveva un elemento dolce e intenso. Era come se un muro impenetrabile la separasse da Cenere.


Tra le tante streghe che Tilly era stata in grado di reclutare, nessuna di loro le aveva mai dato la stessa sensazione. Dopo aver chiesto alle altre streghe, apprese che il modo di Anna di controllare la sua fiamma era in realtà unico. E comunque, come era possibile che nonostante la sua fiamma fosse invisibile, fosse possibile lo stesso percepire la presenza di una vera barriera? Cenere non riusciva a comprenderlo.


Città di Confine, rispetto alle altre città e villaggi che Cenere aveva visitato in passato, era molto differente. Se avesse dovuto spiegarlo a parole, avrebbe detto che sentiva come se la città fosse piena di vitalità, e che le persone qui sembravano avere un obiettivo per le loro giornate.


Dalla sua posizione in alto in cima al castello aveva una perfetta vista panoramica su tutta la città. Sembrava che in quel momento il flusso più fitto di persone si concentrasse nell'area destinata alle nuove case. Un’area quadrata era stata scelta per ospitare un nuovo quartiere all'interno del quale ogni casa era simile all’altra.


C'era un infinito via vai di carri che portavano nuovi lotti di mattoni dal nord della città, mentre gli scalpellini cominciavano a scavare le fondamenta per una dozzina di nuove case dalla forma simile. Poco dopo fu possibile procedere ad innalzare le pareti, tutto ciò venne fatto con sorprendente velocità. In un giorno, le mura avevano già raggiunto l'altezza di un bambino.


Guardando in direzione nord-est, Cenere vedeva salire continuamente del fumo. Il fumo non proveniva da un incendio nella montagna, ma proveniva invece dalle fornaci dedicate ai mattoni. In particolare erano state erette molte torri in mattoni che sembravano tutte, a primo impatto, una foresta di enormi alberi rossi in lontananza.


Guardando in direzione del fiume, da quando era qui, riusciva a vedere alcune delle tante barche a vela che arrivavano a Città di Confine ogni giorno. La gran parte di queste giungevano dalla Fortezza Longsong ed erano cariche di così tanti oggetti che la merce scaricata avrebbe potuto riempire l'intero cantiere navale.


Un gruppo di guardie pattugliava di continuo intorno al piazzale mentre teneva in mano quelle strane picche di legno. A differenza delle guardie di qualche altro presidio cittadino, non camminavano in modo fiacco per un po' per poi sparire e trovare un luogo in cui fare un pisolino. No, marciavano sempre in linea dritta, muovendosi tra il molo e il piazzale, e a volte si facevano avanti per aiutare a scaricare le barche, Cenere non ricordava di essere mai stata testimone una scena simile prima.


Che tipo di incantesimo aveva usato Ronald Wimbledon per dare a queste persone così tanto entusiasmo per costruire questa nuova città in una terra così arida e desolata?


Proprio in quel momento, Cenere sentì un forte suono gugu provenire da uno stormo di uccelli. Sollevò la testa e vide un grosso colombo che cadeva dal cielo e che infine si fermò sulla sua spalla.


“Finalmente, ti ho trovata" disse la colomba a fianco della sua guancia.


“Ti ha mandato Tilly?" Cenere prese dalla sua tasca dei chicchi di grano e li lanciò sul tetto.


Il colombo vi si precipitò, prima di realizzare immediatamente: "Non sono un uccello, grr!"


“Dopo che sarai tornata umano possiamo parlare di nuovo."


“Ok. ”guu”, quando la voce svanì, le piume del colombo si allungarono improvvisamente, e dai loro spazi si liberò una luce bianca. La sua testa si alzò, seguita dalla rapida espansione del suo corpo. Simultaneamente, le sue piume cominciarono a restringersi trasformandosi in un fascio di lunghi capelli bianchi.


Non importava quante volte avesse visto questa scena, Cenere ne restava sempre incantata. L'abilità da strega di Maggie, che le permetteva di trasformarsi in diversi tipi di volatili, tralasciando il problema che nella sua forma da uccello fosse piuttosto grassa, era un'abilità affascinante e meravigliosa. Avrebbe addirittura desiderato avere l'abilità di Maggie, piuttosto che essere un tipo di strega straordinario che non doveva temere il potere della Pietra divina della Vendetta. Era molto più desiderosa di avere l'abilità di viaggiare da un luogo ad un altro. Con questa abilità, se avesse desiderato vedere Tilly, sarebbe potuta andarci immediatamente, non importa dove fosse Tilly  in quel momento.


“Anche con la traccia che ho seguito, non è stato comunque semplice individuare la tua posizione, ah", tutto il corpo di Maggie tremava come se si stesse asciugando le piume, "La distanza era talmente grande che la mia pietra magica non è riuscita nemmeno a percepire le fluttuazioni magiche che provenivano dal tuo simbolo. Fortunatamente, Ombra è riuscita comunque ad individuare la tua posizione approssimativa. Quando ho sorvolato la Montagna del drago caduto, la pietra magica mi ha finalmente reagito."


Oltre ai suoi distintivi capelli bianchi, la sua caratteristica più degna di nota era la sua bassa statura. Era un’adulta, ma raggiungeva solo il bacino di Cenere, e aveva lo stesso aspetto di una ragazzina. I suoi capelli sciolti ricoprivano quasi tutto il suo corpo.


“Tilly è arrivata sana e salva ai Fiordi?" Cenere si sedette e diede dei colpetti alle tegole accanto a sé. L'altra, proprio come un uccello, obbedì e si avvicinò.


“Ha preso l'Imperatrice del Mare e ha fatto un viaggio sicuro, ma durante il secondo, è giunto un forte vento dal nord e ha spinto la nave contro la costa, fortunatamente nessuna strega è rimasta uccisa. La terza e la quarta nave sono ancora in mare; nel momento in cui ho saputo del tuo viaggio sono venuta a trovarti."


“Molto bene." Cenere si sentì finalmente sollevata, anche se era rimasta disgustata alla vista della faccia del Principe, una delle cose che aveva detto non era sbagliata. Aveva ragione del fatto che il viaggio dal Regno di Graycastle ai Fiordi sarebbe stato pieno di pericoli. Il tempo in mare poteva variare molto più rapidamente rispetto alla terra ferma, e allo stesso tempo, poteva anche essere più violento. Quello che poco prima poteva essere un cielo completamente blu accompagnato da piacevoli brezze, poteva trasformarsi in una tempesta in un batter d'occhio. Per combattere contro le potenti onde, il suo straordinario potere risultava insignificante.


“Dite entrambi la stessa cosa" Continuò Maggie: "Ombra ha affermato che non sei tornata insieme a loro perché volevi reclutare delle nuove streghe da Città di Confine. Invece che chiedere più dettagli, la Signora Tilly ha detto solo "Va bene". Si fermò e si guardò intorno: "Le nuove compagne, chi sono?"


“Non vogliono andarsene" Cenere sospirò con rimpianto e cominciò a ripetere la sua storia. "A differenza mia, sembrano credere al Signore di Città di Confine, che è il fratello di Tilly."


“Lady Tilly era pronta ad accettarci, e ora anche suo fratello è disponibile ad accoglierci... ah, per me questo non è male, grr”, si inchinò "In quel caso, non dovresti già essere sulla strada verso i Fiordi? Senza il tuo aiuto, Lady Tilly non può cominciare il percorso di purificazione."


Cenere scosse la testa, "Devo ancora aspettare, andrò via subito dopo la fine del duello."


“Ma hai appena detto che anche se vincerai, l'altra parte non accetterebbe comunque la tua offerta." mormorò Maggie: "Allora perché devi completare questa prova?"


“Se c'è una sola possibilità, voglio comunque provare" rispose Cenere silenziosamente. "Il percorso di purificazione non ha un effetto immediato, ma se riesco a portare una strega con me, la forza di Tilly aumenterà sicuramente”.


“Beh" annuì Maggie: "In quel caso, starò qui e ti aspetterò così potremo tornare insieme, ma c'è ancora una cosa a cui devi fare attenzione. Quando ho sorvolato la Montagna del Drago Caduto, ho visto un gruppo di cavalieri sventolare la bandiera della Chiesa. Erano circa dieci."


“Non è un numero così elevato... Se stanno portando la loro bandiera significa che appartengono all'Armata dei Giudici" disse Cenere con tono freddo: "A parte Città di Confine, non penso ci sia un altro luogo qui vicino in cui la Chiesa vorrebbe mandare i suoi emissari. I loro nasi sono percettivi come quelli di un cane."


“E' tutto in ordine, terremo questa informazione per noi sin quando non avrò finito di sconfiggere per bene il loro cavaliere. Dopodiché, gli darò la notizia che la Chiesa si sta avvicinando. Roland Wimbledon dovrebbe finalmente rendersi conto che terribile errore ha commesso. Sarà fantastico.”






Dontcare




                                


                                



