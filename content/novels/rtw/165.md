---
weight: 165
title: Capitolo 165- Inseguimento
pubDate: 2025-08-07T11:37:50.899Z
tags:
    - rtw
---






Fulmine viaggiava avanti e indietro tra Città di Confine e le colline meridionali, mentre le pergamene che teneva in mano si stavano lentamente riempiendo.


Questo era l'ultimo incarico assegnatole, insieme a Soraya, doveva disegnare una mappa del Confine Occidentale.


Volando con Soraya, la quota a cui volava era significativamente ridotta, rendendole molto difficile il volo al di sopra della foresta. Dipingeva prima una bozza della topografia e in seguito con Soraya, disegnavano un'immagine più precisa. Usando la sua penna magica, la mappa risultava un panorama visto dall'alto, ogni dettaglio molto realistico.


Dopo aver riempito una pergamena, Fulmine si girava e tornava a Città di Confine. Oggi, dopo qualche mese di pratica, la sua velocità in volo era diventata sempre migliore. Secondo il metodo di calcolo insegnatole dal Principe Roland, la sua massima velocità in volo aveva quasi raggiunto i 120 chilometri orari. A questa velocità, il forte vento le rendeva quasi impossibile aprire gli occhi.


A causa di questo problema, Fulmine pensò di aver già raggiunto il suo limite, ma l’altro ieri, Sua Altezza Reale le diede un regalo. Una fascia fatta di pelle, con due anelli di bronzo avvolti al suo interno. Inserito all'interno degli anelli di bronzo c’era del vetro puro e trasparente, che le permetteva, per tutto il tempo in cui indossava la bandana, di essere protetta dal vento.


Sua Altezza Reale  aveva detto che questi occhiali erano chiamati "a prova di vento", e che erano in realtà molto semplici da produrre fondendo alcuni oggetti di vetro. Disse anche che indossando la fascia si assomigliava ancora di più ad un piccolo Ezreal.


Fulmine non sapeva chi questo Ezreal fosse, ma capì che anche se la fascia era solo fatta di vacchetta, anelli di bronzo e lenti di vetro, dietro doveva esserci stato un grande impegno per mettere insieme qualcosa del genere. Tutto il pezzo di cuoio aveva una struttura a doppio strato che permetteva di avvolgersi fermamente intorno agli anelli di rame. E anche per far sì che la fascia di pelle non le graffiasse la pelle, la fascia aveva qualcosa di simile alla fibbia di una cintura, grazie alla quale poteva regolare la misura. Osservandolo, non le dava l'impressione di qualcosa di fatto a caso...


S'innamorò subito di questo regalo, quasi al punto di volerlo indossare anche mentre dormiva. Ora, doveva solo metter su gli occhiali e poteva continuare a volare sempre più velocemente, senza più bisogno di preoccuparsi del fortissimo vento.


Non ci sarebbe voluto molto prima che Fulmine raggiungesse la città, aveva pianificato di tornare immediatamente al castello e consegnare la nuova mappa a Soraya, ma in quel preciso momento intravide con la coda dell'occhio una sagoma molto pallida passarle accanto improvvisamente.


Guardando di lato, Fulmine vide un piccione con le ali spiegate che planava in direzione della Fortezza Longsong. I piccioni non erano uccelli rari, ma questo era un po' diverso, era davvero troppo grande per essere un normale piccione, solo le ali sarebbero bastate a soddisfare il suo stomaco per un giorno intero.


Fulmine dovette ingoiare la propria saliva, ricordava il tempo in cui viveva ancora sulle isole e catturava a mani nude dei pesci volanti che arrostiva sul fuoco.


Ora, vivendo sotto il tetto di Sua Altezza, nonostante il cibo fosse molto abbondante, ma dovendo mangiare pane con burro e zuppa di funghi per mesi e mesi, il cibo per lei cominciava a diventare piuttosto insipido, quindi se fosse riuscita a catturare un piccione da arrostire...


Toccando il pacchetto di sale e pepe legato alla sua vita, prese la sua decisione.


Voltandosi, Fulmine volò dritta verso il piccione, che notò subito il tentativo dell’ospite indesiderato. Ripiegò immediatamente le ali, spingendosi verso il basso con l'intenzione apparente di inoltrarsi nella foresta per liberarsi dalla minacciosa cacciatrice.


Vedendo la scena davanti ai suoi occhi, Fulmine rimase scioccata, non avrebbe mai pensato che un piccione potesse essere così intelligente. Qualche secondo dopo, un grande sorriso si manifestò sul suo viso, e con un’improvvisa virata, seguì il piccione che si calava verso il basso. Poiché i mesi dei demoni erano già terminati, la ragazzina era fiduciosa che niente potesse sfuggire al suo sguardo.


In un primo momento il piccione saltellava sopra le cime degli alberi, ma un secondo più tardi si abbassò ancora di quota, entrando nella foresta e volando estremamente vicino al suolo. La distanza tra sé e la sua cacciatrice diventava sempre più corta, per quanto in fretta sbattesse le sue ali, non riusciva a seminare Fulmine.


La densa foresta si diradò, il sole splendeva di tanto in tanto attraverso i rami, trasformandosi in macchie alternate di luce ed ombra, sino a raggiungere un’area aperta. Lo spazio circostante diventò improvvisamente aperto e luminoso. Approfittando di quest'occasione, Fulmine spinse al massimo la sua velocità, agganciando il piccione da dietro e rotolando al suolo.


Il piccione lottò con forza, cercando di liberarsi dalle sue catene. Fulmine aveva già tirato fuori il pugnale, pronta a finire il gioco, ma all'ultimo secondo, il piccione aprì il becco, "Non farlo,guu! Aiutami guu!”


Lo shock della ragazza fu così forte che stava per lanciare via il suo coltello. Ma tornò immediatamente in sé e chiese: "Tu, sei una strega?"


Il piccione rispose annuendo.


“E io che pensavo di poter finalmente gustare qualcosa di diverso” Fulmine sospirò con rimorso, mettendo via il suo coltello. "Mi chiamo Fulmine, qual è il tuo nome?"


L'altra si espanse come una palla per poi trasformarsi nella sua forma umana: "Maggie, volevi davvero mangiare un uccello!" sì lamentò.


“Ne ho già mangiati un sacco." Fulmine sollevò semplicemente le spalle e porse la mano a Maggie per aiutarla ad alzarsi. All'improvviso, una perla saltò fuori dal seno di Maggie, rimbalzando due volte per terra, per poi finire in un piccolo buco. Quando Fulmine andò subito a raccoglierla per restituirla a Maggie, vide che la perla rossa dall'aspetto vitreo aveva incise delle strane lettere. Le sembravano molto familiari.


Con uno sguardo dubbioso, afferrò un laccio dal suo collo, e lentamente tirò fuori un pendente rosso scuro dal petto. Mettendole entrambe nelle sue mani per confrontarle, scoprì che il motivo era esattamente lo stesso.


“Cosa" lasciando di stucco Maggie che guardava dalle sue spalle. "Perché hai una traccia?"


“Una traccia... che cos'è?"


“Non sai che cos'è? Questa può reagire a una pietra magica, permettendo, a chi tiene la pietra, di individuare la tua posizione." Maggie si fermò improvvisamente: "No, perché dovrei dirtelo? Proprio ora hai tentato di mangiarmi!"


“Hai una pietra magica del genere?"


“Ce ne sono" Maggie annuì.


“Così puoi trovare la mia posizione?" chiese Fulmine curiosa.


“No, deve corrispondere alla pietra magica per essere in grado di individuare il marchio corrispondente". Rispose molto velocemente questa volta: "E solo noi streghe possiamo usarla. Ma se non lo sapevi, come sei riuscita ad averne una?".


“È stato mio padre a darmela" Fulmine restituì la perla a Maggie. "E tu?"


“Non te lo dico" rispose Maggie con riluttanza, ma poi fissò l'altra ragazza con curiosità. "Tu appartieni all'Associazione delle Streghe Alleate, Cenere mi ha detto che tu non vuoi lasciare Città di Confine."


“Appartieni allo stesso gruppo?" Fulmine arricciò le labbra con disprezzo: "Pensavo fossi una nuova strega attratta dalla voce. Noi streghe qui conduciamo una buona vita, perché dovremmo andarcene?"


“Perché è pericoloso ah, la Chiesa potrebbe venire qui in qualsiasi momento, e portare con sé il proprio esercito."


“Un esploratore non rinuncerà mai a qualcosa solo perché è pericoloso", Quando Fulmine parlava a voce alta, il suo viso diventava leggermente rosso Beh... la Torre di Pietra non conta. È solo una questione di tempo prima che io visiti ancora la rovina, e a quel punto dovrò essere la prima a entrare nei sotterranei.


“Inoltre, Sua Altezza Roland Wimbledon ha un sacco di invenzioni incredibili, se solo ne vedessi una, rimarresti subito attratta. Una di queste può  trasformare una palla grande quanto un pugno in un'arma, e quando qualcuno ne viene colpito, viene fatto in pezzi."


“Davvero? Puoi portarmi a vederle?" Esclamò Maggie incantata.


“Questo non accadrà, a meno che tu non ti unisca all'Unione delle Streghe e diventi una di noi”.


“Ma devo tornare con Cenere..." Maggie esitò.


“Allora puoi tornare più tardi, ah", Fulmine continuò le sue moine. "Qui puoi divertirti un sacco. Abbiamo delle macchine che si muovono da sole usando acqua riscaldata, ci sono anche armi che sono in grado di attaccare su una distanza di mille metri, ah... ti stai chiedendo quanto lontano siano mille metri? Nel complesso, è molto lontano, se guardi una persona da un chilometro di distanza, sembrerà più o meno avere la grandezza di un ramo d'albero".


Facendo un sacco di gesti con le mani e i piedi: "E ci sono tantissime possibilità in più di andare a giocare nella Foresta delle Ombre. Cose come colpire i favi delle api, raccogliere così tanti funghi da non riuscire a contarli tutti e cacciare uccelli e cinghiali sono tutte molte interessanti. Scuoiandoli e arrostendoli su un falò. Devi solo metterci un pizzico di sale e pepe e puoi assaporare e mangiare tutta la gustosa carne che avresti sempre voluto mangiare".


“Davvero?" Maggie non poté fare a meno di leccarsi le labbra.


“Perché dovrei mentirti”, Fulmine mise il braccio sulle spalle di Maggie, "Comunque, potremmo anche andare a cacciare un piccione ed arrostirlo, proprio in questo momento!".






Dontcare






Ciao a tutti ragazzi come avrete letto nel capitolo il nostro autore Er Mu parla di un certo Ezreal, così facendo ci spinge di nuovo a pensare che sia un grande conoscitore dei videogiochi, da "Brandicenere" di World of Warcraft" ora passiamo a parlare del leggendario personaggio di "League of Legends".
Ezreal è un leggendario esploratore di questo gioco. Ha esplorato alcuni luoghi abbandonati e remoti di Runeterra e durante una di queste spedizioni ha scoperto un amuleto dall'incredibile potere magico creato, grazie ad esso ora è diventato un vero e proprio eroe. Per saperne di più potete leggere la sua biografia nel https://universe.leagueoflegends.com/it_IT/story/champion/ezreal/ sito ufficiale. Abbiamo anche trovato due video su youtube che spero vi interesseranno. Il https://www.youtube.com/watch?v=rl-LA8hlYJE Primo e il https://www.youtube.com/watch?v=pvt9-wTb7rY Secondo.




                                



