---
weight: 1660
title: Capitolo 166- Alla vigilia della battaglia decisiva
pubDate: 2025-08-07T11:37:50.899Z
tags:
    - rtw
---






Nel quinto giorno successivo al loro accordo, Roland aveva finalmente preparato tutta la materia prima che gli occorreva per la produzione della nitrocellulosa.


All’inizio aveva commesso gravi errori con l’elettrolisi dell’acqua salata, voleva trarre vantaggio dai nastri di rame avanzati dalla produzione di proiettili di Anna e utilizzarli come elettrodi, ma il risultato finale fu che gli elettrodi si erano dissolti nell’acqua, dando vita alla possibilità di formare cloro durante l’elettrolisi. Con ciò, l’intera bacinella di acqua salata andò sprecata.


L’elettrolita era generalmente acqua salata satura, ma il problema era che il prezzo del sale, all’epoca, non era economico come quello del cavolo. Infatti, quando l’acqua si prosciugò, Roland scoprì che gli ioni rameici si erano mischiati all’acqua salata trasformando il tutto in spazzatura. Si sentì come se avesse buttato via ori reali invece che del semplice sale. Alla fine, riuscì a risolvere questo problema rimpiazzando gli elettrodi con il carbone.


Aggiungendo la soda caustica all’acqua bollente per rimuovere l’olio, ottenne una garza di cotone assorbente. Successivamente riportò la soda caustica avanzata al laboratorio chimico.


L’esterificazione della nitrocellulosa era il passo più importante nel processo produttivo, ma non sapeva esattamente come avrebbe potuto ottenerlo. Roland sapeva solo che avrebbe dovuto immergere la garza nell'acido miscelato e quando il processo di nitrificazione sarebbe stato completato, avrebbe potuto estrarla.


Non sapeva nulla né sulla percentuale di diluizione [*]  né sulla durata della reazione.


Così, in tale prospettiva, Roland ordinò a Kyle di formare dei gruppi ed effettuare degli esperimenti. Utilizzando delle clessidre per rispettare i limiti di tempo, i pezzi di garza di cotone vennero ripetutamente immersi nell’acido mescolato e sciacquati con dell’acqua. Nell’ultima fase vennero inzuppati in una soluzione di idrossido di sodio per rimuovere l’acido liquido in eccesso. In seguito, i prodotti ancora umidi vennero rispediti al castello, dove vennero asciugati all’aria da Wendy.


Il risultato fu che il miglior processo d’esterificazione si sarebbe potuto ottenere utilizzando l’acido fumante altamente concentrato, grazie al quale la maggior parte del prodotto sperimentale avrebbe potuto prendere fuoco velocemente. Alla fine, con la nitrocellulosa, si sarebbe potuto ottenere l’effetto migliore utilizzando la proporzione tra una quota di acido nitrico e due quote di acido solforico.


Quando venne finalmente calcolata la formula approssimativa, il laboratorio poté poi iniziare la produzione di massa e, subito dopo il completamento del processo d’immersione e risciacquo, il tutto venne portato via dal Primo Esercito.  Alla fine, persino il Capo Istruttore non sapeva con esattezza che cosa avessero prodotto.


La garza asciutta veniva tagliata dalle cameriere in minuscoli pezzi, grandi come un’unghia, che poi venivano conservati in scatole separate. Successivamente, i pezzi venivano mandati alla Miniera del Versante Settentrionale. Lì avrebbero completato l’ultima fase del caricamento.


In mancanza di macchine, il processo poteva compiersi solamente utilizzando la classica manodopera. Un gruppetto di guardie avrebbe dovuto sedersi, intingere la nitrocellulosa nel collante e premerla delicatamente sul fondo di ogni cartuccia, sigillando il foro d’accensione. Avrebbero poi dovuto versarci della polvere da sparo con un imbuto, compattandola per quanto possibile, ed assicurarsi che ogni cartuccia avesse della polvere da sparo ed un’equa porzione di propellente.


L’ultima fase consisteva nel piazzare la testata esplosiva sulla parte superiore della cartuccia. Le testate esplosive e le cartucce erano state fatte da Anna, che aveva dovuto garantire che potessero combaciare in maniera così perfetta da poter essere sigillate con solamente qualche delicato colpo di martello.


L’efficienza della produzione era estremamente bassa, in un giorno non erano stati nemmeno capaci di produrre più di 100 proiettili. Dunque, al sesto giorno, Carter poté finalmente iniziare ad usare la nuova arma. Dato che il corpo del Cavaliere Comandante aveva tutti i requisiti per essere un eccellente tiratore, la percentuale di obiettivi colpiti era notevolmente migliorata, dopo essersi esercitato ripetutamente negli ultimi giorni. Rispetto alla prestazione di cui aveva dato prova subito dopo che Roland gli aveva mostrato l’arma, era come la differenza tra il paradiso e la terra.


Dopo aver risolto i problemi legati alla munizione, Carter non dovette più utilizzare la sua vecchia strana posizione di tiro che consisteva nel dover sempre puntare la pistola verso il basso. Ora, fintantoché la sigillatura del collodio non si rompeva, il caricatore poteva facilmente essere tenuto pulito. E dato che era svariate volte più infiammabile della polvere nera, il rapido tasso di combustione era peraltro garantito.


Approfittando dell’ultimo giorno rimasto a disposizione, Roland permise a Carter di esercitarsi nell’estrazione rapida della pistola e persino nella sua abilità di sparare con due pistole in contemporanea. Il rinculo delle pistole calibro 12 era così forte che diventò rapidamente difficile garantire che il secondo sparo andasse a segno, mentre teneva la pistola con una sola mano. Ma nel piano di Roland, Carter avrebbe dovuto prima trattenersi, lasciando avvicinare Cenere per poi dare inizio al suo attacco a sorpresa.


Tenendo conto del fatto che Carter avrebbe portato con sé due pistole, durante il duello, la battaglia non si sarebbe mai trasformata in un combattimento ravvicinato. Con dieci proiettili, il suo successo sarebbe stato assicurato. Se l’avversario si fosse avvicinato troppo velocemente, Carter avrebbe potuto estrarre tempestivamente la sua seconda pistola. E considerando che l’arma di Cenere offriva un certo margine di difesa, Roland scelse deliberatamente i proiettili in acciaio non facilmente deformabili, incrementando la sua capacità di penetrazione, anziché utilizzare i proiettili con un alto effetto letale.


Con i limiti della tecnologia dell’epoca attuale, legata ai processi di fusione, la grande spada di Cenere, con ogni probabilità, era fatta di ghisa per esagerare la sua struttura senza apportare alcun miglioramento della qualità. Al contrario, ingombranti armi di ferro come quella non venivano in realtà completamente forgiate, il che comportava l’irregolare distribuzione interna delle sollecitazioni, per cui non poteva definirsi un ottimo scudo. Dal punto di vista di Roland, l’arma di Cenere poteva al massimo essere classificata come di qualità comune. Così, se il giorno successivo fosse stato fortunato, la possibilità di essere colpiti da dei proiettili rimbalzanti era molto bassa.


Se Cenere avesse voluto battere Carter, avrebbe dovuto prima ridurre la distanza, questo era un innato inconveniente delle armi bianche contro le armi da fuoco. Fintanto che le sue capacità visive non fossero state tanto esagerate da permetterle di seguire le curve balistiche permettendole di schivare istantaneamente i proiettili, la distanza di partenza sarebbe dovuta essere in realtà un divario insormontabile.


*


Maggie volò nella camera di Cenere solamente dopo che il cielo aveva già cominciato a diventare scuro.


“Perché stai tornando così tardi in questi ultimi giorni?” le chiese Cenere, dopo aver chiuso la finestra.


“Fulmine mi ha portato con sé a caccia di pennuti”. Quando Maggie ritornò alla sua forma umana, prese una coscia di pollo arrostita dalla sua tasca, riempendo immediatamente la stanza di un aroma traboccante. “Te ne ho lasciato un pezzo di proposito”.


“Ho già mangiato” Cenere scosse il capo. “Fulmine è una delle streghe dell’Associazione delle Streghe Alleate?”.


“Gooo” Maggie annuì freneticamente: “La sua abilità è simile alla mia, può anche librarsi nel cielo come me, ma la sua abilità è più semplice da utilizzare rispetto alla mia”. Fece una piccola pausa, poi chiese: “Sorella Cenere, insisti nel volerli battere? Penso… che non avranno mai davvero intenzione di venire con te, e vivono abbastanza bene qui”.


Cenere rimase sorpresa da quella domanda inaspettata e non rispose.


“Perché persino io voglio stare qui adesso, goo”. Maggie si sedette sul letto e disse egoisticamente: “Il letto è soffice e il cibo che ci viene dato è sontuoso. Ho notato che quando  è l’ora di pranzo il Signore fa appositamente posizionare un tavolo  in giardino, in modo tale da poter pranzare insieme alle streghe dopo il loro allenamento. Tutti ridono e chiacchierano, ed occasionalmente anche lui dice due parole. Sembra completamente diverso dagli altri aristocratici che ci odiano. Questo pomeriggio, Fulmine mi ha portato a giocare a Gwent con lei, è un gioco a cui si può giocare in due e mi hanno addirittura dato due deck. Sorella Cenere, vuoi giocare con me? Ti insegnerò”.


“No…” Cenere scosse il capo e fece un profondo respiro. Era a conoscenza delle alterazioni del comportamento di Maggie, avvenute durante quegli ultimi giorni, ma aveva realizzato solo adesso che anche le sue stesse convinzioni erano piuttosto confuse.


Negli ultimi tempi, la maggior parte delle streghe viveva nella paura, vivendo senza alcuno scopo, il loro unico obbiettivo era vivere una vita tranquilla e stabile. Lo stesso si poteva dire di Maggie. Prima di essere stata accettata da Tilly, viveva all’interno di un canneto di una casa di paglia, nei sobborghi di Città del Re. Proprio come un vero uccello, aveva passato le notti nelle fessure delle travi del tetto. Persino dopo che Tilly aveva deciso di attraversare i mari verso est, Maggie aveva continuato a girovagare, contattando quelle altre streghe che vivevano in clandestinità, senza mai fermarsi nemmeno una volta negli ultimi sei mesi. Molto probabilmente, stava sperimentando per la prima volta una vita di pace e tranquillità.


“Non era esattamente lo stesso per me? Dopo aver conosciuto Tilly, ho improvvisamente vissuto una vita che non avrei mai osato nemmeno sognare. Ma adesso, dopo essermi abituata ad una vita relativamente tranquilla a palazzo, ignoravo l’attrattiva di ciò che significa chiamare nuovamente un luogo “casa”, finalmente.  Agli occhi di quelle altre streghe, questo è un qualcosa che non hanno mai avuto prima. Ѐ logico che vogliano rimanere qui, per proteggere il loro territorio e tutti i sentimenti in esso contenuti.  Per me, questa è probabilmente anche la ragione per il quale voglio proteggere Tilly, in primis…


Se Roland Wimbledon facesse davvero quello che ha detto di voler fare, con la sua capacità di resistere all’ Armata della Punizione Divina, non c’è alcun dubbio che vivere a Città di Confine sarebbe una scelta migliore rispetto al viaggiare verso i Fiordi ed istituire un Regno delle Streghe in quella terra strana. Sembra proprio essere il luogo che i nostri cuori hanno sempre desiderato, ma alla fine, nessuno può davvero predire quanto dovranno soffrire.


Tuttavia, se lui sarà davvero incapace di resistere alla Chiesa, le altre streghe se ne andranno?”.


L’umore di Cenere si calmò improvvisamente.


Cambiando la prospettiva dei suoi pensieri: “Se Tilly non riuscisse a stabilirsi nei Fiordi, temo che sceglierei di stare al suo fianco, proteggendola sino all’ultimo istante. Avendola scelta come la persona che mi condurrà verso il mio destino, non la lascerò prima di averlo raggiunto”.


“Vivendo qui, sarai sempre sotto la minaccia della Chiesa, e se loro non saranno in grado di fermare l’Armata della Punizione Divina, la distruzione di Città di Confine sarà solo questione di tempo”.


Effettivamente, il test non era più necessario… ma Cenere aveva comunque deciso di proseguire, al fine di svegliarli e convalidare la sua tesi.


“E se loro riuscissero a fermarli?” borbottò Maggie.


“Lo spero anche io, dunque gli aiuterò a verificare questo punto”. La voce di Cenere cominciò a ridursi gradualmente.


Infine chiuse gli occhi, ora era pronta a dare il meglio di sé.




Haru




Ciao a tutti spero che i capitoli vi stiano piacendo stavolta torniamo a parlare di alchimia e chimica e come potete leggere si parla di percentuale di diluizione, per curiosità ci tengo a ricordarvi, m...informarvi o quel che è.. che in chimica questa percentuale viene chiamata " normalità". La normalità in chimica è una delle misure della concentrazione del soluto in una soluzione e più precisamente indica il numero di equivalenti di un soluto disciolto in un litro di soluzione. Spero di avervi incuriosito o ricordato una memoria sepolta, boh!


Vi ricordo comunque che se volete leggere un capitolo in più vi basta https://www.paypal.me/erialis donare.
                                


                                



