---
weight: 167
title: Capitolo 167- Vittoria
pubDate: 2025-08-07T11:37:50.900Z
tags:
    - rtw
---






Scelsero di tenere la competizione ai piedi delle mura occidentali della Città.


Quanto agli spettatori, oltre Roland, c’erano anche Ascia d’Acciaio, il Signor Pine, Brian e tutti i membri dell’Unione delle Streghe.


Più un piccione grasso, rannicchiato sul terreno, che guardava verso l’alto.


Per evitare di essere accidentalmente colpiti dai proiettili, chiunque volesse seguire il test doveva salire e sedersi sulle mura. Inoltre, i due combattenti, il Cavaliere Comandante Carter Landis e la strega straordinaria Cenere, avrebbero dovuto combattere vicino alle mura.


Carter non indossava più la vecchia pesante armatura da cavaliere, ma degli abiti di pelle che facilitavano i suoi movimenti. La sua cintura era persino dotata di due fondine su misura che gli permettevano di inserire separatamente una rivoltella ad entrambi i lati.


In aggiunta c’era anche un pugnale fissato orizzontalmente sulla sua schiena, che poteva essere utilizzato in caso di emergenza. Ma Roland aveva capito che, se Carter avesse dovuto ripiegare sull’utilizzo del pugnale durante la lotta contro una straordinaria, sarebbe stato meglio gettare la spugna.


Cenere continuava ad indossare sempre il solito abito, una toga nera copriva tutto il suo corpo, mentre i suoi capelli neri erano raccolti in una coda di cavallo che cadeva naturalmente alle sue spalle. In apparenza, ignorava completamente che quello sarebbe potuto essere un ulteriore punto debole per lei. L’unica differenza, rispetto al solito, era l’assenza dei panni che solitamente avvolgevano la sua grande spada, mostrando la sua lama marrone scuro che non rifletteva quasi nessuna luce.


Era esattamente come Roland si aspettava, la superficie della spada era totalmente irregolare, completamente diversa da un’arma contraffatta a regola d’arte. E a causa della mancata manutenzione, l’arma aveva già iniziato ad arrugginirsi nei punti in cui erano stati strappati via dei pezzi.


Entrambi misero piede sulla scena, con Carter che aggiustava costantemente la propria posizione, si avvicinarono fino a quando la distanza che li divideva non si aggirò intorno ai 15 metri. A quella distanza, durante i suoi allenamenti, avrebbe avuto una precisione di tiro di più dell’80%. Estraendo le due pistole dalle fondine, Carter controllò per l’ultima volta che non ci fossero dei problemi con i proiettili o le canne.


Roland ordinò ad Eco di riprodurre ed amplificare la sua voce: “Le regole del duello sono molto semplici:
• Non vi è permesso muovervi prima del segnale di partenza!
• Potete arrendervi in qualsiasi momento!
• A meno che uno di voi non riceva una ferita mortale, l’abilità di Nana sarà capace di rimettervi in sesto!
Ci sono domande?”.


Dopo aver atteso un momento e dopo aver visto che nessuno di loro aveva qualcosa da dire, Roland proseguì e disse: “Il duello avrà inizio quando suonerà la campanella!”.


Cenere valutò silenziosamente il suo avversario. Essendo una straordinaria, per la maggior parte del tempo, quando combatteva dava retta solamente al suo istinto. Inoltre, Tilly aveva fatto il possibile per farle prendere lezioni dai migliori maestri di scherma del palazzo, ma lei aveva sempre pensato che quelle abilità le sarebbero state poco utili.


Stavolta il suo avversario era il Cavaliere Comandante del Principe, ma contrariamente al suo rango, non possedeva una comune spada ed uno scudo, o un attrezzo per trafiggere, non indossava nemmeno la sua solita armatura. Le armi nelle sue mani erano molto strane, ma in base alla loro forma non potevano essere ritenute dei pugnali o qualsiasi altra arma utilizzata nei combattimenti ravvicinati. Questo significava che era rimasta una sola possibilità, dovevano essere simili a delle balestre a mano, ovvero delle sorprendenti armi a lungo raggio.


Le balestre non erano affatto una minaccia per una straordinaria, perlomeno questo era quello che aveva imparato dopo aver combattuto svariate battaglie. Visto che erano delle balestre a mano, poteva persino afferrare a mani nude le frecce volanti. Ma quando vide l’espressione sicura del Principe, capì che le armi nelle mani del suo avversario erano molto più che delle semplici ed ordinarie balestre.


Il suo istinto le diceva che avrebbe dovuto avvicinarsi al cavaliere al più presto possibile, piuttosto che aspettare un attacco esterno da parte del nemico. A causa di questo piano, persino prima dell’inizio del duello, Cenere conficcò la sua spada nel terreno, assumendo una posizione che non emanava alcuna minaccia. Di fatto, secondo lei, quella era la maniera più efficace per affrontare un avversario dotato di balestra.


In quel momento, il forte tintinnio della campanella risuonò dalla direzione delle mura.


Quasi contemporaneamente, Cenere afferrò con decisione l’elsa della spada, impiegando tutte le sue forze nello spostarla in avanti. Lanciò verso il cielo: terriccio, erba e persino ghiaia con la parte larga della lama, lasciando che il tutto schizzasse in direzione del cavaliere e formasse una barriera di sabbia tra di loro.


La reazione del Cavaliere Comandante fu molto rapida, un’esplosione di fuoco venne rilasciata dalle armi nelle sue mani, accompagnata da un immenso ruggito. Ma Cenere non vide nessuna freccia fuoriuscire dalle armi, questo significava o che non le aveva installate o che stavano arrivando ad una velocità troppo elevata per la sua vista. Cenere pensò che l’ultima opzione fosse molto più probabile rispetto alla prima, che poteva essere considerata uno stupido errore.


Sotto la copertura dello schermo di sabbia, Cenere iniziò la sua corsa. In un batter d’occhio, la distanza fra i due si ridusse di almeno la metà, mentre la barriera di sabbia non era ancora completamente atterrata al suolo. Molte persone avrebbero inconsciamente tentato di evitare di essere ricoperti di sporcizia volante, quindi, finché riusciva ad impedire che il nemico continuasse a sparare, Cenere aveva probabilmente già vinto.


Ma Carter mantenne la sua posizione. Ignorò completamente la sabbia che gli colpiva il volto, strizzando gli occhi mentre seguiva costantemente i movimenti della straordinaria con le sue armi, premendo ancora una volta i grilletti per lanciare un’altra esplosione di fuoco e ruggiti. Cenere si spostò di lato, come se fosse un riflesso condizionato, ma sino ad allora non aveva ancora visto nessuna freccia o proiettile venire verso di lei, ed anche il cavaliere non aveva ancora teso alcun arco né preparato la prossima freccia.


“Questa nuova arma potrebbe probabilmente essere avviata di continuo, ma dato che i primi due colpi hanno mancato il bersaglio, l’esito è già stato deciso!”.


Concludendo gli ultimi dieci passi in un batter d’occhio, era già apparsa di fronte al cavaliere, brandendo la sua spada verticalmente, puntando i piedi contro il suolo e preparandosi a schiantarla contro il cavaliere. Un tale impatto non avrebbe ucciso istantaneamente il suo avversario, ma sarebbe stato sufficiente a causargli un mancamento. Anche se fosse stato in grado di resistere, le ossa rotte nel suo torace gli avrebbero comunque fatto perdere la capacità di combattere.


Un attimo prima dell’impatto, Cenere poté sentire per la terza volta il rumore di un’esplosione, provenire dalla controparte. Dopodiché, un momento dopo, sentì come se la sua spada fosse stata colpita e il rumore di un qualcosa che si rompe. In seguito, la parte destra del suo addome si intorpidì all’improvviso, come se fosse stata duramente afferrata da qualcuno.


Quasi allo stesso tempo, tutto il suo corpo andò a sbattere contro il petto di Carter. Quest’ultimo venne scaraventato in aria, disegnando un arco, per poi scivolare a terra.


Sino a quel momento era stata in grado di ignorare totalmente la sua ferita, ma subito dopo, come se avesse ricevuto un colpo alla testa, un forte senso di vertigine si impadronì della sua mente all’improvviso. Fece due barcollanti passi in avanti, quasi cadendo a terra, come se la sua straordinaria magia fosse fuoriuscita dal suo corpo, come l’acqua da una fiaschetta rotta. I suoi arti divennero insopportabilmente pesanti.


Cenere dovette usare la sua spada per reggersi in piedi. L’iniziale sensazione di intorpidimento si trasformò in un dolore lancinante, come se le mancasse un pezzo di fianco. Guardando verso il basso, poteva persino vedere fuoriuscire le sue viscere. Impedì a sé stessa di cadere, mordendosi la lingua.


…


Agli occhi di Roland, l’intero corso del duello non era durato più a lungo di quattro o cinque secondi. Aveva visto come la strega straordinaria aveva gettato della terra verso Carter, mentre lui iniziava a lanciare il proprio assalto. Nel bel mezzo, Cenere aveva cambiato direzione, ma ormai si era già gravemente scontrata contro il corpo del cavaliere. Però, in questo piccolo lasso di tempo, Carter era comunque riuscito a sparare tre cariche di proiettili. Tutto questo andava ben oltre quello che Roland avrebbe ritenuto possibile.


“Se avessi dovuto affrontare il veloce avvicinamento di Cenere, ho paura che, anche se avessi solamente seguito attentamente i movimenti dell’avversario, per me sarebbe stato estremamente difficile riuscirci. Ma lui non solo è riuscito a seguirla e a prenderla di mira, è stato persino capace di spararle tre volte, dimostrando appieno che il titolo di Cavaliere Comandante non era solo per fare scena. Il fatto che i primi colpi non fossero andati a segno era totalmente normale, infatti, se Cenere avesse continuato ad utilizzare la sua velocità e a cambiare la sua direzione, ho paura che i colpi di Carter non l’avrebbero mai colpita.


La parte fondamentale era nel terzo round, negli ultimi cinque o sei metri. Durante quella parte, Cenere stava brandendo la sua grande spada di fronte al suo petto, utilizzandola come scudo, era andata in linea retta per l’impatto.


Se si fosse trattato di una balestra o persino di una grossa balestra, anche se avessero sbattuto contro la sua spada, non avrebbero avuto alcun impatto su una straordinaria. Ma a quella distanza, le pallottole calibro 12, insieme alle testate d’acciaio, dimostravano una potenza ineguagliabile”.


In seguito, Roland vide dei neri frammenti schizzare in aria, subito seguiti da sangue e sangue rappreso. Quando finalmente Cenere si rialzò nuovamente in piedi con decisione, il Principe scoprì che gran parte del suo girovita se ne era andato, come se ci fosse stata una bestia a strapparle via un grosso pezzo di carne. Anche le sue budella erano uscite fuori dalla sua ferita e stavano penzolando ad un lato del suo corpo.


Osservando la sua arma, poteva notare che ora, la parte inferiore della grande spada, aveva un buco a forma di scodella. L’instabile testata del proiettile che aveva trapassato la spada ed i frammenti esplosi della spada si erano infilati nella sua ferita, causandole una così immensa piaga.


Pur essendo gravemente ferita, non era ancora svenuta. Riuscì a rimanere in piedi sul campo di battaglia contando esclusivamente sul suo straordinario potere, mettendo in mostra la sua spaventosa forza fisica. Se si fosse trattato delle vecchie palle di prima o solamente del proiettile, ho paura che avrebbe potuto semplicemente ignorarli. Maggie fu la prima ad arrivare al fianco di Cenere. Con un’espressione molto ansiosa, cercò di tenere in piedi la sua amica, ma sfortunatamente, la sua figura era così minuta da riuscire ad afferrare solamente le gambe di Cenere.


Nana si era già precipitata in direzione di Carter per curarlo, mentre Roland, al contrario, si diresse velocemente di fronte a Cenere.


Vedendolo apparire, sembrava aver aspettato solamente quel momento.


“Ho vinto…”. Avendo detto ciò che voleva, non aspettò nemmeno una sua reazione, ma cadde direttamente sulle sue spalle.






Haru








                                


                                



