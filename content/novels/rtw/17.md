---
weight: 17
title: Capitolo 17- L’ambasciatore (Parte I)
pubDate: 2025-08-07T11:37:50.871Z
tags:
    - rtw
---


“Che posto marcio”. Quando l’emissario della fortezza Petrov uscì fuori dalla cabina, l’odore di legno putrido lo colpì in faccia. L’area circostante umida e opprimente faceva sentire le persone completamente a disagio. Alzò la testa e respirò attraverso il naso. Il cielo era completamente coperto e sembrava che una pioggia pesante stesse per arrivare.


“L’ultima volta che è venuto è stata un anno fa”, gli ricordò l’assistente mentre con grazia gli metteva un cappotto di lana sulle spalle. “Qui non c’è niente, se non le pietre”.


“Sono venuto un anno e mezzo fa”, lo corresse Petrov “ogni stagione il Duca sceglie una persona diversa per venire. L’ultima volta che sono stato nella Città di Confine era estate. Però oltre i minerali avevano anche altro, ad esempio un’ampia varietà di pellicce e …”


“Cosa?” chiese con un’espressione assente l’assistente.


Petrov scosse la testa e non risposte. Sbarcò dalla nave ed entrò nel molo ricoperto di muschio, un asse emise un suono scricchiolando sotto il suo piede. Considerò che il legno probabilmente avrebbe continuato a reggere il molo per qualche anno, ma poi si sarebbe rotto. Oltre alle pietre e alle pellicce Città di Confine aveva anche … la terra.


Ma parlarne non avrebbe avuto senso, l’assistente era solo un funzionario del municipio di una città sconosciuta, non sarebbe stato in grado di capire.


Tra la fortezza Longsong e la Città di Confine c’era una vasta distesa di terre selvagge, che avevano ancora bisogno di essere bonificate per poter essere coltivate. Da un lato c’era l’invalicabile catena montuosa, mentre dall’altro c’era il fiume Chishui lungo e stretto come un corridoio. Come avamposto della fortezza, se si fossero presi la responsabilità delle funzioni di difesa, avrebbero portato una grande porzione di terra alla fortezza. La terra non era stata coltivata, quindi non richiedeva nessun recupero prima di essere arata. Al contrario, potevano essere piantate molte aree a grano e soprattutto avrebbe avuto una difesa naturale su entrambi i lati. La carenza di cibo nella Città di confine era solo un modo per mitigare i problemi nella fortezza causati dalla popolazione in aumento. Nel futuro, la Città di Confine e la fortezza si sarebbero dovute unire, diventando un unico territorio, piuttosto che due territori separati come adesso.


L’unico lato negativo era che sarebbero serviti dai tre ai cinque anni per quest’operazione, oltre a grandi investimenti in denaro.


Sfortunatamente, quando si parlava di investimenti per il futuro, la maggior parte della nobiltà si comportava come un terribile uomo d’affari.


“Aspetti, come fa questo campo ad essere così vuoto?”, disse l’assistente indicando un terreno lontano, “non dovrebbero avere i minerali pronti?”


Petrov sospirò dolcemente. “Andremo al castello e avremo un’udienza con Sua Altezza Reale”.


“Un attimo, Ambasciatore, è sicuro che ci riceverà?”


Petrov non sapeva se sua Altezza l’avrebbe fatto, ma in cuor suo non voleva ammetterlo.


“Andiamo, le stalle sono proprio qui di fronte”.


I problemi erano causati dal fatto che la fortezza e Città di Confine fossero divisi in due territori separati. A causa dell’Ordine del Re di lottare per il trono, il quarto principe era stato lasciato da solo. Eppure come avrebbe potuto un aristocratico o un membro reale restare qui? Era ovvio che avrebbero voluto tutta la terra per loro stessi.


Vendere i minerali e i gioielli in cambio di cibo e pane? Temo che gli occhi del principe vedano solo gli ori.


Se fosse stato lui, l’avrebbe fatto. Avrebbe osservato impotente mentre il territorio di qualcun altro fosse stato scambiato per del cibo… l’ambasciatore era preoccupato che nessuno avrebbe accettato questa situazione. Inoltre, i prodotti non dovevano andare alla fortezza. La maggior parte della nobiltà dimenticava il fatto che il fiume Chishui non termina nella fortezza Longsong. Il principe poteva vendere i minerali al mercato della Città di Willow nella Montagna del Drago, o anche nella Città Rossa, poi avrebbe potuto accogliere le persone di quelle città come rifugiati; del resto, si trovavano solo un poco più lontano nel corso del fiume.


Cosa avrebbe potuto fargli la fortezza Longsong? Bloccare il fiume e buttare fuori il principe ed il suo seguito? Sarebbe stata una sfida alla famiglia reale di Graycastle! Tutti sapevano che il quarto principe era quello che senza dubbio aveva meno probabilità di diventare re, ma non sarebbe stato comunque una buona idea sfidarlo, nelle sue vene scorreva il sangue reale.


L’ambasciatore e il suo assistente cavalcavano sui loro cavalli affittati, avanzando lentamente sulla strada di mattoni lungo il fiume. Le stalle avevano solo cavalli vecchi dai colori misti, anche se cavalcavano piano, i cavalli tremavano comunque. E per questi due stupidi cavalli aveva dovuto lasciare una cauzione di due ori reali.


“Guardi signore, quella è una nave dalla città di Willow”.


Sentendo il grido del suo aiutante, guardò nella direzione che gli aveva indicato e vide una nave con una foglia di salice sulla bandiera verde appesa ad un singolo albero, mentre navigava il fiume. Il livello d’acqua sullo scafo della nave era alto, il che significava che era piena di merci.


Petrov annuì con un’espressione impassibile, ma il suo cuore sprofondò. Il principe si muoveva più velocemente di quanto aveva immaginato. Se aveva già iniziato a contattare le città e paesi a valle, la sua offerta di scambio perdeva valore. Inizialmente, avrebbe voluto proporgli l’acquisto di minerali del trenta per cento più basso, in modo da poter ancora guadagnare qualcosa. Senza contare che dopo che le pietre venivano trasformate in gioielli lavorati, il prezzo dei beni di lusso era diverse volte più alto. Sfortunatamente non era un monopolio e non era solo la sua famiglia che aveva l’ultima parola. Al progetto di estrazione della Città Di Confine partecipavano sei famiglie nobili. Se fosse mancato il consenso della maggioranza, non ci sarebbe stata una soluzione.


Ad ogni modo, erano stati lenti ad agire, pensando che la situazione fosse la stessa di prima… o avevano pensato che il progetto di estrazione non era degno di molte attenzioni. Comunque, le rimanenti cinque famiglie erano indifferenti, anche il suo stesso padre l’aveva rifiutato con convinzione. Tuttavia, si sbagliavano. La bassa rendita della miniera era dovuta soprattutto alle scarse possibilità di scambio, se fossero passati ad uno scambio normale, avrebbero potuto guadagnare di più. E se si guadagnava di più sarebbe stato probabile produrre di più l’anno dopo.


Era possibile raggiungere il piano monopolistico che avevano precedentemente pensato? Verosimilmente no, non poteva essere certamente realizzato. Petrov pensò che siccome aveva notato il terreno vuoto, il principe non voleva che i minerali fossero scambiati per del grano di scarsa qualità, così aveva contattato altri compratori.


Se volevano continuare a mantenere questa linea di affari, uno sconto del trenta per cento era il suo affare migliore. Siccome la distanza tra la Città di Willow e la Città di Confine era maggiore, ci sarebbe stato un aumento dei costi di trasporto, ma la Città di Salice aveva più di una fonte di minerali. Il primo prezzo che avrebbero offerto sarebbe più basso del prezzo di mercato della metà. Invece, per la Montagna del Drago e la Città Rossa, il prezzo sarebbe stato ancora più basso, quindi il quarto principe avrebbe dovuto accettare il monopolio della fortezza di Longsong, soprattutto per lo scambio di gemme.


Tuttavia il problema era che anche se avesse firmato un contratto, suo padre l’avrebbe accettato? Le altre cinque famiglie credevano che sarebbe stato più facile lasciare che la Città di Confine si arrendesse, quindi avrebbe dovuto mettere da parte gli interessi della famiglia per ottenere il contratto?


Dopotutto, ai loro occhi, la Città di Confine era ancora controllata dalla fortezza Longsong e tutto poteva essergli dato e tolto.


Attraversarono la Città Di Confine e si diressero verso il castello, che si trovava sul versante a sud-est. Non era la sua prima volta lì, ma questa volta il proprietario era cambiato.


Quando le guardie videro l’ambasciatore, tornarono immediatamente indietro ed informarono il principe.


In breve tempo il quarto principe, Roland Wimbledon, convocò Petrov e quando i due furono condotti nella sala, il principe era già seduto nella sedia a capo tavola e li attendeva.


“Ambasciatore, per favore, si accomodi”.


Roland batté le mani e la cameriera gli portò dei pasti abbondanti. Un intero pollo grigliato, una coscia di cinghiale selvaggio con lo stufato di funghi, pane al burro e una grande ciotola di minestra di vegetali. Ovviamente, in questa zona di confine, i bambini reali non avevano alcun impedimento al proprio diletto personale.


Naturalmente Petrov non esitò, aveva viaggiato per nave dalla fortezza Longsong alla Città di Confine e anche col migliore dei venti ci sarebbero voluti due giorni. Se fosse stata una nave a più alberi da carico, sarebbe andata anche più lentamente, forse dai tre ai cinque giorni. A bordo non c’erano cucine, quindi si mangiava carne essiccata o pane di grano. Vedendo questi piatti caldi in movimento sentiva l’acquolina in bocca.


Tuttavia, grazie agli anni di allenamento nella cultura aristocratica, poteva mantenere una perfetta etichetta durante la cena. Al contrario, le abitudini alimentari di sua Altezza erano molto peggio, in particolare il suo uso del coltello e della forchetta. Petrov notò che oltre al coltello da intaglio, il quarto principe usava un paio di piccoli bastoncini. Una volta finito di tagliare, le bacchette venivano usate per tutte le altre azioni. E sembrava che … che due bacchette fossero molto meglio di una forchetta.


“Cosa ne pensa?” Alla fine del pasto, Roland chiese improvvisamente all’ambasciatore.


“Ehm, cosa?” Per un momento l’ambasciatore si perse di spirito.


“Ecco”. Roland mosse la mano con le bacchette, prima di rispondere a Petrov “la forchetta di metallo, per molte persone è un lusso, per non parlare delle forchette d’argento. Quando si mangia direttamente con le mani, è molto facile ingerire cose sporche insieme al cibo. Le malattie entrano attraverso la bocca. Ne era a conoscenza?”


L’ambasciatore non sapeva come rispondere, non capiva il significato di ‘le malattie entrano attraverso la bocca’, ma secondo la sua comprensione della frase precedente, Roland parlava dello sporco che si trovava sul cibo e che sarebbe stato semplice ammalarsi mentre lo si mangiava. Tuttavia, quando si cercava di diagnosticare la malattia, nessuno conosceva la ragione per la quale si era morti.


“Quante bacchette pensate che si possano ottenere tagliando una sola quercia nella foresta? Queste bacchette sono pulite e facili da ottenere. Ho intenzione di promuovere il loro uso nella città”.


Il principe bevve un sorso di vino e poi continuò: “Ovvio, al momento il mio popolo non ha molta carne da mangiare, ma presto cambierò questa cosa”.


Petrov si sentì sollevato. Adesso sapeva come rispondere. Avrebbe espresso il suo supporto e le sue benedizioni, ma nel profondo, non era d’accordo. Permettere a tutto il popolo di avere la carne? Quello sarebbe stato semplicemente un capriccio, persino nel regno di Graycastle non era possibile e Città di Confine era in questa terra desolata.






Thea
                                




                                



