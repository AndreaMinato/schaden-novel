---
weight: 171
title: Capitolo 171- Il dono della vendetta (Parte II)
pubDate: 2025-08-07T11:37:50.900Z
tags:
    - rtw
---






“Demone!” Alicia sfoderò la sua spada a due mani e si piazzò protettivamente di fronte Mira.


“… Demone?” la sua voce era fredda, non presentava alcuna emozione. “Chiami così gli orfani e i bambini abbandonati che sono stati mandati al monastero per essere cresciuti e dai quali scegliete le vostre streghe?”


“Ma di che parli?!” la guerriera le rispose seccamente, “La Chiesa gli offre rifugio per la bontà del nostro Dio! Senza la misericordia della Chiesa quanti di loro sarebbero in grado di sopravvivere fino all'età adulta? Eppure il Diavolo tentatore corromperà sempre le anime più deboli e porterà nella direzione sbagliata un ristretto numero di ragazze. Tuttavia, non appena si scoprirà che una di loro si è degradata diventando una strega, la Chiesa si occuperà subito delle cadute. Tu stai invertendo proprio la causa e l'effetto!”


Alla parola “occuparsi” la pupilla dorata della strega si offuscò considerevolmente, levò la sua grande spada con una mano e dichiarò: “Non sono particolarmente interessata a persuadere una donna morta comunque. E sia.”


Ancora prima che smettesse di parlare, il gufo spiegò le ali e volò in cielo, la strega  si precipitò in avanti. Alicia ricordava chiaramente come i suoi compagni erano tragicamente morti cercando di difendersi e invece erano stati tagliati in due, quindi decide: "Non mi ritirerò mai, devo andare avanti".


Fronteggiando la strega di tipo straordinario destrorsa, Alicia si gettò in basso a destra, proprio come le era stato insegnato durante le lezioni di scherma. Il suo istruttore l'aveva menzionato più di una volta: se il nemico fa molto affidamento sulla propria mano destra, la parte destra inferiore è la posizione più difficile per loro da raggiungere. Dopotutto, l'elsa della loro spada limita il movimento, quindi se volessero cambiare la direzione della lama, ci vorrebbe un ulteriore mezzo respiro a cambiare la loro presa.


Cercando attentamente di evitare la decapitazione, con un movimento simile a un leopardo, Alicia brandì immediatamente la sua spada a due mani e menò un fendente contro la sua nemica proprio quando passò accanto al suo corpo. Eppure la reazione della straordinaria fu  troppo veloce: con un piccolo balzo evitò facilmente il contrattacco di Alicia e cambiò simultaneamente la direzione del suo spadone.


In tutto questo, Alicia non aveva ancora toccato terra.


In un attimo la spada le squarciò metà del polpaccio, il sangue che ne fuoriuscì arrivò fino al cielo. Un dolore straziante si propagò per tutta la parte inferiore del suo corpo, per poco non perse coscienza. Serrò istintivamente i denti, fortunatamente era forte abbastanza da non urlare sul posto dal dolore.


Il divario era troppo grande.


Capiva adesso quanto fosse stato difficile per Abrams il compito di dare loro così tanto tempo per scappare. Dopotutto era stato in grado di scambiare circa una decina di colpi con la straordinaria.


Alicia faticò a girarsi. Fece appena in tempo a vedere Mira sfoderare una balestra a una mano nascosta sulla schiena. La osservò alzare la mano e mirare al corpo dell'inconsapevole strega straordinaria.


"Questa è la mia ultima possibilità" comprese, " forse, se fossi in grado di attirare la sua attenzione!"


Ma prima che potesse far qualcosa come pensare a cosa dire, lo spadone la spazzò via con la forza di un tornado. Poi sentì solo la gola diventare stretta e il suo mondo capovolgersi…


"No, forse sono io quella che sta volando". Allora capì che il suo corpo era incapace di sorreggersi   e cadde sulle ginocchia. Allo stesso tempo vide il gufo volare nella direzione di Mira. Si trasformò in una ragazza mentre era ancora a mezz’aria e colpire duramente la sacerdotessa [*]... E poi, il campo visivo di Alicia cominciò velocemente a sfocarsi, così toccò in fine il suolo, precipitando in un'oscurità sconfinata.


…


“Quella dannata pietra!” Maggie si toccò la testa e nel frattempo si lamentava a voce alta: “Sei stata troppo avventata, se non fosse stato per il mio aiuto poco fa, saresti stata colpita dalla freccia di quella balestra!”


“Tranquilla, l'avevo già notata, volevo solo finirla velocemente". Usando la spada Cenere scavò in fretta una fossa poco profonda. Derubò i corpi e poi ve li gettò immediatamente dentro e li ricoprì con altri strati di fango. Mettendo nella sacca le Pietre della Vendetta Divina e gli ori reali saccheggiati, adesso aveva abbastanza denaro per pagare il passaggio fino Porto delle Acque Chiare.


Sul corpo della donna con la tonaca trovò anche una lettera, la lesse per sommi capi e scoprì che il contesto della lettera sarebbe diventato rilevante solo se si fosse scoperto che Roland Wimbledon, il Signore dei Territori Occidentali, non stava collaborando con le streghe. In questo caso, si sarebbero dovuti offrire di comprare le bambine e gli orfani da lui, esattamente come avevano fatto con il Duca Ryan. Fintanto che le donne fossero ancora minorenni, le avrebbero comprate tutte e gli avrebbero anche pagato il regolare prezzo di "mercato". Inoltre, avrebbero anche potuto servirlo se avesse voluto essere pagato in pillole.


Dopo avere letto la lettera, un'espressione di disgusto si disegnò sul volto di Cenere, e ponendo la lettera sopra una torcia, la incendiò finché non ne rimase nulla.


“Forza, ci sono ancora altri corpi rimasti da seppellire”.


“Goo”. Maggie si trasformò di nuovo in un gufo, poi guidò nuovamente Cenere nel luogo del primo attacco.


C'era da scavare, portare e seppellire i morti... Maggie non poteva contribuire a questi compiti fisicamente estenuanti, quindi non era molto impegnata. Inoltre, la vista di quegli arti senza vita, le braccia amputate e il puzzo di sangue nell'aria, la faceva sentire un po' stordita. Dunque, era rimasta appollaiata su un ramo a guardare come Cenere si teneva occupata.


“Perché per te è così importante fare una cosa del genere? Non sarebbe brutto se la Chiesa scoprisse che sono morti?”


“Quando scopriranno che la loro delegazione missionaria è scomparsa, saranno già passati due o tre mesi” le spiegò Cenere continuando a usare la spada come pala.


“Di solito, quando mandano un gruppo a investigare su un incidente correlato alle streghe anche se il Signore sta cooperando con loro, l'indagine dura molto più di un mese. Come se non bastasse, serve aggiungere anche il tempo di cui avrebbero bisogno per tornare, in condizioni normali ci vorrebbero circa due o tre mesi”.


“Ma Sua Altezza Reale non collaborerebbe mai con loro!”


“Anche solo fare entrare un messaggero nella città mette a rischio l'Associazione delle Streghe Alleate. Non c'è nemmeno bisogno che chiedano al Principe stesso, possono semplicemente rapire qualcuno per strada e dopo averlo torturato conosceranno presto la risposta. Quindi, Roland avrà solo due opzioni, o vendere le streghe e dire che non ha nulla a che vedere con loro oppure uccidere lui stesso l'inviato. Tuttavia, nel caso in cui l'altra parte abbia già preparato un piano per una situazione simile e anche solo uno di loro riuscisse a scappare, allora Hermes ne riceverebbe in fretta notizia. Dopotutto, portano con loro anche dei piccioni viaggiatori".


“I piccioni non riescono a vedere la strada di notte, quindi sono riuscita a catturarli tutti” disse Maggie, tamburellando sulle sue tasche piene. “Aspetta fino a domani e potremo arrostirli e mangiarli”.


Cenere scosse segretamente la testa. Prima non aveva mai visto Maggie mangiare un uccello, ma adesso, dopo qualche giorno a Città di Confine, aveva in effetti sviluppato un forte interesse per loro.


“Quando la Chiesa deciderà di inviare il suo esercito, al Principe resterà solo un mese, ma per adesso, se avrà abbastanza fortuna, riuscirà ad avere anche fino a tre mesi... Dunque, questo è il regalo che gli ho promesso, e allo stesso tempo ho anche ottenuto la vendetta contro la Chiesa”.


“Quindi è questo il motivo, c'era da aspettarselo da te, sorella Cenere” la lodò Maggie.


C'era ancora qualcosa che Cenere non le aveva rivelato. Uccidendoli tutti, la strega aveva scelto al posto del Principe e nel momento in cui la Chiesa si fosse resa conto di avere perso contatti con i messaggeri, avrebbe sicuramente dato la colpa a Roland Wimbledon. In questo modo, Roland non avrebbe avuto nemmeno la possibilità di vendere le streghe.


Quando tutto fu finalmente messo accuratamente in ordine, l'orizzonte aveva già iniziato a diventare bianco.


“E adesso, per noi è giusto il momento di dividerci” disse Cenere.


“…” Maggie non capiva cosa intendeva “Cosa?”


Cenere si mise di fronte la giovane strega, si chinò e toccò la sua piccola testa: “Tu vuoi vivere a Città di Confine, non è così? Qui hai Fulmine e Wendy, quindi sarai sicuramente contenta”.


“Ma…” Maggie abbassò la testa, sul suo volto era apparso uno sguardo esitante: “Mi piaci anche tu e Lady Tilly”.


“Non starai qui tutto il tempo” Cenere rise, “Roland Wimbledon, al contrario di Tilly, è un normale aristocratico, quindi è difficile essere certi che starà sempre dalla parte di noi streghe. Quindi, la tua missione sarà di volare da noi una volta al mese e raccontarci ogni cosa che è successa a Città di Confine. Inoltre, potrai anche portare i nostri messaggi alle streghe dell'Associazione delle Streghe Alleate. In questo modo, le due parti potranno stabilire un contatto regolare. Se mai questa città sarà in pericolo, potrai aiutarle a scappare dal Regno di Graycastle e trasferirsi ai Fiordi”.


“È così quindi, no?” Maggie sbatté le palpebre insicura di cosa dire.


“Sì, è così” annui Cenere. “Sono certa che puoi riuscirci”.


Dopo avere guardato Maggie trasformarsi in un piccione e scomparire gradualmente con le prime luci dell'alba, Cenere si girò, montò a cavallo e si diresse verso Porto delle Acque Chiare.


Thea






Ciao a tutti come sempre e con un po’ di cattiveria, vi informiamo sulle nostre ricerche stavolta parliamo della traduzione di “sacerdotessa”, il nostro amato autore Er Mu nel testo cinese parla di “ufficiale di Dio” da qui ovviamente il termine chierico e sacerdote e bla bla bla…ma perché anche stavolta siamo andati a guardare il cinese? Beh perché gli inglesi parlavano di “Official” ma si sono dimenticati “of God” ci sono diventata scema…accidentaccio. Detto questo mi dispiace tantissimo per Abrams  sapendo che il fratello comunque non lo piangerà perché diventato una sorta di burattino senza anima [in base a come lo descrivono] nelle mani della chiesa e in parte anche per Alicia vittima innocente della brutalità di questa chiesa.




                                



