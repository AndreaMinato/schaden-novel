---
weight: 1770
title: Capitolo 177- Il volere della Chiesa
pubDate: 2025-08-07T11:37:50.901Z
tags:
    - rtw
---


Cattedrale di Hermes.


Il posto di Papa era rimasto vacante.


I tre arcivescovi sedevano fianco a fianco, e ancora una volta fu l’Arcivescovo Mayne ad iniziare la discussione: “Ho sentito che sono scoppiati dei tumulti nel Regno dell'Eterno Inverno.”


“Sotto la guida del Sommo Sacerdote Coburn, i Giudici lì di stanza si stanno già occupando della faccenda.” replicò Tayfun.


“Alla fine qual era la ragione del malcontento?”


“Se non fosse stato per quella feccia che è stata portata nella Chiesa…” sibilò Heather. “Dopo la decapitazione della Regina, molti nobili si sono uniti alla Chiesa e sono stati integrati nei più anti ranghi della Chiesa grazie al tuo piano per raggiungere un compromesso, Mayne. Hanno voltato le spalle di fronte alle razzie portate avanti dalle guardie con la scusa di arrestare le streghe. Ma la gente comune non accetta questo modo di fare, che per forza di cose ha generato risentimento.”


“Heather, quello non era un mio piano.” rispose Mayne seccato, “Era un decreto voluto dal Pontefice Massimo. In questo modo possiamo prendere il controllo del Regno nel più breve lasso di tempo possibile, piuttosto che continuare a combattere la nobiltà. Oltretutto tra di loro ci sono anche persone di straordinario talento, averli dalla nostra parte dovrebbe esserci di aiuto. E quei parassiti, visto che in ogni caso i loro discendenti non erediteranno i privilegi, entro la prossima generazione saranno tutti eliminati.”


“Va bene, visto che stavi seguendo il decreto del Pontefice Massimo non dirò più nulla a riguardo.” Heather si strinse nelle spalle. “Ma quei trasgressori che hanno rovinato la reputazione della Chiesa dovranno essere consegnati a me.”


Mayne guardò l’Arcivescovo Tayfun, che mormorava tra sé, esitante. “Propongo che per il momento evitiamo di occuparcene. Quando la sommossa finirà, potremo ancora mettere gli aristocratici agli arresti domiciliari, ma se lo facciamo ora, subito dopo che si sono uniti alla Chiesa, creeremo soltanto disagio fra i loro ranghi.”


“No!” Heather batté sul tavolo. “Non possiamo permettere che vadano contro le regole fondamentali della Chiesa. Ogni saccheggio fatto in nome della Chiesa è un reato, e sono io che devo controllare che vengano rispettate le regole!”


“Questa volta, per il bene della situazione generale…”


“Ciò che dico è in accordo con il quadro totale.” Heather interruppe il discorso di Tayfun,15 Questo è il fondamento su cui si basa la Chiesa, non quei dannati aristocratici! Se non concordi con me su questo, andrò direttamente dal Papa e gli chiederò di decidere!”


Il Papa non aveva il tempo di preoccuparsi di quelle cose, e le fondamenta della Chiesa non erano in mano a gente ordinaria, ma era deciso in base a quanto si era potenti. Mayne sospirò e decise di andarle incontro per evitare che si agitasse troppo. “Allora chiediamo al Sommo Sacerdote Coburn di scortarli fino a Nuova Città Santa perché vengano giudicati?”


“Non sarà necessario. Andrò io personalmente” disse Heather, “Di recente ho affrettato il più possibile i miei affari qui per finirli  velocemente, inoltre dovrei essere di ritorno entro due o tre mesi. È naturale che più persone assistono a un processo, meglio è; tenerlo a Città del Re nel Regno dell’Eterno Inverno sarebbe la scelta migliore.”


“Ne sei sicura?” Mayne alzò le sopracciglia. “Al momento non c’è nessun comandante libero per proteggerti durante la permanenza nel Regno dell’Eterno Inverno, se dovessi incontrare una strega straordinaria saresti in grave pericolo.”


“E da dove dovrebbero saltare fuori tutte queste streghe straordinarie?” Heather non riteneva l’opinione di Mayne degna di considerazione. “Dammi un gruppo di soldati dell’Armata dei Giudici, dovrebbe bastare.”


“Se insisti…” Mayne non voleva discutere ulteriormente della faccenda. “Ho ancora delle cattive notizie da darvi. L’esercito della Chiesa è stato inaspettatamente respinto nel Regno di Wolfsheart Regno vicino alle Rovine del Castello. Abbiamo già perso più di venti membri dell’Armata della Punizione Divina e più di un centinaio di soldati dell’Armata dei Giudici, nemmeno con tutte queste perdite siamo riusciti a conquistare le Rovine del Castello.”


“Venti membri dell’Armata della Punizione Divina?” Tayfun non riusciva a credere alle sue orecchie. “Chi era il comandante?”


“Bell, ed è già stata confermata la sua morte.”


“Il comandante è stato ucciso? Sembra che si siano davvero trovati davanti a una sfida inaspettatamente difficile.” La cosa aveva suscitato l’interesse di Heather. “La perdita di così tanti membri dell’Armata della Punizione Divina deve aver provocato un gran mal di testa a Lord O’Brian.”


“Dopotutto non possiamo dare la colpa a lui, le Rovine del Castello si trovano su un terreno speciale. Il cancello d’ingresso è in alto, in mezzo alla montagna, a una distanza di circa dieci metri dalla strada. In più hanno anche distrutto il ponte di legno usando una qualche ignota soluzione alchemica.” spiegò Mayne. “Stando ai rapporti, hanno posizionato delle scale di legno, e ogni volta che l’Armata della Punizione Divina prova a salirle, i soldati vengono colpiti da delle strane fiamme.  Poi, da tubi installati sopra al cancello è uscita una soluzione bianca, che ha iniziato subito a vaporizzarsi e prendere fuoco, fino a diventare una fiamma scoppiettante che si attacca al corpo delle persone.”


“Qualsiasi cosa provassero a fare, non riuscivano a levarsela di dosso. Smetteva solo dopo averli completamente bruciati. Le nostre truppe ora stanno cercando di mettersi in contatto con i nostri credenti all’interno della città, vogliono vedere se riescono a lanciare contemporaneamente un attacco interno e uno esterno alla città.”


“Oserei dire che la città è già diventata un bagno di sangue.” Heather storse la bocca. “Se vogliamo che i nostri attacchi abbiano effetto, l’unica è mandare più gente. Gli alchimisti non riusciranno a produrre in massa la loro soluzione, prima o poi finiranno le scorte.”


“Parliamo dell’Armata della Punizione Divina!” Tayfun si arrabbiò così tanto che iniziò a tremargli la barba. “Sai quanto è difficile formare un membro dell’Armata? Ne abbiamo meno di un migliaio, e se dovremo usare la forza per unificare il Paese ne perderemo almeno la metà, cosa useremo dopo per resistere all’invasione delle bestie demoniache durante i Mesi dei Demoni? Per non parlare della battaglia contro i Demoni che seguirà.”


“Non litigate,” siede Mayne, “Vi darò un’altra informazione per cui sarà inutile che continuiate a discutere su come attaccare. Al momento la Chiesa ha bisogno di quanti più membri dell’Armata della Punizione Divina possibile, e ora che il Regno dell’Eterno Inverno è sotto il nostro controllo, ci sono alcune cose che possiamo fare che sono un po’ più giustificabili. In passato, quei ‘semi’ venivano trasportati due volte all’anno. Ora, però, ho richiesto una spedizione aggiuntiva. I Mesi dei Demoni influenzano anche la primavera, che dura di meno; dall’estate in poi, ogni stagione verranno mandati dei semi a Nuova Città Santa, e la cerimonia di trasformazione potrà essere tenuta in quel momento. Tayfun, tu ne sarai il responsabile.”


“Ma non ci sono abbastanza orfani e bambini per raggiungere il numero richiesto.” Il vecchio Arcivescovo si pettinò la barba. “Dopotutto, non tutti scelgono di abbandonare i propri bambini e mandarli dalla Chiesa.”


“In questo caso, devi trovare un altro modo. Il Regno dell’Eterno Inverno è il regno in cui abbiamo operato più a lungo, pertanto gran parte degli abitanti rientra nei nostri credenti. Se contando quel territorio non riesci a trovare abbastanza gente, inglobare gli altri tre regni richiederà ancora più tempo. Non dimenticare che se si verificano tumulti durante la riunificazione del continente, dobbiamo affidarci all’Armata dei Giudici per sopprimerli.”


“Il problema non è che ci sono poche persone,” spiegò Heather con un sorriso, “Ci sono tanti bambini per le strade quanti gatti e cani randagi. Ho sentito che ci sono criminali che vanno apposta a cercare questi bambini, per farli diventare scippatori, trafficanti o capri espiatori.”


“Prima, la nobiltà non si è disfatta di loro, anzi ha fornito loro posti dove nascondersi, ma ora, grazie al regalo di Mayne, sono diventati tutti parte della Chiesa. Se chiudiamo le fogne, dove potranno nascondersi quei ratti? L’unica soluzione è mandare l’Armata dei Giudici a ripulire il sottosuolo, così da prendere tutto in una volta sola. Così facendo potrai raccogliere un sacco di bambini, mentre la rimozione di quei rifiuti ci farà fare bella figura davanti ai civili. Se riusciamo a scoraggiare quelli che stanno creando agitazione tra i nobili, possiamo centrare tre obiettivi in un solo colpo!”


“Questa sarebbe davvero un’ottima soluzione”, pensò Mayne, “Il suo temperamento è esagerato, ma davanti a qualsiasi problema se ne esce con una soluzione più in fretta di tutti gli altri. Se in cambio di questo devo solo ignorare alcune delle sue parole…è un buon prezzo da pagare.”


“Usiamo questo metodo. In breve, prima della caduta, è importante che conquistiamo il Regno di Wolfsheart. Quindi, ad eccezione delle truppe che ci servono per mantenere l’ordine, possiamo trasferire a Hermes tutti i soldati dell’Armata dei Giudici. Durante i Mesi dei Demoni di quest’anno il nemico diventerà ancora più forte.”


Tayfun, seppur con riluttanza, annuì. “Inoltre, il Regno dell’Alba ha già notato lo sviluppo dei regni confinanti. La nobiltà dei paesi vicini ha già puntato le sue lance contro la Chiesa. Ci sono sempre state occasioni in cui saccheggiavano le chiese e poi le bruciavano. Propongo di organizzare una evacuazione temporanea dei nostri fedeli. Non è necessario perderli in questo conflitto.”


“No, non va bene, dovranno resistere,” disse Mayne, “Più sacrifici dovremo fare, più ragioni avremo di rivalerci in seguito. Non è uno spreco, ma la miccia per accendere il fuoco. Loro già non hanno molta fede nella Chiesa, se ci ritirassimo ora dal Regno appariremmo ancora più deboli.”


“Sì, volevo solo menzionarlo, nulla di più…” si arrese Tayfun, “infine c’è il Regno di Graycastle… ah, è meglio se lo vedi di persona,” dicendo questo estrasse dalla manica un rotolo di pergamena e lo lanciò davanti a Mayne.


Mayne lo srotolò e scorse le lettere con lo sguardo. La lettera proveniva, inaspettatamente, dalla Regina di Acque Chiare, Garcia Wimbledon. Non passò molto che le sue sopracciglia si aggrottarono.


“Ha addirittura impiccato il prete?”


“Non solo lui, ha anche dato tutti i nostri fedeli in pasto ai pesci” aggiunse Tayfun, “E la chiesa è stata distrutta fino all’ultima pietra. In più, dovrebbe aver già scoperto l’effetto collaterale della pillola.”


Heather schioccò le labbra. “Ti avevo detto che era solo questione di tempo. Anche se forniscono pillole in abbondanza ai loro soldati, con ogni nuova dose l’effetto diminuisce, finché non muoiono per la debolezza. Prendere quelle pillole e usarle per distruggere il loro esercito è stata una buona idea, ma quando l’effetto viene a galla, scoprono subito il gioco a cui stiamo giocando. Se ricordo bene, il vero problema è che, secondo il rapporto delle nostre spie, solo una piccola parte dei suoi soldati ha assunto le pillole, giusto? Sono i barbari del Sud che, invece, ne hanno prese molte.”


“Non più di un migliaio, e ha detto che dobbiamo pagare per loro.” Mayne mise giù la lettera, “È ridicolo. Senza il supporto della Chiesa come sarebbe mai potuta diventare Regina di Acque Chiare? Dov’è ora Timothy Wimbledon? Anche lui ha ricevuto le nostre pillole quindi perché rimanda l’attacco a Sud?”


“Al momento sta saccheggiando il Nord, è dovuto partire per occuparsi del tentativo di ribellione da parte del Protettore del Confine Settentrionale. Prima deve fermare questa ribellione, per impedire che poi ci siano instabilità. Probabilmente come prima cosa vuole sconfiggere un po’ di duchi, e solo dopo affronterà Garcia” rispose Tayfun “Solo che non so se il nuovo Re, dopo aver preso il Nord, farà direttamente rotta verso Sud, oppure andrà prima al Confine occidentale per provare a riprenderselo.”




Merges


                                


                                



