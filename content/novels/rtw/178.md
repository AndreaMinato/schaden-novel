---
weight: 1780
title: Capitolo 178- Il misterioso tempio segreto
pubDate: 2025-08-07T11:37:50.901Z
tags:
    - rtw
---




“Ha ha ha…” Heather rise sonoramente, “Non deve essere previsto che un pezzo degli scacchi resti obbediente per tutto il tempo, e finché è coerente al nostro obiettivo, tutto va bene. Non importa dove colpisce, finché i soldati continuano a consumare le pillole. In ogni caso, il Regno di Graycastle è l’ultimo sulla lista, quindi c’è ancora tempo per combatterlo. Inoltre, Roland Wimbledon non ha rifiutato le nostre pillole l’ultima volta, vero? Forse quando Timothy farà pressione sui Territori Occidentali sarà pronto ad accettarle.”


Detto ciò, la faccenda riguardante la Regina di Acque Chiare provocava ancora dello scontento all’Arcivescovo Mayne; alla fine era un pezzo che aveva selezionato lui personalmente. Nel caso in cui Timothy, dopo aver conquistato il resto del Regno di Graycastle, ancora non avesse avuto uno scontro decisivo contro Garcia, e anzi avessero entrambi schierato le truppe per portare avanti il confronto, la lotta per il trono non avrebbe raggiunto gli esiti desiderati. A quanto pareva era tempo di adottare metodi diversi.


“Non c’è ancora nessuna notizia dall’inviato che abbiamo mandato sul Confine Occidentale, ci riuniremo nuovamente dopo aver saputo qualcosa da loro”, decise Mayne. “Chiudiamo qui per oggi. Anche se le due eccellenze dovessero seguire il piano, avrei ancora altre faccende da sbrigare a Hermes.”


“Oh, giusto,” Heather sembrò ricordare qualcosa all’improvviso, “Non era oggi il giorno della conversione? Quante persone hanno deciso di partecipare alla cerimonia?”


“Sono informazioni riservate.” Mayne si alzò e andò dritto fuori dalla stanza, senza voltarsi nemmeno una volta.


…


Dopo aver percorso una scalinata che pareva infinita, sospesa a mezz’aria e che portava in basso, l’Arcivescovo superò una pietra miliare bianca e lucida, poi si diresse verso le profondità del nucleo della Chiesa.


A differenza del solito silenzio, quel giorno era tutto vivace. Un gruppo di giudici stava fuori dal tempio, aspettando di essere condotto all’interno. Per molti di loro era la prima volta che entravano in qual posto, quindi erano intenti a guardarsi intorno, pieni di curiosità. Nel momento in cui videro Mayne portarono subito le mani al petto e lo salutarono: “Sua Eccellenza!”


Lui salutò e fece un cenno con la testa nella loro direzione. Quei Giudici erano i soldati d’élite della Chiesa ed erano del tutto devoti a Dio, sacrificavano le loro vite per la possibilità di entrare a far parte della Cerimonia di Conversione dell’Armata della Punizione Divina, senza alcuna garanzia di successo. Questo era un punto che dovevano comprendere chiaramente prima di candidarsi, ma anche così erano disposti rinunciare alla vita per questo grande onore.


Gli occhi dei soldati erano pieni di devozione quando lo guardavano. Passò così per il terzo checkpoint e arrivò al cancello del Tempio Centrale Segreto. Le guardie personali del Papa erano già lì ad aspettarlo. Si inchinarono per salutarlo, poi aprirono il cancello di metallo dietro di loro.


Mayne passò attraverso al cancello seguendo le guardie. Da lì in avanti si trovava nel cuore di Hermes, era lì che venivano svolte tutte le ricerche e le invenzioni della Chiesa.


Non c’erano torce all’interno dell’area centrale segreta, per questo la sua vista si oscurò e solo dopo un attimo si adattò al buio e vide apparire uno stretto passaggio davanti ai suoi occhi. I canali, i muri e le pareti erano stati ricoperti di ghisa e entrambi lati erano intarsiati di pietre fluorescenti. Quelle strane pietre erano un tipo di Pietra Divina della Vendetta che, dopo essere state immerse nel sangue delle bestie demoniache, emettevano bagliori verdi.


Alla fine del canale si ritrovò davanti una gabbia. Dopo essere entrati nella gabbia, le guardie attivarono un meccanismo e iniziò a dirigersi verso il basso. Le catene sulle loro teste emettevano uno scricchiolio che in quel piccolo tunnel risultava particolarmente fastidioso. Accompagnata da quella cacofonia di suoni, la gabbia si inabissò in un buco nel terreno, poi gli occhi di Mayne furono inondati di luce: un’area sotterranea estremamente spaziosa apparve davanti a loro.


Aveva visto spesso quella scena, ma ogni volta restava stupito come la prima, sentendosi in cuor suo insignificante.


A logica, sepolta così in profondità sotto terra, la grotta sarebbe dovuta essere oscura, nera come la pece. Invece, l’intera caverna era illuminata dalla luce della Pietra Divina della Vendetta, che era sparsa dappertutto, saliva dal terreno e formava varie stalagmiti simili a fiori di cristallo. Anche le stalagmiti più piccole erano così spesse che nemmeno dieci uomini adulti sarebbero stati in grado di abbracciarle. Le più alte quasi raggiungevano la cima della caverna, più alta addirittura della Torre della Cattedrale di Hermes.


Avevano quasi tutte colori diversi, non avendo praticamente niente in comune fra loro,  le stalagmiti più dense erano color lavanda, mentre quelle laterali erano passate dal blu scuro al verde chiaro. Le più piccole erano addirittura bianche, mentre quelle che parevano formate solo di recente erano quasi trasparenti. Le Pietre color lavanda erano le più brillanti, specialmente la stalagmite che superava persino la torre della cattedrale.


La sua lucentezza assomigliava a quella della luna piena, e rendeva possibile vedere la fine della grotta senza bisogno di usare torce, permettendo anche di vedere a malapena il terreno.


Sotto l’influenza di un così grande concentrato di Pietre Divine della Vendetta, l’interno di quella montagna poteva essere ritenuta un’area priva di magia. Le Pietre vendute dalla Chiesa erano tutte state prese da quel luogo.


Lo spazio all’interno della caverna era abbastanza largo da  poter ospitare cinque o sei basiliche di Hermes, e laggiù avevano effettivamente costruito una replica della cattedrale che c’era in superficie, l’avevano chiamata Pantheon. Ma il tempio sembrava molto più antico di quello in cima alla montagna. Dall’alto, Mayne vide un cancello di ferro nero nella parete della montagna dietro al tempio. Conduceva all’entrata ai piedi di Hermes e la connetteva alla Vecchia Città Santa. In un certo senso, quell’antico edificio poteva essere chiamato il vero cuore della Chiesa, esisteva già molto tempo prima della nascita della Nuova Città Santa.


La gabbia ci mise un quarto d’ora per raggiungere il suolo. Quando Mayne finalmente ne uscì, si aggiustò i vestiti e seguì il messaggero fino al tempio.


La cerimonia di conversione si sarebbe tenuta in una stanza del tempio.


Entrando nella stanza, la luce attorno all’Arcivescovo non era più di un blu-lavanda, ma di un arancione creato da migliaia di candele accese. In alto era appeso un candelabro a tre livelli, e sulle pareti c’erano ovunque dei candelieri. A guardarle con occhi devoti sembravano tantissime stelle splendenti. Grazie a tutte le fiamme, il freddo della caverna era stato disperso.


L’uomo al centro dei due tavoli per la conversione era il Pontefice Supremo della Chiesa, Papa O’Brien. Indossava una tunica di un rosso acceso e sulla testa portava gemme dorate. Al momento stava controllando con cura il materiale per la conversione, finendo gli ultimi ritocchi per la cerimonia.


“Sua Santità,” di fronte a O’Brian, Mayne subito si inginocchiò in adorazione e baciò le dita al Papa.


“Alzati, figliolo.” Il Papa rispose con voce roca. “Oltre alle guardie non c’è nessuno qui, non c’è bisogno di elaborati rituali.”


“Giusto.” Mayne si alzò, ma restò lo stesso scioccato. Paragonato all’ultima volta, il Pontefice Supremo sembrava molto più vecchio, aveva rughe profonde su tutto il viso, e la sua pelle era di un pallore insano, spenta e cadente. Infine, molte macchie marroni evidenti gli erano comparse su tutto il corpo. Vedendolo in quelle condizioni, all’Arcivescovo iniziarono a pizzicare gli occhi. “Stai… soffrendo.”


“Questa è una traccia del tempo,” mormorò O’Brien, “ nessuno può combattere contro il tempo, la mia vita è agli sgoccioli, temo che non vedrò il giorno in cui gli umani sconfiggeranno il Diavolo. Ma così non devo nemmeno più affrontare l’angoscia per l’ignoto. Sia come sia, dovrai continuare a batterti finché non avrai sconfitto il nemico, o finché lui non ti avrà sconfitto.”


Se avessero fallito di nuovo, sarebbero periti una volta per tutte. Mayne annuì, “Farò il mio dovere fino all’ultimo secondo.”


“Molto bene,” il vecchio sorrise soddisfatto. “Ultimamente stai agendo molto bene, hai anche fatto crescere l’Armata dei Giudici di più di mille soldati. Oggi abbiamo sessantadue domande per la conversione, è il numero più alto degli ultimi anni.”


“Sai dirmi quanti membri dell’Armata della Punizione divina servono per sconfiggere i Demoni?” chiese Mayne, e dopo un attimo di esitazione continuò: “tutte le informazioni che ho riguardo ai Demoni provengono dal Libro Sacro. Ma i dati del libro sono incompleti, tra loro non ci sono informazioni sulle loro origini, numero o stile di combattimento. So che per conoscere questi segreti dovrò aspettare di diventare il prossimo Papa, ma…”


“Sei troppo ansioso, devi portare pazienza,” gli ricordò O’Brian, “e non manca molto a quando potrai prendere il titolo di Pontefice Massimo e diventare Papa. Troverai tutte le risposte in una libreria segreta in cima al Pantheon. Per ora posso solo dirti che più ce ne saranno, meglio sarà.” Sospirò.


“In realtà non aspetto con ansia il momento in cui presiederai alla cerimonia di conversione,  ma visto che sei già qui proverai a guidare questa sessione della conversione, mentre io guarderò. Per dopo, in questo modo, puoi accumulare… Keke… esperienza.”


Mayne diede prontamente una pacca sulla schiena al Papa, e quando il suo respiro migliorò, si inchinò e disse: “Come desidera Sua Santità.”




Merges
                                


                                



