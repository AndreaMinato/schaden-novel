---
weight: 1800
title: Capitolo 180- Statistiche sulla popolazione
pubDate: 2025-08-07T11:37:50.902Z
tags:
    - rtw
---




Di recente Roland era sempre allegro.


Anche mentre sedeva da solo in ufficio, a volte canticchiava dei motivetti, immerso nei fantastici ricordi di quando era sulla mongolfiera.


Quando Anna aveva chiuso gli occhi per baciarlo, aveva un aspetto carinissimo. Ogni volta che ci pensava, non riusciva a smettere di sorridere. Inoltre, il punto più importante era stato il significato dietro le sue parole, e come le aveva dimostrate in seguito con passione e affetto.


L'unica cosa che poteva fare era risponderle con ancora più passione.


Così forte che quando erano atterrati Roland si sentiva le labbra doloranti.


“Probabilmente l’ho baciata troppo a lungo, tanto che le è mancato il respiro e ha usato i denti in preda al panico?”


“In ogni caso, è molto tempo che non provo questo tipo di sentimenti.”


Quando si era già avvicinato alla fine del suo primo quarto di vita, quelle abilità che aveva imparato da drammi televisivi e manhua finalmente tornarono utili, e la parte migliore era che l'oggetto del suo affetto era la bella ed emozionante Anna. Roland finalmente sentiva di aver fatto il primo passo per diventare una persona vincente.


Aprì il cassetto e tastò ciecamente al suo interno, voleva mangiare degli snack per calmare la sua gioia, ma il risultato fu che non trovò nulla.  “Ci ho sicuramente messo della carne essiccata ieri…”


Roland guardò verso Usignolo, che era accanto alla finestra e suonava il flauto, fingendo di star casualmente guardando il paesaggio esterno. Aveva deliberatamente sostituito il pesce essiccato, per provare ad evitare di essere derubato da Usignolo, ma chi immaginava che si sarebbe presa anche la carne essiccata?


In quel momento oltre la porta si udì un suono di passi.


"Sua Altezza, Lord Barov richiede di vedervi".


“Fallo entrare".


Usignolo questa volta non sparì come aveva sempre fatto, si limitò a tirare su il cappuccio e a sedersi sul divano accanto al muro.


Quando Barov aprì la porta e vide un'altra persona in ufficio, alzò leggermente un sopracciglio, ma presto si ricompose.


"Sua Altezza, la statistica demografica di questo mese è stata completata". Dicendo questo consegnò a Roland una pergamena.


"Così in fretta?”


"Con il fascicolo di registrazione dei cittadini è diventato molto più facile contarli", spiegò Barov ridendo. "La Vostra precedente decisione di attuarlo è stata davvero saggia".


“Oh, ora sei diventato un leccaculo…" Roland distese il rotolo davanti a lui e poté vedere quante persone all'interno di Città di Confine  svolgevano quali professioni. Erano suddivise in categorie in modo che bastasse un'occhiata per cogliere tutte le informazioni rilevanti.  Rispetto ai suoi rapporti precedenti, che non erano nemmeno suddivisi in paragrafi, l’abilità di Barov era di gran lunga migliorata.


La prima linea conteneva il gruppo con la popolazione più numerosa, i servi della gleba. Attualmente contavano un totale di 3628 persone (compresi i loro familiari). La riga sottostante recitava: "Osservazioni: 1500 servi della gleba sono attualmente impegnati nell'agricoltura".


“Sua Altezza Reale, non pensa che il numero di contadini sia troppo ridotto?” Barov indicò la prima riga e disse: "Secondo Sirius Daly, del Ministero dell'Agricoltura, se vogliamo raggiungere uno stato in cui Città di Confine non avrà più bisogno di importare cibo, crede che dovremmo raddoppiare la quantità di terreni agricoli e manodopera recentemente aggiunti, solo così saremo in grado di produrre la quantità di grano di cui ha bisogno Città di Confine.


Sentendo quel nome, Roland si ricordò dell'impressione che aveva avuto di Sirius, doveva essere un ex cavaliere della famiglia Wolf. I 1500 uomini che ora erano si occupavano dell'agricoltura erano stati i primi servi della gleba mandati a Città di Confine, tutti quelli arrivati dopo erano stati mandati da Roland alla miniera o al team di costruzione di Karl - ma avevano anche ricevuto la certezza che, se avessero lavorato duramente, avrebbero ottenuto in cambio la libertà.


"Non avevo intenzione di produrre abbastanza grano da diventare autosufficiente entro quest'anno, e inoltre per ora  abbiamo così tanto grano nei magazzini del castello che ci basterà per almeno due o tre mesi. Il raccolto di quest'anno delle nuove specie di grano non sarà uguale a prima.


"Non come prima?” Barov rimase scioccato da quella rivelazione inaspettata.


"Quando arriverà il momento, capirai". Roland sorrise. Dopotutto avevano piantato i Germogli Dorati di Foglia e la resa di ogni pianta era almeno tre volte superiore a quella delle piante di normale grano. Quando sarebbe giunto il momento del raccolto, avrebbero di sicuro avuto uno shock. Questo era il motivo per cui non aveva voluto mettere troppe persone nel settore dell'agricoltura. Con la magia di Foglia che influenzava le colture, in futuro avrebbero avuto bisogno solo di un piccolo numero di agricoltori per sfamare la maggior parte della popolazione di Città di Confine. Tenendo questo in mente, al fine di non sprecare preziose risorse umane, aveva posto molti servi della gleba nei campi dello sviluppo industriale e dell'edilizia urbana.


Roland continuò a guardare la lista.


Il secondo paragrafo della pergamena riguardava il dipartimento delle costruzioni, le note seguenti erano suddivise in diversi gruppi, come tagliapietre, muratori, lavoratori artigianali dell’argilla, falegnami, tuttofare e così via. Il numero totale di persone impiegate in quell’area era di oltre 1100, gran parte dei quali erano servi della gleba che lavoravano come tuttofare.


Era proprio grazie a queste persone aggiunte di recente che era stato in grado di costruire rapidamente un lotto di aree residenziali e fabbriche - cambiarlo in edifici modello, produzione di massa e processo di routine era necessario per accelerare il processo di costruzione. Agli occhi di Roland, quel grado di miglioramento non era ancora sufficiente, ma per la gente del posto era già un mondo completamente diverso.


Il terzo paragrafo riguardava quelli che lavoravano in miniera.


Analogamente al settore dell'edilizia, la quantità di abitanti locali di Città di Confine era stata ridotta a 25. Principalmente mettevano in funzione il motore a vapore, o gestivano la registrazione del minerale e supervisionavano i lavori. Le altre 1600 persone venivano da fuori, come i mercenari catturati durante la battaglia contro Fortezza Longsong e tutti i servi della gleba inviati nella retroguardia.


"Recentemente ci sono state alcune risse nella miniera", disse Barov, "soprattutto tra i mercenari e i servi della gleba, questo potrebbe essere fonte di pericoli, Sua Altezza Reale. Sono troppi, una volta che cominciano a fare casino, i venticinque manager non saranno in grado di controllarli. Suggerisco che il Primo Esercito si assuma la responsabilità di controllarli".


"Bene...". Roland ci pensò su per un attimo, "Va bene, fallo". Per ora, non abbiamo abbastanza personale per istituire una forza di polizia. Parlerò presto con Ascia d’Acciaio, cinquanta uomini del gruppo delle armi da fuoco dovrebbero essere sufficienti”.


"Cos'è la polizia…?"


“Puoi pensare come a una sorta di guardia, ma la portata della loro area è molto più ampia. Fondamentalmente, tutta la sicurezza interna sarà affidata a loro".


In quell'epoca non c'era distinzione tra forze interne ed esterne, e a causa di questo permettevano all'esercito di amministrare la legge e l'ordine. Inoltre, era improbabile che si trasformasse in un loro periodo buio. Non aveva alcuna intenzione di dirottare la sua forza lavoro per formare una forza secondaria, considerando che aveva già la Chiesa come enorme nemico da cui guardarsi.


Il quarto paragrafo conteneva informazioni sul Primo Esercito di Città di Confine.


Dopo la fine della guerra contro la fortezza Longsong, le conquiste del Primo Esercito risuonarono per tutti i Territori Occidentali, rendendoli famosi - trecento persone, pagando un minuscolo prezzo, avevano battuto i 1500 uomini del Duca. Ogni pensiero di resistenza da parte della nobiltà di  Fortezza Longsong era stato distrutto.


Dopo aver valutato i loro meriti e averli ricompensati, Roland aveva raddoppiato le dimensioni della Prima Armata, portandola a 600 persone. Poco dopo che l'ordine di reclutamento era stato reso pubblico, l'intera piazza della città si era riempita di persone entusiaste che volevano iscriversi. Roland aveva seguito ancora il suo vecchio proposito di selezionare i membri del Primo Esercito. Aveva scelto trecento persone locali, dalle migliori condizioni fisiche, senza precedenti penali, e li aveva fatti entrare nel Primo Esercito.


Il resto era una sintesi di tutti i tipi di personale tecnico.


Ad esempio, l'industria della fusione e della cottura era notevolmente aumentata nell'ultimo mese, da un inizio con 20 persone scarse, erano salite a circa 400 persone. Grazie ai forni concessi da Lesya, l’ Esperto delle Fornaci, il Gruppo delle Fornaci del Versante Settentrionale era riuscito non solo a produrre mattoni rossi, ma anche a cuocere cemento e vetro. Allo stesso tempo, avevano anche costruito forni a tre pozzetti, utilizzati per fondere il minerale precedentemente ammassato nel cortile. I lingotti prodotti potevano poi essere trasportati nelle aree dove servivano.


Per quanto riguarda l'istruzione, la chimica, l'industria, la zootecnia, le persone che vi si dedicavano ammontavano a meno di 50, quindi da un punto di vista demografico, Città di Confine aveva ancora molta strada da fare. Ma il fatto che la popolazione originaria di cacciatori e minatori di Città di Confine potesse essere trasformata in soli sei mesi in ciò che era ora, poteva già essere considerata una rivoluzione.


Oggi i cacciatori erano sostanzialmente scomparsi, la caccia da strumento per la sopravvivenza si era trasformata in un hobby. Escludendo coloro che erano diventati membri del Primo Esercito o che avevano aderito alle fonderie, l'attuale Città di Confine contava ancora quasi un migliaio di disoccupati. Mentre aspettava che finisse la fase di alfabetizzazione dell'educazione universale, Roland decise di portare tutte queste persone in fabbrica, e dare il via al preludio all'era industriale.






-Merges




Buon metà settimana ragazzi, in fondo siamo a mercoledì spero che sia andato tutto bene a voi come a me, detto questo inizio ad annoiarvi con informazioni moderne, per cui se le ritenete noiose, saltatele ^_^ Prima fra tutti abbiamo la citazione di https://it.wikipedia.org/wiki/Manhua Manhua, per chi non sa ecco la spiegazione: (tradizionale: 漫畫, semplificato: 漫画) è un termine cinese che corrisponde al coreano a https://it.wikipedia.org/wiki/Manhwa Manhwa (만화?, 漫畵?) e al giapponese https://it.wikipedia.org/wiki/Manga Manga (漫画?) ed indica "Fumetti" di ogni genere. In Italia i primi ad approdare sono stati i fumetti giapponesi sotto forma di cartone animati, tradotti a volte malamente da Mediaset, ricordate "https://it.wikipedia.org/wiki/Candy_Candy">Candy Candy", secondo alcuni studiosi pare che  sia stato addirittura  il primo sceneggiato/telenovela della storia italiana perché riuniva tutti davanti alla televisione i ragazzi facevano merenda mentre le mamme stiravano o lavavano i piatti e via così, "https://it.wikipedia.org/wiki/Lady_Oscar">Lady Oscar" e il mitico "https://it.wikipedia.org/wiki/Lupin_III">Lupin III", poi con il tempo sono approdati i fumetti giapponesi in forma cartacea e in fine i coreani, mentre i cinesi diciamo che sono praticamente gli ultimi ad arrivare. Il secondo approfondimento, ma non lo chiamerei proprio così, riguarda l'anagrafe (dal gr. ἀναγραϕή "registrazione") se vi chiedete quando è nata, beh in pratica è sempre esistita e il riferimento più famoso indovinate qual è? la Bibbia. Già suppongo che molti ricorderanno che Giuseppe e Maria furono costretti a partire da Nazareth fino a Betlemme per il censimento. Ok per oggi ho finito di infastidirvi un bacio a tutti e a domani.
                                


                                



