---
weight: 186
title: Capitolo 186- La star del teatro (Parte II)
pubDate: 2025-08-07T11:37:50.903Z
tags:
    - rtw
---


Nel momento in cui May lo vide, mise immediatamente da parte tutti i pensieri riguardanti il tornare alla fortezza.


“Santo Cielo, M-May!” esclamò Irene incredula, quando vide May arrivare. Irene le prese le mani e la trascinò verso il cavaliere: “Tesoro, sai chi è lei? Ѐ l’attrice più famosa del Teatro Longsong, la Signorina May! Ogni volta che si esibisce, le persone che vogliono assistere al suo spettacolo formano una fila che va dall’ingresso del teatro fino alle strade!”.


Alla parola “Tesoro” il cuore di May sussultò, ma dato che era abituata a recitare da lungo tempo riuscì a sorridere e a fare un piccolo cenno: “Piacere”.


“Ah, ma certo che la conosco. Mi hai anche detto che è l’attrice più famosa dell’Occidente, tutti i nobili conoscono il nome della star del teatro” sospirò lui, per poi rivolgersi a May con tono dispiaciuto: “Mia moglie manca un po’ di buone maniere. Io sono Ferlin, benvenuta”.


Non annunciò il suo nome o il suo status, celò persino il suo cognome. Il cuore di May si riempì di tristezza, ma in apparenza mantenne l’espressione più elegante possibile: “So chi siete. Tutti in Occidente conoscono il Primo Cavaliere dei Territori Occidentali, ‘Luce dell’Alba’, il Signor Eltek. Dovete scusarmi, a causa del mio impegnativo lavoro teatrale, non sono riuscita a partecipare al vostro matrimonio con Irene”.


“Ѐ acqua passata” disse il cavaliere, sorridendo e scuotendo il capo. “Attualmente sono semplicemente un insegnante e non faccio più parte della Famiglia Eltek, dunque non c’è davvero bisogno che tu sia così formale con me”.


Fece poi un cenno in direzione degli altri e continuò: “Torniamo indietro. Possiamo parlare più tardi, ma prima dovete ultimare la vostra richiesta di soggiorno temporaneo”.


“Insegnante?” May rimase sorpresa: “questo significa che ora è un precettore di corte? Il Signore della Città è senza dubbio un Principe, ma il Principe non si abbasserebbe mai ad affidare a un cavaliere un ruolo del genere, ah. E che cos’è questa storia della richiesta di soggiorno temporaneo? Irene non dovrebbe portare il nostro gruppo in una locanda sicura e tranquilla?”.


“Non mi sarei mai aspettata che saresti venuta qui. Se fossi tu ad interpretare Cenerentola, di certo farebbe scalpore!”.


“Ѐ così?” May nutriva dei dubbi a riguardo. Non aveva mai sentito parlare di quel dramma, questo significava che probabilmente era stato scritto da un nuovo drammaturgo. Inoltre, non è che avesse avuto del tempo libero da dedicare alle prove, era giunta sin lì solamente… perché voleva vedere come stava Luce dell’Alba, e sapere se poteva fare qualcosa per aiutarlo.


Dopo essere entrata in città, May capì che c’era qualcosa di sbagliato in quel luogo. La città era situata al confine del regno e sarebbe dovuta servire da avamposto per la fortezza, quindi perché sembrava una città di nuova costruzione? La strada in cui tutti stavano camminando era ricoperta di ghiaia grigio scuro, senza alcuna traccia di fango. Per di più, le vie erano troppo ampie, praticamente permettevano a due carrozze di passare una di fianco all’altra.


“Che tipo di strada è questa?” chiese Sam ad alta voce, esplicitando i suoi pensieri. “Sembra stranamente piatta”.


“Hehe” ghignò Irene: “Quando sono arrivata era ancora fatta di fango, ma ora è diventata così. Tra l’altro non è ancora terminata, i muratori hanno detto che queste sono solamente le fondamenta per la vera strada”.


“Allora devono averti imbrogliata” ribatté Rosia: “Lo sanno tutti che solamente le case hanno bisogno delle fondamenta. Le cose che giacciono già a terra non possono crollare, quindi perché dovrebbero averne bisogno – ah?”.


“In realtà, loro mescolano una finissima polvere grigiastra insieme a delle pietre e poi spargono il tutto. Successivamente, ci spruzzano sopra dell’acqua e lo comprimono con un rullo, sino a quando la strada non diventa piana ed uniforme. All’inizio anch’io pensavo si trattasse di un nuovo tipo di strada, ma il muratore mi ha detto che consisteva in un nuovo metodo sviluppato da Sua Altezza, credo si chiami… strato acqua qualche cosa. In breve, queste sono solamente le fondamenta!” Irene si voltò e continuò ad indicare la strada, permettendo alla sua lunga treccia di ondeggiare ad ogni passo. “In futuro, quando più persone e carrozze lo percorreranno, il suolo verrà pavimentato con l’ardesia.(1) Solo allora la vera strada sarà ultimata”.


“Strade asfaltate?”(2) May rise freddamente nel suo cuore. “A parte nel centro di Città del Re, quale altra città di questo regno può ricoprire d’ardesia le sue strade? L’avere una strada così ampia e liscia era già abbastanza. C’erano ancora molte strade fangose nella Fortezza Longsong”.


Lungo il cammino attraverso la città, vide quante case erano state demolite su entrambi i lati, indipendentemente dal fatto che si trattasse di case di legno o di case dotate di tetto in tegole d’argilla. Sebbene non fossero chiaramente delle case nuove, erano comunque molto lontane dall’essere definite inabitabili. “Il Signore li ha cacciati via perché stavano bloccando la strada?”.


“No, si sono tutti trasferiti in un altro quartiere”.


“Quartiere?” chiese May.


“Ѐ la nuova area residenziale, dove a tutti viene assegnata esattamente la stessa casa di mattoni in cui vivere” spiegò Irene. “A tutti i residenti originali ne è stata assegnata una, questo significa che nessuno ne rimarrà sprovvisto e che non ci saranno più case distrutte in città”.


“Ad ognuno verrà assegnata una casa in mattoni?” May non poteva credere alle sue orecchie. “Questo è persino più eccessivo delle strade asfaltate. Ha idea di quanto verrà a costare tutto questo?”. Ma dato che si trovava dinnanzi a Ferlin, dovette mandar giù il rospo.


C’erano tanti altri pedoni per strada, così vennero occasionalmente fermati da persone che volevano salutare Irene o Ferlin. In questo modo May scoprì che anche Irene era una di quei così detti insegnanti.


“Non hai intenzione di recitare nello spettacolo?” chiese. “Perché la gente del posto ti chiama insegnante, Irene?”.


“Perché è il mio lavoro. Recito solamente part-time. Dopotutto, Città di Confine non può avere un teatro”. In seguito, Irene raccontò la storia di come era stata convocata da Sua Altezza. “Benché si tratti di una performance all’aria aperta con un pubblico composto solamente da civili, la paga sarà comunque calcolata in base a quella della fortezza. Penso che questa sia una buona occasione. Perlomeno, in questo modo posso anche esercitarmi”.


“Hai ragione, hai ragione. Fino a quando potrò andare in scena sarò soddisfatta”. Ghent e Sam annuirono ripetutamente.


“E performance all’aria aperta per i civili!” May non aveva semplicemente la forza di replicare. Rispetto ad Irene, non riusciva a capire perché il Principe se ne fosse uscito fuori con quest’idea o quali fossero le sue reali intenzioni. “Potevano quelle persone, che ogni giorno si preoccupavano solamente di avere abbastanza cibo e di sopravvivere, comprendere davvero il romanticismo e gli sconvolgenti eventi di un dramma?”.


In tal modo, finalmente si fermarono di fronte ad un edificio a due piani.


“Questo è l’edificio degli insegnanti, ma dato che al momento a Città di Confine ci sono solamente nove insegnanti, molte stanze sono ancora libere. Ferlin ha già fatto domanda per farvi stare all’interno della casa ed ha anche ricevuto il permesso di farvi alloggiare temporaneamente in due stanze. In questo modo potrete rimanere qui durante lo show”. Irene distribuì due chiavi: “Ghent, Sam, questa è per voi. Rosia e Tina prenderanno l’altra, eh, Signorina May…”.


“Starò insieme a voi” disse May all’improvviso.


“Ma…”.


“Sono venuta qui per vedere in che condizioni vivono i miei compagni di teatro” disse con un sorriso: “Dopotutto, abbiamo già lavorato insieme per così tanto tempo, e probabilmente tu non tornerai mai più alla fortezza, per questo voglio parlare un po’ di più con te. Hai intenzione di rinfacciarmelo?”.


“Ovviamente no!” Irene le prese felicemente le mani: “Sono solo preoccupata che la stanza potrebbe essere troppo piccola per te. Ci sono ancora tante altre cose che voglio chiederti!”. Dopodiché si voltò verso gli altri quattro: “Per prima cosa mettete via i bagagli, poi potete fare un salto nella mia camera. Lì possiamo sederci e leggere insieme la sceneggiatura”.


May salì al secondo piano e seguì Irene e Ferlin nella loro nuova casa.


Mettendovi piede, la sua ultima speranza si infranse.


Sebbene non volesse ammetterlo, quella stanzetta emanava una sensazione pulita e confortevole. Le tovaglie e le tende erano sicuramente nuove, acquistate di recente e fatte di cotone sottile bianco e rosso. Il pavimento era immacolato e nella loro sala da pranzo era coperto da un tappeto di lino. All’interno della sala c’erano delle tazze poste su un tavolino che attirarono subito l’attenzione di May.


Si fece avanti, ne afferrò una per darle un’occhiata più da vicino, ma anche dopo un momento non fu comunque in grado di indentificarne il materiale o il perché fosse così leggero. Somigliava un po’ al legno, ma la superficie era liscia e piena di colori brillanti. Non assomigliava affatto alla merce da due soldi acquistabile dai civili. Sulla tazza erano dipinte anche due persone abbracciate affettuosamente.


“Ѐ una tazza deliziosa, non è così?” disse Irene, sporgendosi, “ma sono troppo costose. Erano in vendita per 5 argenti reali all’emporio, un set è composto da quattro tazze e su ognuna di esse sono raffigurate delle persone in diverse pose. Ferlin ha insistito nel volermele comprare per festeggiare il nostro primo giorno di paga, che alla fine si è concluso con noi due intenti a spendere il nostro intero salario. Quello sciocco”.


“Emporio?” May ignorò deliberatamente l’altra parte.


“Esatto!” disse Irene annuendo: “Il Signore ha aperto un emporio nella piazza della città. Lì vendono dei beni di prima necessità, ma i loro prezzi non sono bassi. Se vuoi domani ti ci porto, così puoi dare un’occhiata”.


May provava dei sentimenti contrastanti nel suo cuore. La situazione era completamente diversa da ciò che si aspettava. Pensava che, essendo un prigioniero sconfitto ed un cavaliere per il quale nessuno era stato disposto a pagare il riscatto, pur essendo stato liberato dal Signore, la sua vita sarebbe stata ugualmente molto difficile. E dato che Irene non si esibiva regolarmente, non avrebbe avuto alcun risparmio. Quindi, oltre all’accompagnarlo durante le avversità, non sarebbe stata capace di aiutarlo in altri modi.


A quel punto, Ferlin Eltek avrebbe visto tutto l’aiuto che lei gli avrebbe dato, come mandargli del carbone durante i periodi nevosi. Probabilmente avrebbe potuto fare un ulteriore passo avanti, facendo affidamento sulla propria influenza per cercare di convincere il Signore locale a permetterle di riscattare il Primo Cavaliere. In questo modo, sarebbe stata capace di far cambiare idea al cuore del cavaliere.


Ma… aveva scoperto che tutte le sue riflessioni non erano servite a nulla. Non solo lui non aveva alcun bisogno del suo aiuto, ma stava persino conducendo una vita felice a Città di Confine.


Sarebbe dovuta tornare indietro? Ma, se avesse deciso di andar via, d’ora in poi avrebbe dovuto dimenticare per sempre Ferlin e Città di Confine.


May cadde in un vortice di confusione.




Haru




Ed ecco che arriva un nuovo membro del team!


Ciao a tutti, sono Kari e da oggi entrerò anch’io a far parte della squadra di Realese That Witch.


Amo l’oriente e tutto ciò che sforna, quindi ovviamente non potevo non farmi conquistare anche da questa splendida novel. Perciò spero, con il mio contributo, di riuscire a farvi innamorare ancora di più di Roland e delle sue avventure…


Vi lascio quindi con le nuove note di oggi:


(1) https://it.wikipedia.org/wiki/Ardesia Ardesia.


(2) https://www.agendalugano.ch/episodes/530/quando-fu-asfaltata-la-prima-strada Strada asfaltata.


-Kari                        


                                



