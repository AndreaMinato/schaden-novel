---
weight: 187
title: Capitolo 187- Nuova organizzazione commerciale
pubDate: 2025-08-07T11:37:50.903Z
tags:
    - rtw
---




Con l’arrivo dell’estate, la flotta fluviale di Margaret arrivò a Città di Confine.


Roland aveva intenzionalmente ricevuto la mercante al molo, così facendo avrebbe potuto tra l’altro esaminare la merce che lei aveva portato con sé.


La merci più preziose erano le tre barche piene di nitrato di potassio. Oramai, le riserve di polvere da sparo di Città di Confine si erano praticamente esaurite – persino le esercitazioni di tiro del Primo Esercito si erano fermate. Sebbene avessero già iniziato ad equipaggiare l’esercito con dei fucili a tamburo, dovevano ugualmente far pratica con il ricaricamento, la manutenzione dell’arma e il rifornimento delle loro munizioni. Ora, con questo lotto di nitrato di potassio, potevano finalmente riprendere gli allenamenti di tiro.


Oltre al salnitro, e secondo il loro accordo, aveva portato anche due navi piene di lingotti minerari – si trattava principalmente di ferro e rame – insieme ad una parte di vetriolo verde. Solamente per scaricare queste merci ci sarebbero voluti 2 o 3 giorni.


Quando Roland offrì a Margaret la possibilità di prendere visione delle due macchine a vapore, le aveva poste in bella vista nel giardino. Inoltre, aveva seguito la sua solita abitudine di coprirle con del raso color porpora, avvolgendole secondo uno schema sofisticato. Infatti, per quasi un mese intero, l’Impresa Industriale Occidentale era riuscita ad assemblare solamente una macchina a vapore, mentre produceva centinaia di pezzi di scarto. A causa di ciò, Roland fece trasformare ad Anna i pezzi difettosi, che non erano troppo diversi dal prodotto desiderato, e glieli fece fondere in una seconda macchina a vapore per mettersi al passo con il programma di consegna.


Con grande sorpresa di Roland, non era venuta da sola stavolta – aveva portato con sé anche un gruppo di mercanti appartenenti a Città del Re.


Quando la consegna delle merci fu organizzata, Margaret ed i suoi colleghi seguirono Roland al castello, dove godettero di un sontuoso pranzo nella sala ricevimenti.


“Vostra Altezza, questo è Hogg, un mio vecchio amico. Possiede il più grande commercio minerario di Città del Re”. Margaret li indicò uno dopo l’altro: “Questi sono Gammon e Marlan. Appartengono alla Carovana della Baia della Luna Crescente. Erano curiosi di saperne di più su queste macchine a vapore, e dato che li conosco da tanti anni mi sarei sentita in imbarazzo a vendergliele io stessa, così li ho portati con me per poterveli presentare.”


“Vi porgo i miei omaggi, Vostra Rispettabile Altezza” disse Hogg, gonfiando il suo grosso pancione, mentre il suo grasso viso brillava: “Margaret mi ha detto che questa macchina può essere usata al posto della forza lavoro per pompare velocemente l’acqua e trasportare minerali fuori dalla miniera. Inoltre, non ha bisogno di prendersi una pausa e può continuare a lavorare per tutta la giornata. Sarebbe possibile vederla con i miei occhi?”.


“Certamente” Roland sorseggiò un po’ di vino. All’inizio aveva fatto fatica ad abituarsi al retrogusto amaro, ma poi ci aveva gradualmente fatto l’abitudine.


“Ma se vuoi che trasporti minerali, dovrai anche installare il sistema ferroviario. Dopo pranzo, posso portarti alla Miniera del Versante Settentrionale, dove potrai vederlo con i tuoi occhi”.


“Vostra Altezza Reale, anche io sono molto curioso di conoscere tutti i diversi usi della macchina a vapore che avete descritto. Può davvero essere installata su una barca per poi farla muovere senza l’utilizzo delle vele?” iniziò a chiedere Marlan: “Se fosse usata su una nave a tre o quattro alberi, la sua potenza non sarebbe sufficiente, giusto?"


“A tal proposito, le macchine a vapore sono proprio come i cavalli. Alcuni di loro hanno un bel po’ di forza, mentre altri ne hanno di meno, dipende dal tipo di modello. Ovviamente, le macchine con maggior potenza sono più costose. Ma quando una non è abbastanza forte, se ne possono comunque installare delle altre, forse due o quattro” rispose Roland con un sorriso.


“Anche se era il più basilare dei piroscafi a pale, aveva comunque bisogno di complessi sistemi di alimentazione, trasmissione e controllo. Oltre a Città di Confine, non esistono altri luoghi nel Regno di Graycastle che siano in possesso della tecnologia necessaria per modificare una nave. Ma il costo dell’installazione sarebbe sicuramente più alto rispetto a quello della macchina stessa”.


“In questo caso, la Carovana della Baia della Luna Crescente ha anche intenzione di ordinare queste macchine da Voi”. Gammon punse con la forchetta un panino al vapore che era appena caduto dalla vaporiera e se ne riempì la bocca, ma i suoi dolci fluidi erano talmente caldi da fargli socchiudere gli occhi.


“Chi si somiglia si piglia, poco ma sicuro. Gli amici delle persone ricche saranno a loro volta sempre ricchi. Pur non avendo visto il prodotto effettivo, hanno immediatamente ufficializzato un ordine, come se migliaia di ori reali non fossero niente ai loro occhi”.


Roland scosse il capo: “Sfortunatamente, al momento, Città di Confine non dispone di forza lavoro. Visto che la realizzazione di una macchina a vapore è molto complicata, ho paura che sarà difficile produrne delle altre prima che l’ordine di Margaret venga completato”.


“Posso procurarvi la manodopera necessaria, Vostra Rispettabile Altezza” disse Gammon, accarezzandosi il petto. “Sia carpentieri che fabbri, persino costruttori navali se ne avete bisogno. Ne possiedo parecchi al mio molo e verrebbero gratuitamente!”.


“E poi insegnerai loro il metodo di fabbricazione, in modo tale da produrla da soli?” lo interruppe Hogg.


“Dieci anni, Vostra Altezza” Gammon aprì i suoi palmi: “Sono disposto a farli lavorare per Voi per dieci anni, e ci sarà una sola condizione – che la prima macchina a vapore costruita da loro venga offerta alla Carovana della Baia della Luna Crescente”.


“Questa è un’offerta allettante” pensò Roland: “Ci sarà lo stesso tipo di collaborazione tecnica in futuro, quando forniremo solamente la tecnologia, che apporterà comunque un profitto significativo, mentre loro non otterranno solamente la macchina a vapore in tempi brevi, ma anche una serie di lavoratori qualificati dopo una decade. In questo modo, il salario dei lavoratori equivarrà al costo dell’acquisto della tecnologia”.


“Non penso che dovremmo affrettarci nel concludere un affare, possiamo prenderci il nostro tempo per discuterne i dettagli dopo che vi avrò mostrato la macchina” Roland premette le sue mani sul tavolo. “D’altronde, la macchina a vapore non è l’unico prodotto in nostro possesso che vale la pena comprare. Ci sono altre cose che potrebbero ugualmente interessarvi – per esempio questo”. Schioccò le dita e, al suo comando, un gruppo di guardie portò fuori degli oggetti da una scatola di legno, posandoli sul tavolo.


“Queste sono le ultime creazioni di Città di Confine. Non importa quale sceglierete, sono tutte di ottima qualità, pur mantenendo un prezzo ragionevole. Per esempio, questo semplice bicchiere” Roland indicò un bicchiere colorato sul tavolo e disse: “Ѐ leggero, piacevole alla vista e tuttavia non fragile come una coppa di cristallo. Il motivo soprastante può anche essere personalizzato. Inoltre non si bagnerà, di conseguenza è molto semplice da pulire”.


“Non si bagnerà?” Margaret afferrò un bicchiere e lo guardò con attenzione.


“Puoi provarlo con del vino” scherzò il Principe. “E dopo che vi avrai bevuto, potrai fingere di essere ubriaca e lanciarlo a terra per farlo andare in mille pezzi”.


“Funziona, perbacco, è davvero eccellente… ma, ho paura che non possiate garantire che ogni bicchiere sia di tale qualità, giusto?”. Hogg il pancione si era già versato un bicchiere pieno di vino e ribatté in quel momento: “Hey, rimane davvero asciutto”.


Era ovvio che fosse ancora asciutto, era essenzialmente un semplice ed ordinario bicchiere di legno, rivestito con uno dei disegni di Soraya. Il motivo sulla parte superiore era stato progettato da lei.


“Non entra in contrasto con l’utilizzo delle coppe di cristallo, quelle sono riservate per qualcosa di più di un formale banchetto di corte, ma i miei bicchieri sono più adatti alle stanze private delle figlie delle famiglie facoltose” disse Roland. “Per quanto ne so, a loro piacciono i colori sgargianti e non riescono a resistere alle cose che possiedono un aspetto così bello”.


“Io credo che sia come avete detto Voi” disse Margaret, mentre annuiva con interesse. “Sembrate avere molta esperienza in questo campo”.


“Keke” il Principe tossì due volte. “Ed ora, fissate gli occhi su quest’altro, per favore. Lo spessore della corazza è del tutto uniforme, il davanti ed il retro sono in ferro battuto. Non penso di dover addirittura menzionare il fatto che sia più leggera dell’armatura a piastre di un cavaliere, è possibile indossarla senza alcun aiuto. Una volta chiusa, non esisterà nemmeno una piccola fessura. È perfettamente adatta alle guardie che scortano le carovane. Ma la cosa fondamentale è che è più economica di un’armatura a piastre…”.


…


Dopo la presentazione di tutti i prodotti, i mercanti iniziarono a bisbigliare fra di loro. Per concedere loro un po’ di privacy, Roland gli offrì del tempo per discuterne e lasciò la sala, dirigendosi in un corridoio trasversale verso il giardino fiorito per prendere una boccata d’aria fresca.


“Vostra Altezza Reale, sono stata via solo per un mese e voi avete già parecchie novità qui” Margaret era rimasta in piedi per seguirlo.


“Non vuoi scambiare le tue opinioni con loro?”.


“No, quando punto gli occhi su qualcosa per me è inutile confrontarmi con gli altri. Quando ci sono delle buone merci da guadagnare, che gli altri ne vedano il valore o meno, per me non cambia niente”.


Lei sorrise e scosse il capo: “La nostra carovana rimarrà qui per tre o quattro giorni, dunque potreste… lasciarmi vedere di nuovo Fulmine?”.


“Nonostante non ti abbia riconosciuta, alla fine non ha espresso alcun sentimento di antipatia nei tuoi confronti, quindi non penso che sarà un problema”.


“Vi Ringrazio” disse Margaret con gratitudine.


“Se hai intenzione di rimanere per così tanto tempo, potresti anche venire a vedere uno spettacolo. Tra tre giorni, a partire da oggi, Città di Confine terrà il suo primo spettacolo teatrale”.


“Siete stato capace di costruire un teatro in un mese?” esclamò Margaret, sconvolta solo all’idea.


“Ovviamente no, sarà uno spettacolo all’aria aperta, proprio nel bel mezzo della piazza cittadina. Penso che sarà diverso rispetto a quello a cui sei abituata”.


“Ogni suo desiderio è un ordine, Vostra Altezza” Margaret posò la propria mano sul suo petto ed effettuò un inchino.










Haru.
















                                


                                



