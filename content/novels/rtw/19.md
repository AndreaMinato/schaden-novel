---
weight: 19
title: Capitolo 19- Lezioni
pubDate: 2025-08-07T11:37:50.871Z
tags:
    - rtw
---


Dopo l’inizio dell’inverno, cadde finalmente la prima pioggia, che durava già da due giorni, senza mai interrompersi.


Roland si piegò sulla sua scrivania e guardò fuori dalla finestra. La pioggia era spinta verso l’alto dal vento e colpiva ripetutamente il vetro creando delle scie d’acqua. Sotto la rifrazione delle scie, l’immagine della piccola città appariva distorta; le case e le strade erano piegate e deformate, senza una forma regolare. A causa di un inefficace sistema di drenaggio, le strade in pietra erano invase da correnti di acqua fluente; da lontano sembravano tanti ruscelli di acqua chiara e cristallina.


Le montagne e le foreste più distanti erano oscurate dalla nebbia ed erano a malapena visibili, proprio come il confine del mondo umano.


Se un simile paesaggio si fosse trovato nei tempi moderni, sarebbe certamente diventato un’attrazione turistica, ma Roland voleva vedere una giungla fatta di cemento e metallo. A causa della pioggia, la costruzione delle mura cittadine aveva dovuto fermarsi. Ciò fece affievolire il senso di vittoria che provava dall’altro ieri, quando aveva “scoraggiato” l'ambasciatore della fortezza.


“Hai appena detto che l’aria intorno a noi è composta da diversi tipi di gas, è la verità?” la chiara voce di Anna interruppe i pensieri di Roland e quando la guardò, Anna sbatté i suoi bellissimi occhi azzurri con curiosità.


“Ehm, Signorina Anna, dovrebbe rivolgersi a Sua Altezza con dei titoli onorifici”, la ammonì Carter che si trovava di lato.


“Non c’è bisogno di essere così pignoli”, disse Roland voltandosi,  “adesso è una mia studentessa”. Durante la pioggia aveva fatto chiamare Carter e le due streghe per partecipare alla lezione. Sì, aveva deciso di tenere un corso di scienze naturali. Era stato ispirato dalla scuola del tagliapietre Karl. Se persino uno scalpellino poteva aprire una scuola, allora perché un ingegnere meccanico non poteva inaugurare la sua? Perché esisteva la discriminazione? Non era a causa dell’ignoranza? L’educazione universale, ad ogni età era lo strumento più efficace per promuovere lo sviluppo di una civiltà.


Inizialmente voleva far venire anche il cancelliere, ma siccome era impegnato con altri compiti per conto del governo, aveva declinato. Roland non sapeva perché, ma sin dall’inizio dell’inverno, aveva l’impressione che Barov fosse particolarmente entusiasta, quasi come se volesse supervisionare Città di Confine tutto da solo.


Quando aveva sentito della possibilità di imparare nuove cose, gli occhi di Anna si erano immediatamente accesi di interesse. Anche Nana, che non doveva curare nessun animale ferito durante le lezioni, era molto felice. Carter, che in quel momento era pigro, aveva frequentato la lezione per constatare quale nuova follia si fosse inventato il principe.


Tuttavia, non molto tempo dopo l’inizio dell'insegnamento, gli occhi del cavaliere divennero lenti, anche lo sguardo di Nana divenne distante e fissava solo le due parole ‘Scienze Naturali’ in confusione. Anche se sembrava che Anna non riuscisse a capirlo del tutto, cercava comunque di ricordare ogni cosa. Roland dovette fermare la lezione per permettere alle tre persone di digerire tutto.


Sentendo la domanda di Anna, sorrise ed annuì “Certamente, anche se sembrano la stessa cosa”.


“Sua Altezza, non capisco, siccome ogni gas sembra lo stesso, come fa a sapere che ci sono dei gas diversi?” chiese Carter esponendo i suoi dubbi.


“Posso dimostrarvelo”.


Roland sapeva che anche con queste parole semplici da capire, molte persone sarebbero comunque state confuse dalle sue teorie.


Decise di usare un semplice esperimento per alzare l’interesse di tutti.


Una candela, un bicchiere, una bacinella e una ciotola di acqua di calce; questi erano gli ingredienti che aveva preparato in anticipo. Anche se in quest’epoca avevano solo un bicchiere di vetro marrone chiaro, molto meno trasparente di quelli usati nella sua vecchia epoca, era ancora abbastanza trasparente per essere utilizzato. Del resto, questa semplice dimostrazione non doveva essere vista da qualcuno con lo scopo di osservare il processo di cambiamento.


Roland ci aveva già provato prima e i risultati del test avevano dimostrato che anche se in questo mondo esisteva la magia, le regole della natura erano le stesse rispetto a quelle sulla Terra. Chiese ad Anna di accedere delle candele e dopo le mise nella bacinella.


“Quando qualcosa brucia, consuma i gas. Questo gas è anche strettamente collegato ad ogni organismo vivente. Se dovessimo smettere di respirare, saremmo come questa candela. Osservate”. Roland mise il bicchiere sulla candela e dopo che le fiamme tremolarono per due volte, si spense.


“Ha finito l’aria, signore, non è una novità”, disse con disapprovazione il cavaliere comandante, “è ovvio che moriremmo senza aria, ad esempio se cadiamo in acqua”.


Anche Nana annuì.


“Quindi, credete che nel bicchiere non ci sia nulla?” chiese Roland, poi versò l'acqua di calce nella bacinella e presto questa iniziò a salire nel bicchiere per poi fermarsi quando era mezzo pieno.


Quest’esperimento era così classico che alla maggior parte delle scuole elementari piaceva usarlo per aumentare il livello di interesse nelle scienze naturali. Roland poteva ancora ricordarsi lo stupore che aveva provato quando il suo insegnante l’aveva dimostrato. Da quel momento aveva deciso di percorrere la strada della scienza e dell’ingegneria, senza alcuna via d’uscita.


Con delicatezza, alzò un po’ il bicchiere e dopo qualche momento delle bolle d’arie cominciarono ad affiorare sulla superficie dell’acqua di calce.


Poi, quest'ultima diventò un po’ più scura e una piccola nuvola bianca cominciò lentamente ad espandersi all’interno del bicchiere.


“Se nel bicchiere non c’è nulla, non noteremmo dei cambiamenti nell’acqua di calce e le bolle d’aria. Questo mostra che l’aria contiene almeno due tipi di gas. In effetti, bruciare una candela consuma solo una parte dell’aria, mentre l’altra parte è impossibile da bruciare. Anche se è incolore e inodore, come i precedenti gas, la sua natura completa l’altra”.


“Beh… sembra essere così” Carter rifletté per diverso tempo prima di capire la relazione fra le due cose “ma a cosa serve saperlo?”


“Se puoi ottenere il secondo gas, puoi fare in modo che le fiamme brucino più a lungo, e quando ottieni l’altro gas, puoi estinguere le fiamme più velocemente!” disse improvvisamente Anna.


Era semplicemente un genio, se ne complimentò mentalmente. Anche se c’era una piccola falla, quando aveva ascoltato le diverse proprietà dei gas, era riuscita subito a pensare ad usi diversi. Quest’idea era di un livello geniale. Roland sapeva che lei non aveva ricevuto nessun tipo di educazione moderna, ma anche senza di essa, poteva facilmente capirne il motivo, mostrando un’eccellente abilità logica. Almeno era meglio del comandante cavaliere.


“Giusto, si può dire che sin da quando gli uomini hanno imparato ad usare il fuoco, si sono distinti dagli animali, anche se l’acquisizione del fuoco è stata solo una coincidenza. Forse un fulmine ha colpito gli alberi incendiandoli, forse una roccia ha colpito un’altra roccia e ha prodotto una scintilla. Tuttavia, se nessuno l’avesse notato, nessuno avrebbe cercato di utilizzarlo e ci comporteremmo ancora alla stregua degli animali." Roland li guidò pazientemente e sistematicamente nella direzione in cui voleva. “Lo scopo di quest’esperimento era per mostrarvi che la curiosità e il pensiero sono delle forze motrici del progresso umano. Ci sono molte altre forze simili in natura, che aspettano solo noi per essere scoperte e usate”.


Dopo il suo discorso, Carter aveva ancora uno sguardo dubbioso. Nana era uno di quei tipi che era difficile capire se erano svegli o addormentati e guardava Roland con un solo occhio dallo sguardo vago. Solo Anna chinò la testa, come se stesse pensando a qualcosa.


Roland sospirò, come previsto: insegnare troppo in modo futuristico rispetto le idee che capivano, non significava illuminarli, ma farli diventare solamente perplessi. L’apice della loro conoscenza determinava che loro non potessero capire le forti forze della natura a meno che non fossero fisicamente di fronte a loro. Solo allora avrebbero capito quanto fosse straordinaria la natura delle forze nascoste nel mondo.


In quel momento, il bollitore appeso sotto la cornice del camino, emise un suono metallico. Era il suono del vapore che tintinnava contro il coperchio.


“Ah, l’acqua sta bollendo”. Carter si avvicinò e tolse il bollitore con una forchetta, e presto il suono si fermò. Prese un panno e lo avvolse attorno al manico e riempì la tazza di tutti con l’acqua.


Per esempio, quando Roland avvicinò la mano per tenere la tazza, ne percepì il calore. Sin dal primo giorno dell’utilizzo del fuoco, il principio dell’acqua che bolle fu riconosciuto. “Acqua che bolle”, centinaia di migliaia di persone ne erano testimoni e lo usava, ma nessuno aveva pensato che il dolce arricciarsi e innalzarsi del vapore acqueo conteneva anche una quantità considerevole di energia.


In qualche centinaio di anni, sarebbe diventata la forza motrice alla base dello sviluppo dell’umanità, in un breve lasso di tempo avrebbe cambiato la storia dell’umanità. Anche se il principio era semplice, il problema non era la tecnologia limitata, bensì che la prima scelta di molte persone fosse l’agricoltura. Tuttavia, Roland era diverso da loro, ragionò, e questo mondo aveva anche le streghe. Usare la magia per combattere una battaglia? Sarebbe stato da barbari… con la magia si poteva creare, essa poteva rimpiazzare alcune delle tecnologie chiave per accelerare il processo di sviluppo umano. Questo era il modo corretto di usare la magia.


Continuarono a parlare fino a quando il sole tramontò e dopo che ebbero cenato insieme, Roland si diresse nella sua stanza.


Non c’era nessuna vita notturna di cui parlare in questi giorni ed epoca, le persone non avevano nemmeno un nome per definirla e tutti andavano a dormire presto. Aveva considerato anche l’idea di assumere una cameriera per fare quello sport, giustificandolo come suo diritto come principe, ma alla fine non c’era riuscito perché era troppo suscettibile per parlarne.


Non appena spense la candela in camera sua, sentì il suono di un applauso alle sue spalle, poi qualcuno parlò a Roland.


“È stata una lezione spettacolare, non mi aspettavo che sua altezza reale il quarto principe fosse in realtà un uomo colto”.


Era la voce di una donna che non conosceva. Subito Roland iniziò a sudare a freddo: soltanto dio poteva sapere come una sconosciuta fosse riuscita ad entrare in camera sua senza che lui lo sapesse, se non un’assassina; cos’altro sarebbe potuta essere?! Corse immediatamente verso la porta e prima di avere il tempo di mettere la mano sulla maniglia, sentì una corrente d’aria fredda vicino il suo orecchio. Scoprì che un pugnale d’argento era stato conficcato nella porta e che la distanza tra il pugnale e la sua guancia era di un solo dito.






Thea
                                


                                



