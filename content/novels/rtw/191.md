---
weight: 1910
title: Capitolo 191- I denti scoperti del nuovo Re
pubDate: 2025-08-07T11:37:50.903Z
tags:
    - rtw
---




Petrov bevve un sorso di tè nero, si appoggiò contro la soffice sedia del Signore della fortezza Longsong e si concesse un lungo sospiro di sollievo.


Erano passati due mesi da quando era diventato il responsabile e in questo lasso di tempo aveva scoperto di provare un amore profondo per quella sala. La sua struttura in progressiva ascesa gli permetteva di sovrastare i funzionari e gli assistenti dalla sua posizione sopraelevata. L’avere un simile potere gli dava un senso di soddisfazione.


Durante il primo mese alcuni piccoli aristocratici si erano fatti avanti e l'avevano apertamente affrontato, altri avevano pianificato segretamente rivolte e simili. Ovviamente i mandanti rimasti nell’ombra erano gli Elk, i Wolf e le altre grandi famiglie. Petrov seguì il consiglio di suo padre: mandò direttamente alle forche i cittadini che avevano causato problemi o che appartenevano ai topi di fogna, mentre imprigionò i membri della bassa nobiltà e, dopo aver il pagamento del riscatto da parte dei familiari, li esiliò dai Territori Occidentali.


Una volta applicato questo metodo, quasi colpiti come da un fulmine, la situazione si calmò in fretta. Dopotutto, fatta eccezione per la Famiglia Honeysuckle, i cavalieri di diverse famiglie erano stati arrestati e portati a Città di Confine. Ciò gli rendeva impossibile costruire una resistenza alle politiche di Petrov. Perciò aveva di nuovo acceso l'interesse delle famiglie con l'annuncio che la fortezza avrebbe dato un compenso alle famiglie maggiori per le loro perdite durante l'attacco. In questo modo aveva formato un gruppo gestibile di nobili che condividevano un comune interesse.


Tralasciando il 30% dovuto a Città di Confine, il rimanente 70% del reddito della fortezza era diviso in tre parti. Il primo 30% era utilizzato per il mantenere la città operativa, il secondo 20% era usato per tenere a bada le altre famiglie nobili e il rimanente 20% era investito nel territorio degli Hull.


In seguito ai recenti eventi, il vecchio ritratto del Duca Ryan appeso dietro la sedia del Re era stato cambiato con un'immagine del Quarto Principe, Roland Wimbledon. Dal canto suo Petrov non vedeva l'ora che fosse sostituito con un ritratto di se stesso, un ritratto di Petrov Hull.


Se avesse acquisito il pieno possesso della fortezza Longsong, avrebbe potuto unificare la tassa di gestione della città con quella degli investimenti sul territorio, così da essere degno del titolo di Duca. In tal modo il 50 % speso per tenere a bada gli altri nobili avrebbe potuto essere risparmiato ed essere investito nei commerci della fortezza, generando un più alto reddito per loro stessi.


Ovviamente, l'unico presupposto era la conquista del trono di Roland Wimbledon e la sua posizione come Re del Regno di Graycastle.


“Mio Signore” una delle sue guardie entrò nella sala del Signore e gli consegnò una lettera: “Contiene delle notizie da Città di Confine”.


Quando Petrov sentì che la lettera proveniva da Città di Confine, si raddrizzò immediatamente sulla sedia.


Prese la busta e ne estrasse una fragile pergamena. A giudicare dalla sua scarsa qualità, il mittente non poteva che essere una delle sue spie che si era infiltrata tra i servi.


Il risultato della battaglia di due mesi prima poteva essere definito oltraggioso. Anche se Petrov non vi aveva preso parte di persona, aveva comunque sentito una storia da suo padre. Per potere individuare le ragioni dietro il fallimento del Duca, aveva mandato alcune persone fidate a Città di Confine. Dovevano fingersi artigiani, mandriani o servi e mandare tutte le informazioni che raccoglievano alla fortezza.


Aveva ottime ragioni per credere che le altre famiglie avessero fatto lo stesso.


Tuttavia, fino a quel momento, aveva ricevuto informazioni mensili solo da due persone travestite da servi. Quelli che si erano finti artigiani o mandriani non avevano ancora mostrato la loro presenza, era quasi come se fossero spariti.


Alla fine, lo avevano tradito di loro spontanea volontà o erano stati scoperti dal Principe ed eliminati completamente?


Scosse la testa e concentrò piuttosto la sua attenzione sulla lettera.


I caratteri erano storti e il tutto era scritto in carboncino. In alcuni punti aveva persino tracce di acqua, ciò significava che era stata scritta di nascosto durante il lavoro.


Il primo paragrafo riguardava la costruzione di una torre con uno scopo non identificato sulla riva del Fiume Acqua Rossa. Con questa ci sarebbero state tre basi di un'altezza simile a quella delle mura della fortezza. Sopra ciascuna di queste torri erano state piazzate delle enormi pentole di metallo; sembrava che fossero state costruite nella città, dopo erano state trasportate fino al fiume in un solo pezzo. Il Primo Esercito aveva circondato la torre di ferro, con le spalle rivolte verso la pentola di ferro e il giorno successivo la torre era stata magicamente eretta.


“Costruzione” … ancora questa parola, pensò Petrov, anche nella precedente lettera segreta era stata menzionata. Il solo guardare quell'informazione gli faceva pensare che il Principe stesse costruendo qualcosa. L'ultima volta stava riparando le strade e costruendo il ponte, questa volta una torre di ferro. Che Sua Altezza stesse spendendo in un'unica occasione gli ori reali di cui aveva depredato la fortezza Longsong? Inoltre, la funzione di queste torri è sconosciuta, ancora... nonostante i miei uomini si siano travestiti da servi non lo sono sul serio. Sono in realtà cavalieri colti, quindi anche in caso che queste torri fossero torri di guardia, loro le riconoscerebbero immediatamente.


Probabilmente queste torri non sono ancora del tutto finite, ed è per questo che è difficile identificarne lo scopo. Petrov scosse la testa. Dovrei aspettare fino al prossimo mese, forse per allora avrò informazioni più dettagliate.


Il suo sguardo passò al prossimo paragrafo.


Da lì scoprì che una grande flotta di mercanti, il cui comandante era sconosciuto, si era fermata nei moli della città e poi era partita verso est. Durante il suo soggiorno, un'enorme quantità di minerale e di salnitro era stata scaricata dalle navi.


L'acquisto del salnitro è facile da capire. Del resto, dopo il secondo mese d'estate la temperatura si sarebbe alzata vertiginosamente e per questo il castello avrebbe consumato un considerevole quantitativo di salnitro per raffreddarsi. Inoltre, era possibile usarlo anche per il raffreddamento di bevande e succhi di frutta. Essendo un aristocratico reale, il Principe non avrebbe mai voluto sudare tutto il giorno, come invece tocca ai contadini nei campi. 


Quello che sorprese Petrov fu l'acquisto di lingotti. Infatti, la stessa Città di Confine è una fonte di minerali. Ricordo ancora quando prima dei Mesi dei Demoni sono stato inviato come messaggero a Città di Confine, il Principe Roland aveva esagerato di proposito dicendo che sarebbero stati in grado di raddoppiare la quantità di minerali da vendere. Eppure, secondo questi dati, non solo non esportano minerali, ma importano anche lingotti?


Quella notizia insieme a quella della costruzione di torri di ferro alte come mura cittadine, lasciava lo stesso Petrov sempre più incapace di intuire lo scopo di Sua Altezza Reale.


Tuttavia, la lettura dell'ultimo paragrafo della lettera lasciò Petrov di colpo senza parole.


Nelle ultime due settimane, Città di Confine aveva tenuto diversi spettacoli teatrali all'aperto nella piazza della città?


Non vendevano biglietti e il nome dell’opera era sconosciuto. E incoraggiavano persino i servi ad andare a vederli. Eppure, la cosa più sconvolgente era che una degli attori era la Star dell''Occidente, la Signorina May!


Ma che stava succedendo?


La scomparsa della Signorina May era lo scandalo più grande degli ultimi tempi. Diverse opere in cui avrebbe dovuto avere la parte principale, erano state affidate ad altri attori e per questa ragione, i nobili se ne erano tutti andati nel bel mezzo dello spettacolo in segno di protesta. Quando chiedevano una risposta, il teatro affermava che la Signorina May se ne era andata senza lasciare nessuna spiegazione e la sua attuale posizione era sconosciuta. Quando la notizia era diventata pubblica, aveva causato delle rivolte tra i nobili amanti del teatro dei Territori Occidentali.


Quindi per tutto questo tempo lei si trovava a Città di Confine? Non avevano nemmeno teatri lì! A parte tutto, recitare di fronte i cittadini e i servi... una simile scena era difficile da concepire per Petrov, dal momento che dall'impressione che si era fatto della Signorina May non era un'attrice né amichevole né avvicinabile.


Dopo un'attenta riflessione, Petrov decise di scrivere una lettera a Sua Altezza Reale, Roland Wimbledon, e indagare ufficialmente sulla questione. Era lui stesso un fanatico del teatro e non era riuscito a vedere in azione le straordinarie capacità della Star dell'Occidente, per non dire che non aveva avuto l'occasione di invitarla personalmente. Considerando che gli spettacoli si svolgevano all'aperto nel centro della città, non sarebbe stato troppo strano che fosse visto da un mercante venuto dalla Fortezza Longsong. Sarebbe stata un'ottima giustificazione per spiegare perché ne fosse a conoscenza, in questo modo non avrebbe esposto i cavalieri travestiti da servi.


Non appena Petrov fu pronto a far preparare una bozza del testo dai suoi assistenti, un cavaliere si precipitò nella sala e disse in fretta: “Mio Signore, abbiamo ricevuto un messaggio dalle guardie alla Porta Orientale, un gruppo di cavalieri si avvicina alla fortezza!”


“Cavalieri? Sono riusciti a capire chi li ha inviati?” Si alzò di scatto.


“Viaggiano con una bandiera con una torre e due picche, Signore” rispose il cavaliere, “se non sono degli impostori, devono essere le nuove forze del Re”.


Thea




Ed eccoci qui con il secondo capitolo di oggi!
Questo capitolo è dovuto alla donazione di Giovanni Nicola Corongiu che ringraziamo ancora una volta. 
                                


                                



