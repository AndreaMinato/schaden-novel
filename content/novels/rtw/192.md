---
weight: 1920
title: Capitolo 192- Sotto la coltre della notte
pubDate: 2025-08-07T11:37:50.903Z
tags:
    - rtw
---










Erano circa in 50, tutti vestiti in un'armatura che scintillava al sole. Si erano schierati in file da 8 e ai lati avevano delle bandiere. Tre di loro esibivano l'insegna della famiglia reale: la torre grigia con le due picche. In un lato c'era anche una bandiera con una torre con sopra una testa di cavallo. Setacciando i suoi ricordi più vecchi, Petrov ricordò che era probabilmente il simbolo della Famiglia Hawes del confine settentrionale.


Un uomo della cavalleria uscì dalle fila e urlò: “Sono Lehman Hawes, messaggero del Re Timothy. Porto con me la risoluzione del Re, abbassate il ponte levatoio”.


“Il suo certificato?” Petrov allungò la mano e chiese a gran voce.


Non appena sentì la domanda, il cavaliere si tolse arco e frecce dalla schiena, legò un pezzo di carta a una di esse e mirò direttamente in cima alle mura cittadine.


Una delle guardie della fortezza si avvicinò e l'estrasse per Petrov. Quando srotolò la pergamena vide due lucenti fili dorati ricamati ad intreccio sul fondo del documento. In basso a destra c'era anche il sigillo della famiglia reale, ciò indicava che era davvero il nuovo messaggero del Re.


Vedendolo, Petrov prese un respiro profondo e urlò: “Abbassate il ponte levatoio e aprite la porta". Aveva una vaga idea di quale sarebbe stato l'oggetto della così detta risoluzione. Era quasi certamente collegato a Roland Wimbledon. Tuttavia, considerando che l'altra parte non stava mentendo, non c'era nessuna ragione per rifiutare la delegazione di messaggeri del Re. Nel caso contrario avrebbe significato dichiarargli guerra e avere il Regno di Graycastle come nemico. Se la notizia si fosse diffusa, senza alcun dubbio e senza esitazioni, le altre famiglie avrebbero certamente preso di mira il territorio degli Honeysuckle e le ribellioni attualmente soppresse sarebbero riprese all'istante.


Tuttavia, la scelta di Timothy di inviare solo 50 persone a indagare sulla situazione nei Territori Occidentali, confermava una delle speculazioni del Principe. Allo stato attuale, il nuovo Re non era in grado di governare i Territori Occidentali.


Dal momento che Sua Altezza Reale il Principe è stato in grado di respingere l’alleanza formata dal Duca che contava più di mille soldati, temo proprio che queste cinquanta persone possano solo ritornare a mani vuote. 


Ovviamente Sua Altezza deve essere avvisato di questo sviluppo il prima possibile.


Non appena ci pensò, chiamò il cavaliere di prima: “Westeros, prendi tre cavalli a coda corta e cambiali durante la cavalcata, così raggiungerai Città di Confine il più velocemente possibile. Quando sarai lì, dì a Sua Altezza che gli uomini di Timothy sono arrivati”.


“Come ordina, Signore” annuì Westeros.


Mentre il cavaliere si girava e se ne andava, Petrov sospirò. “Andiamo a incontrare gli emissari del nuovo Re”.


…


Quando Petrov raggiunse la porta della città notò che, fatta eccezione per i dieci uomini a cavallo nelle prime linee, il cui animo sembrava tremare dall'emozione, il resto dei cavalieri sembrava un po' fiacco; se ne stavano seduti con il corpo piegato sul proprio cavallo. Sembravano poter cadere da un momento all'altro.


“Benvenuto Sir Lehman” lo accolse Petrov con un cenno. “Sono il responsabile della fortezza, appartengo alla Famiglia Honeysuckle, Petrov Hull.”


Le parole "responsabile della fortezza" gli lasciarono un sapore amaro in bocca. Se fosse stato davvero a capo del confine occidentale e di conseguenza il Duca della fortezza, non avrebbe mai dovuto accogliere un messaggero. Non sarebbe nemmeno dovuto andare ad accoglierlo alla porta. Tutto il contrario, semplicemente sarebbe potuto restare dentro il castello del Signore e aspettare che il messaggero andasse da lui.


“Ho sentito il Suo nome sulla Catena Montuosa del Vento Gelido, ‘Duca in carica’.” Lehman smontò da cavallo e gli si avvicinò con un sorriso. “I Territori Occidentali sono davvero uno strano posto. Nonostante l’imponente esercito da lui assemblato, il Duca Ryan non è riuscito a conquistare una città così piccola. Come se non bastasse ha anche perso la vita, si tratta infatti di una circostanza rara per il Regno di Graycastle. Tuttavia, è scontato che per la Famiglia Honeysuckle questo dev'essere stato un lieto avvenimento”.


Petrov ignorò automaticamente l'ironia suggerita dalle sue parole. “I suoi uomini stanno bene? Sembrano un po’… indisposti”.


“Non ci faccia caso” Lehman si guardò indietro, “Probabilmente non si sono ancora adattati al clima. Abbiamo viaggiato in fretta per arrivare qui il prima possibile, staranno meglio dopo avere riposato. A essere onesto, questa regione è fin troppo calda”.


“Solo perché il Nord è troppo freddo”. Dal momento che al suo interlocutore sembrava non importare la questione, Petrov era troppo pigro per prestare ulteriore attenzione all'argomento. “Mi chiedo perché Lei, il messaggero reale, sia venuto dalla Catena Montuosa del Vento Gelido piuttosto che da Città del Re”.


“Questo è perché su Maestà Timothy Wimbledon si trova attualmente nei Territori Settentrionali” rispose schiettamente Lehman. “Il Duca Essie ha pensato di sfruttare l'indebolimento delle guardie del confine settentrionale per istigare una ribellione. Dopo essere sospettato dell'inizio di una ribellione, il Re Timothy non aveva altra scelta se non estinguere la rivolta”.


Rivolta? Petrov si accigliò, era contro il buon senso. Nonostante le guardie di confine siano composte da cavalieri e mercenari provenienti da tutto il regno, molti dei membri sono comunque gli uomini del Duca. Come è possibile che abbia subito delle perdite sostanziali a causa della ribellione? Mi ricordo la lettera che il Duca Ryan aveva scritto con dentro i suoi piani per annettere il nord. Una brutta immagine iniziò a formarsi nella sua mente... Possibile che Timothy Wimbledon abbia avuto la stessa idea?


“Quindi è per questo motivo. Qual è l'attuale decisione del Re?”


“Ha emesso un ordine di richiamo” affermò Lehman. “Sua Maestà mi ha incaricato di verificare se anche i Territori Occidentali fossero caduti in uno stato di caos a causa della guerra. Se ricordo bene, prima dei Mesi dei Demoni, il Re aveva mandato un ordine di richiamo per Roland Wimbledon, ma non ha ancora fatto ritorno a Città del Re”.


“Suppongo che il documento sia arrivato alla fortezza cinque mesi fa. Tuttavia, Sua Altezza Roland, al contrario degli altri Signori, non ha scelto di venire alla fortezza e rifugiarsi qui durante i Mesi dei Demoni” Petrov fece una pausa. “Invece ha deciso di rimanere a Città di Confine e guidare i propri uomini contro le bestie demoniache. Questo è stato il motivo per il quale non è tornato subito a Città del Re”.


“I Mesi dei Demoni si sono conclusi circa tre mesi fa”. Lehman vacillò nel suo dovere. “Il Re mi ha mandato per scortare il Principe a Città del Re”.


“Quando andrete a Città di Confine?”


“Partiremo domani mattina”.


Viaggiando a una velocità costante, sarebbero arrivati a Città di Confine in tre giorni, il mio cavaliere viaggerà giorno e notte e dovrebbe essere in grado di consegnare il messaggio solo dopo una notte e un giorno. In questo modo, Sua Altezza Reale avrà abbastanza tempo per prepararsi ad affrontarlo. Questo è il massimo che io, Petrov, posso fare.


Quando il gruppo raggiunse il campo della fortezza, Petrov si fermò: “In questo luogo alloggiavano i cavalieri del Duca. Qui potrete riposare bene ed è dove vi sarà servita la cena. Mentre per lei, Sir Lehman” Petrov incrociò lo sguardo di Lehman Hawes, “le sarà preparato un ottimo banchetto, la prego di partecipare”.


“La ringrazio per la sua generosità, Sir Petrov,” ridacchiò l'altro.






Dopo cena, quando Lehman ritornò al campo e si avvicinò alla tenda centrale, fu immediatamente circondato da diverse persone.


“Qual è la situazione?” chiese.


“Siamo circondati da tutti i lati e siamo tenuti sotto stretta sorveglianza dai soldati. Hanno anche piazzato un centinaio di truppe alle porte, ma molti di loro non hanno un'armatura, quindi dovrebbero essere della pattuglia cittadina" riportò uno dei suoi uomini. "Sembra proprio che il Signore non si fidi di noi”.


“Almeno sembra che le nostre informazioni siano corrette. Le informazioni che ho raccolto durante il banchetto lo confermano” disse Lehman a voce bassa. “Dopo la sconfitta del Duca, molti cavalieri sono stati arrestati e portati a Città di Confine, quindi non ne sono rimasti molti da usare in un combattimento”.


Prima di arrivare alla fortezza, aveva raccolto informazioni dettagliate sulla sua attuale situazione. Il compito assegnatogli da sua Maestà era molto semplice: scoprire i motivi della sconfitta del Duca e adottare dei provvedimenti efficaci per prendere il controllo dei Territori Occidentali il prima possibile.


“La condizione di coloro che hanno preso la medicina…?”


“Raggiungeranno presto il loro limite” gli rispose l'altro, “fino a quando gli daremo le pillole faranno quello che vogliamo”.


La consegna del messaggio era solo un pretesto. Erano cinquanta uomini, tuttavia i veri cavalieri erano solo 13, gli altri erano mercenari travestiti da cavalieri. Sotto l'influenza delle pillole della Chiesa, erano più obbedienti del cane da caccia più fedele, ma allo stesso tempo, erano più feroci delle bestie demoniache. Erano anche il punto cruciale per la ripresa della porta nel piano di Lehman. Secondo i suoi piani, 1500 forti soldati si stavano lentamente avvicinando alla fortezza. Sarebbe bastato aprire le porte perché la città cadesse nelle loro mani.


“Dà loro le pillole, poi lascia una decina di uomini qui ad occuparsi della pattuglia e manda il resto alla Porta Orientale”. Lehman diede infine l'ordine.










Thea 


                                


                                



