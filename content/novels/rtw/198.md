---
weight: 198
title: Capitolo 198- Apertura improvvisa
pubDate: 2025-08-07T11:37:50.904Z
tags:
    - rtw
---


Tre giorni passarono velocemente, e la costruzione della linea di difesa fu completata.


Roland stava su un palco lontano dietro la prima linea, esattamente come aveva fatto quando avevano respinto le bestie demoniache durante i Mesi dei Demoni. Quel giorno, ancora una volta, era andato in persona sul campo di battaglia, per motivare tutti gli ufficiali e i soldati del Primo Esercito.


Siccome aveva un compito specifico, Usignolo si era già introdotta nel campo di battaglia, e aveva portato con sé Eco. Per questo motivo era Anna a trovarsi al suo fianco questa volta, e si fece carico al posto di Usignolo della protezione del Principe.


Roland stesso indossava l’armatura, e portava in vita due pistole a tamburo(1) . Ad ogni modo, finchè la linea difensiva non fosse caduta completamente, permettendo al nemico di passare con la forza come un pesce che scappa dalla rete, sarebbe stato estremamente difficile per il nemico costituire una minaccia per lui.


“Attualmente il nemico è a circa dieci chilometri da qui, guu!” lo informò un piccione gigante che scendeva dal cielo per atterrargli sulla spalla.


“Ben fatto, continua a osservare”, Roland prese un pezzo di carne secca dalla tasca e lo passò a Maggie. In due o tre morsi aveva finito l’intero pezzo, poi aprì di nuovo le ali e si alzò in volo, diretta verso est.


Grazie a Fulmine e Maggie che si alternavano nelle ricerche, Roland ebbe per tutto il tempo un chiaro quadro dei movimenti del nemico, che gli permise di predisporre il campo di battaglia a suo piacimento.


Se doveva avere a che fare con pazzi guerrieri drogati, non era prudente affrontarli con una formazione lineare. Stava facendo molta più attenzione dopo che Fulmine aveva riferito che centinaia di loro portavano lance corte. Se non sbagliava, era probabile che sarebbero state usate  come armi preventive.


In generale le armi non potevano essere lanciate più lontano di una cinquantina di metri, ma questo valeva solo per le persone ordinarie. Quanto lontano potevano essere lanciate da chi aveva preso le pillole? Roland non ne era sicuro. Se riuscivano a raggiungere i 100 metri, potevano diventare una minaccia per la squadra dei tiratori. Per questo aveva deciso di costruire dei bunker. Con una barricata facevano in modo che le pistole li tenessero a debita distanza, e uno sbarramento di artiglieria come supporto, aveva costruito una linea di difesa insormontabile.


In quella situazione, in cui disponevano di una quantità sufficiente di cemento, era più facile costruire in fretta bunker che non  mura cittadine. Inoltre i bunker erano edifici con solo uno strato di mattoni, che li rendeva fragili in un certo senso, ma per la milizia che non usava mezzi pesanti d’assedio doveva essere una fortificazione abbastanza invincibile.


Dieci bunker che formavano un rombo erano costruiti da entrambi i lati della strada, dando luogo a una zona di fuoco incrociato. In ogni bunker c’erano 24 soldati, metà dei quali veterani e l’altra metà reclute. I veterani, con la loro esperienza, avevano il compito di sparare; le reclute, invece, dovevano caricare le munizioni. Infine, Soraya aveva disegnato un travestimento ottico per i bunker. Se li si osservava dalla distanza, questi si mimetizzavano con l’ambiente circostante, rendendo difficile distinguerli.


Dietro la prima linea c’era l’artiglieria. I venti cannoni erano allineati e avrebbero seguito la sequenza di tiro della volta precedente, aggiustando l’angolo di tiro e ricaricando le munizioni in base ai segnali di Fulmine.


A lato della postazione dell’artiglieria c’era anche una forza di emergenza, formata da circa cento persone, equipaggiate con fucili a pietra focaia, e il cui solo compito era quello di proteggere gli artiglieri e il Principe che stava dietro di loro.


Guardando la line di difesa e vedendo i soldati col morale alto e lo spirito fervente dall’eccitazione, Roland fu davvero commosso. Vide quell’esercito, all’inizio debole e fragile, fatto di persone che si erano arruolate solo per poter avere delle uova da mangiare, che dopo il battesimo dei Mesi dei Demoni e la battaglia per difendersi ora stavano fianco a fianco per difendere con orgoglio la loro casa.


“Sua Altezza, in questo momento il nemico è a soli due chilometri da noi,” riferì Fulmine mentre tornava.


“Molto bene, ora il ruolo di sorveglianza verrà messo nelle mani di Maggie. Tu, invece, andrai nel bosco e darai i segnali agli artiglieri.” Roland annuì, poi si rivolse al Cavaliere Comandante: “Riferisci l’ordine: che tutti i membri del Primo Esercito entrino in stato d’allerta e si preparino ad accogliere il nemico!”


“Sì!” Carter fece il saluto militare.


*


Lehman si sentiva come se la sua mano stesse diventando sempre più difficile da muovere.


Due giorni prima sentiva un bruciore costante, ma ora aveva perso quasi del tutto la sensibilità al braccio. Non riusciva nemmeno a mettere l’armatura sopra quel gonfio braccio blu e verdognolo. Nel punto in cui il martello di ferro lo aveva colpito, era rimasto un segno rosso-nerastro, a prima vista sembrava che avesse sulla pelle uno strato trasparente e brillante.


“Devo essermi rotto l’osso. Se non lo curo subito, perderò il braccio. Gli analgesici che abbiamo trovato nella chiesa possono alleviare il dolore, ma non certo rigenerare un osso rotto.“ 


Decise di aspettare la fine della battaglia, poi sarebbe tornato direttamente a Città del Re, dove avrebbe cercato i migliori farmacisti e alchimisti del Regno di Graycastle. “Dovrebbero essere capaci di guarire questa dannata ferita interna che ho.”


“Sir Lehman, la tua mano…è davvero a posto?” chiese preoccupato Levin.


“Fa solo un po’ paura a guardarsi,” lui finse indifferenza. “Non pensiamoci prima di attaccare Città di Confine. Non è ancora nelle nostre mani, dobbiamo mantenerci concentrati sull’obiettivo.”


“Spero che il dolore al braccio non ti abbia offuscato la mente,” Duane ghignò. “Come vuoi attaccare la città?”


Il tono con cui parlò l’altro Cavaliere lasciò Lehman perplesso, ma non era il momento di badare a quelle piccolezze.


“Secondo le notizie che abbiamo ottenuto dalle famiglie Wolf ed Elk, si sono affidati ad armi ad ampio raggio per frenare i cavalieri. Con queste armi hanno attaccato i cavalieri prima che potessero raggiungerli. Inoltre, quando vengono usate producono anche fuoco e un forte rumore. Tutto sommato sono simili a delle grandi baliste, in grado di lanciare oggetti a velocità molto maggiore rispetto alle frecce di una balestra.”


“In poche parole, nonostante la potenza non possono fare fuoco continuatamente, giusto?” Levin capì al volo qual era il punto cruciale.


“Sì, prima riusciamo a raggiungere la loro difesa, meno attacchi dovremo affrontare. In più, il numero di persone è determinante. Per quanto ne so, il Duca Ryan e la sua coalizione di nobili tutti insieme avevano solo duecento cavalieri, e alla fine gli è solo mancata l’occasione di sfondare la difesa. Noi però abbiamo più di 1500 persone, che dopo aver assunto le pillole non sono meno veloci di un cavallo al galoppo, quindi il nostro risultato sarà totalmente diverso da quel primo tentativo.”


“Forse non accadrà nulla di tutto ciò.” Duane la pensava diversamente. “Forse Roland Wimbledon è ancora seduto sul suo trono, aspettando l’arrivo del messaggero. Quindi, se entriamo con calma nel castello, possiamo andare lì e tagliargli la testa.”


“No, ci avrà sicuramente notato.” Lehman negò categoricamente della possibilità. “Non ti sei accorto che negli ultimi giorni non abbiamo incrociato nessuna carovana? Non è strano che i mercanti della Fortezza, dopo aver visto la nostra vasta unità, abbiano deciso di fermarsi o di tornare alla Fortezza, ma è insolito che non abbiamo visto nessuno venire da Città di Confine. L’unica spiegazione è che il Principe abbia isolato la Città.”


“Finalmente capisci perché Sua Maestà ha scelto Sir Lehman come capitano al posto tuo?” chiese Levin in tono di scherno.


“Beh, sembra non ci siano problemi con la tua testa.” Duane si strinse nelle spalle. “Così va abbastanza bene. In confronto all’uccidere il Principe da solo, sarà più interessante uccidere tutti quegli scarti che osano ribellarsi a Sua Maestà Timothy.”


“Sir Lehman, abbiamo scoperto soldati e cavalli di fronte a Città di Confine” riportò il Cavaliere dall’avanguardia.


“Bene, andiamo a dare un’occhiata.” Lehman fece avanzare il suo cavallo. A questo punto il profilo del castello si poteva intravedere e alla fine della strada c’erano delle ombre impegnate a camminare. Prese il cannocchiale e guardò lo schieramento delle linee nemiche, “Quelle cose con le ruote secondo le nostre spie dovrebbero essere armi d’attacco a lungo raggio, ma sembrano esserci in numero molto maggiore di quanto riportato.


“Dovremmo far correre tutti all’impazzata contro di loro?” chiese Levin.


“Questa strada è un po’ stretta, temo che non ci sarebbe spazio per l’intera milizia.” Guardò il bosco alla sua destra. “Dovremmo distaccare un po’ di soldati e fare in modo che li aggirino, anche se saranno più lenti non ha importanza. Se riusciamo a sferrare un attacco al fianco, la linea difensiva non potrà resistere a lungo.”


Nell’attimo in cui Lehman si preparava a dare ordini all’esercito, notò con la coda dell’occhio un tocco di bianco che compariva dal nulla.


Stupito, fissò quel punto senza capire. “È…è un’allucinazione causata dal braccio rotto? Impossibile, è davvero una donna.” La donna indossava un cappuccio, una veste bianca le ricopriva il corpo, e prima che lui potesse aprire la bocca per urlare, apparve una fiamma dalle sue mani.


Lehman sentì solo che la sua testa veniva colpita da una forza simile a quella del martello, prima che il mondo iniziasse a girare e venisse avvolto dall’oscurità.






-Merges




Mm..a volte i capitoli della novel generano il panico nel nostro team, per traduzioni inglesi errate, oppure per capire esattamente di cosa sta parlando l'autore. In questo capitolo troviamo il termine revolver ora come tutti sanno è una pistola, ma pensate che sia così facile?
Gli inglesi, sempre gentili, usano questo termine indistintamente per tutte le armi da fuoco inventate da Roland, a volte dobbiamo affidarci alla logica come in questo passaggio: "Roland stesso indossava l’armatura, e portava in vita due fucili a tamburo"... ve lo immaginate?
E' ovvio che siano pistole, anche perché insomma non avrebbe potuto muoversi e queste armi gli facevano non so da perni, grucce o trampoli e tutto in armatura completa..brrr che fatica sudo solo a pensarci.
Beh comunque per cui non avesse idea di che cosa sono i https://it.wikipedia.org/wiki/Rivoltella revolver vi invitiamo a cliccare sul link https://it.wikipedia.org/wiki/Arma_da_fuoco.                                







