---
weight: 199
title: Capitolo 199- Il Caos della Guerra
pubDate: 2025-08-07T11:37:50.904Z
tags:
    - rtw
---


“Carica!” Quasi nello stesso momento si sentì risuonare la voce di Lehman.


Levin fissò incredulo Lehman Hawes, che era caduto di colpo da cavallo. La sua nuca era stata spazzata via, e ora si vedeva al suo interno una sostanza appiccicosa rossa e bianca. L’elmo rotto giaceva al suo fianco, con un gran buco in mezzo, rivelandosi una protezione del tutto inefficace.


“Caricate, tutti quanti con me!” Poi riecheggiò anche la voce di Levin.


Nessuno dei due però aveva parlato! Levin si coprì la bocca, guardò dietro di sé e vide che i membri della milizia non stavano aspettando, ma anzi avevano ingoiato la pillola e avevano iniziato a correre verso di lui, come una marea.


“È una strega.” Realizzò che una strega aveva imitato la sua voce. “Non caricate, fermatevi!”, gridò più forte che poteva.


Tuttavia, in mezzo alla folla esaltata la sua voce non si propagò molto; i pochi che sentirono il suo urlo si fermarono, ma la maggior parte continuò ad avanzare.


“Muovetevi, sbrigatevi ad attaccare, cercate di sfondare il centro della difesa nemica! Chiunque raggiunga la città ha il permesso di saccheggiarla!”


Non solo la sua voce, anche quella di Duane e degli altri cavalieri riecheggiavano una dopo l’altra, come se tutto ciò facesse parte di un piano.


Come se non bastasse, la voce della strega  sovrastava tutti gli altri rumori, come se venisse prodotta direttamente vicino all’orecchio delle persone.


Anche tra la milizia emergevano molte voci e, in linea con l’ordine, la folla iniziò a intonare inni “al saccheggio”. Levin non sapeva chi avesse iniziato, ma presto quegli inni risuonarono tra tutti i ranghi. La situazione gli era completamente sfuggita di mano, e Levin non provò più a gridare nuovi ordini, che avrebbero finito con l’essere soffocati dalle urla della folla. Per evitare di finire trascinato dalla corrente si concentrò sul controllo del cavallo, mentre la milizia, come privata della ragione, correva verso il centro della strada.


No, non era proprio così. La ragione l’avevano persa già dall’inizio, specialmente chi li guidava. Dopo aver preso le pillole erano diventati euforici, stimolati ancora di più dall’idea di uccidere e depredare. Inizialmente i primi avevano tentato di non calpestare Lehman che era a terra, ma quelli che seguirono non ci fecero più caso e passarono sopra al cadavere.


Levin voleva riunirsi a Duane e agli altri Cavalieri, ma scoprì che erano stati sparpagliati in giro a causa della marea di gente. In quelle circostanze pressanti, prima di tutto doveva seguire il flusso e cercare con calma di riportare il cavallo a lato, verso il bosco. Se avesse deciso di girarsi subito col cavallo, sarebbe stato buttato a terra in poco tempo da quella milizia dalla forza accresciuta, e gli sarebbe stato quasi impossibile rialzarsi.


In mezzo alle fila, Levin gettava lo sguardo dappertutto, nel tentativo di trovare la strega responsabile di quel caos; voleva tagliarla in mille pezzi. A suo parere doveva per forza essere opera di una strega!


Le 1500 persone che hanno assunto la pillola corrono in direzione della linea di difesa del Principe, per il quale quest’ondata deve costituire un attacco fatale. Anche se l’avversario avesse diverse nuove armi in più, non sarebbero comunque abbastanza per affrontare così tante persone in una volta, quindi per lui questa situazione non è molto meglio che per noi. Una situazione in cui entrambe le parti ci rimettono deve essere un giubilo per le streghe, ecco perché si sono infiltrate nei nostri ranghi e hanno causato così tanti problemi, portando di loro iniziativa la nostra armata ad avanzare.


“La strega che ha ucciso Lehman e quella che ha creato il caos non possono essere la stessa persona.” Levin passò lo sguardo sulle poche persone che erano rimaste al suo fianco; prima si trovavano in testa e avevano visto Lehman cadere, poi avevano sentito lui che gridava di fermarsi. Non potevano però paragonarsi al grande esercito di prima; anche tutti insieme non raggiungevano le trenta persone. “Una delle streghe ha l’abilità di celare il suo corpo e l’altra può manipolare la voce. Dopo tutto, una strega non può avere due abilità. Trovatemi la seconda, voglio squarciarle la gola!”


…


Dalla finestra di tiro, Brian vedeva il nemico che si avvicinava a passo svelto. Dai bunker in prima linea si sentivano già i primi spari.


Lui era posizionato in mezzo al diamante, pertanto doveva aspettare che il nemico oltrepassasse il segnale viola a lato della strada. Dover aspettare tanto a lungo prima di poter sparare lo rendeva ansioso.


Giusto per fare qualcosa, Brian andò alla finestra del lato opposto, da cui poté vedere meglio la linea difensiva. Dalla postazione degli artiglieri continuava a salire incessantemente un fumo bianco, e con esso un boato simile a un tuono che riempiva il campo di battaglia. 
Erano di nuovo i primi ad essere occupati, con i loro cannoni da 12 libbre erano in grado di coprire tutto il campo di battaglia. Se ascoltava con attenzione, riusciva pure a sentire il rumore delle munizioni che venivano lanciate in aria.


“Oddio, corrono così veloci!”


“Guarda quello, una palla di cannone gli ha strappato la mano, eppure continua a correre in avanti.”


“Quello che ha detto Sua Altezza è vero, possiamo ancora considerarli umani? Sono tali e quali alle bestie demoniache.”


Il Primo Esercito era già stato informato, durante le mobilitazioni prima della battaglia, di questi nemici che prendevano le pillole della Chiesa, per questo non si spaventò nemmeno quando vide i continui attacchi nemici, portati avanti sotto una pioggia di pallottole. Al contrario, si riempì di spirito combattivo; dopotutto era il Primo Esercito, che si era forgiato sotto i colpi delle bestie demoniache.


“Capitano, stanno arrivando!” avvertì qualcuno.


Sentendo l’avviso, Brian tornò in fretta alla sua postazione, prese un fucile a tamburo vicino alla finestra e iniziò a caricarlo. In confronto alle armi precedenti, la nuova versione di Sua Altezza aveva subìto un semplice miglioramento. Ora, in un soffio, poteva sparare cinque cartucce, poi lanciare il caricatore alla recluta dietro di lui, prendere altre cinque cartucce e finirle, mentre la recluta ricaricava le precedenti.


Sua Altezza durante l’allenamento aveva insistito che utilizzassero questa modalità solo dopo che il nemico fosse entrato nel raggio dai 100 ai 50 metri. Per fare fuoco sul lungo raggio dovevano prendere la mira accuratamente perché fabbricare i proiettili per i fucili a tamburo non era semplice e la quantità a disposizione di ognuno era limitata.


Brian era convinto che le munizioni contenenti la polvere da sparo, con la punta slanciata e il fondo spesso, e la loro forma sempre simile, non potevano essere state create da un fabbro. Sapeva che un prodotto così delicato e preciso doveva provenire dalle mani di una strega.


Di solito, dopo gli esercizi di tiro, recuperavano tutte le cartucce e le davano ad Ascia d’Acciaio. Dopo aver fatto pratica nello sparare, generalmente si esercitavano a ricaricare, sedendo insieme al centro del campo.


Per ottenere nuovi proiettili dalle cartucce usate dovevano attenersi a delle regole specifiche. Prima dovevano spingere l’innesco fino in fondo, per poi riempirlo di polvere da sparo e infine inserire il proiettile. Grazie a quegli esercizi era riluttante a consumare troppe munizioni nel caso il bersaglio fosse difficile da colpire.


Quando il nemico passò il segno viola, Brian trasse un respiro profondo e urlò: “Fuoco a volontà!”


I soldati, che avevano a lungo atteso quell’ordine, puntarono entusiasti quel facile obiettivo e iniziarono a premere il grilletto. Subito i bunker furono sommersi dal rumore degli spari. Il primo nemico che riuscì a passare fu riempito di proiettili da entrambi i lati, il sangue gli uscì dalla vita e dopo aver arrancato per un paio di passi, cadde a terra. Era evidente che potevano resistere a più dolore rispetto alle persone ordinarie, ma questo non aveva importanza di fronte a proiettili dal calibro pesante.


Brian notò che varie persone erano salite sui tetti dei bunker in prima linea, con l’intenzione di infiltrarsi e attaccare alle spalle chi vi si trovava all’interno, ma erano stati bloccati da uno spesso cancello di ferro. Senza esitazione premette il grilletto, uccidendo uno dopo l’altro i pazzi che si erano esposti davanti a lui. Il motivo per cui i bunker erano posizionati a formare un diamante era che così si potevano difendere l’un l’altro. I nemici che passavano la prima fila e volevano attaccare alle spalle venivano colpiti e uccisi dai bunker più indietro.


“Fate attenzione, hanno tirato fuori le lance!” urlò qualcuno all’improvviso.


Brian notò un’ombra che si alzava dal centro dell’esercito nemico. Dopo aver superato l’apice, le lance cominciarono a cadere sui bunker da entrambi i lati della strada.


A quella distanza dovevano coprire due o trecento metri! Di riflesso abbassò la testa per poi sentire una serie di suoni scricchiolanti sopra di lui. Quando quell’ondata di attacchi terminò, si alzò in piedi e scoprì che nessuna di quelle lance era riuscita a penetrare nel bunker. Guardando il bunker davanti, vide che la situazione era simile; solo poche lance erano riuscite a insinuarsi nel muro, come piume solitarie.


“Anche se fanno paura sono inutili!” tutti scoppiarono in una sonora risata.


In quel momento Brian vide un nemico che, incurante di tutti i pericoli, stava sollevando zolle di terra mentre caricava verso il loro bunker. Poi il nemico si piegò in avanti e scagliò la lancia; nell’attimo in cui questa si staccò dal suo braccio, fu abbattuto da una densa pioggia di proiettili.


“Giù!” Ancora prima che il grido d’avvertimento potesse uscirgli dalle labbra, la lancia passò attraverso la finestra e trafisse il petto di un tiratore, che emise un lamento soffocato e cadde a terra a pancia all’aria.






-Merges




Ciao a tutti vi chiederete come mai oggi esce un capitolo della nostra novel, ebbene dovete ringraziare Il Santo per questo che ha gentilmente offerto un capitolo. Come sapete abbiamo un membro in più nello staff per cui abbiamo anche modificato la donazione ora da 7 euro passiamo a 10 euro.


Ora passiamo al capitolo, direi che vi sono delle Scene truculente ma ben descritte direi, certo io vengo da "God and Devil World" quindi per me non è nemmeno tanto splatter o violento, lì c'è moooolto di peggio. Come avete letto le armature contro i proiettili non servono praticamente a nulla, bella descrizione della testa spappolata.


Comunque tutti abbiamo un'idea di come sia fatta un' http://www.treccani.it/enciclopedia/armatura armatura grazie ai film in costume come "Il Signore degli Anelli" etc..ce n'erano altri prima ma a parte il primo film fantasy della storia del cinema https://it.wikipedia.org/wiki/Legend_(film_1985) “Legend" del 1985 regia di Ridley Scott e come interprete principale Tom Cruise...ora come ora non mi viene in mente nulla di bello intendo.


Dunque riprendendo il discorso per correttezza vi passo un po' di link sulle ttps://it.wikipedia.org/wiki/Armatura armature se siete curiosi anche perché in realtà esistono vari tipi di https://it.wikipedia.org/wiki/Categoria:Armature_medievali armature medioevali e inoltre erano https://avalonsibyl.com/armatura-medievale-da-combattimento.html composte da diverse parti, inoltre visto che sono buona vi regalo anche un https://www.youtube.com/watch?v=jFu1pZPcPz4 filmato dell'Istituto Luce in bianco e nero.







