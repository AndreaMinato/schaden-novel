---
weight: 200
title: Capitolo 200- Cacciatori e Prede
pubDate: 2025-08-07T11:37:50.904Z
tags:
    - rtw
---


“Lentiggini!” gridò qualcuno, “È ferito!”


“Non muoverlo!” tuonò Brian, “Darò io un’occhiata alla sua ferita, tu continua a sparare!”


Lasciò il fucile nelle mani della recluta al suo fianco, che era responsabile del caricamento, e si abbassò per avvicinarsi al soldato ferito. Lui, che ancora non aveva perso conoscenza, chiese con voce tremante: “Capitano, io…sto morendo?”


La lancia corta l’aveva trafitto nella parte più bassa dello stomaco, non era chiaro se lo avesse perforato o meno, comunque, vedendo che non faceva fatica a respirare, non doveva averlo colpito ai polmoni. Durante le lezioni, Sua Altezza Reale aveva brevemente descritto i vari organi del corpo umano e quali misure prendere in caso di ferite. La migliore soluzione a cui Brian riuscì a pensare fu di rimanere lì e aspettare la fine della battaglia, per poi far venire la Signorina Nana a curarlo.


“Fa male?” chiese Brian.


Lentiggini annuì con difficoltà.


“Se riesci ancora a sentire dolore significa che non morirai,” per rassicurare il Cavaliere, gli mise una mano sulla fronte. “Conosci l’abilità della Signorina Nana, no?”


“Ah-ha,” Con fatica, Lentiggini riuscì a mostrare un sorriso. “In tempi di pace, tutti… vogliono vederla. Mettendola in questo modo, i-io… io finalmente potrò vederla, ora.”


“Esatto! Perciò devi resistere.”


Quando Brian tornò alla sua postazione di tiro, la recluta si girò verso di lui e chiese, con preoccupazione: “Perché non hai estratto la lancia?”


“Estraendola è probabile che, invece di aiutare, potrebbe causare un abbondante sanguinamento. A lezione imparerai anche questo, poi tutto ti sarà chiaro.” Fece una pausa. “La cosa migliore che possiamo fare per lui, ora, è sconfiggere il nemico il prima possibile.”


…


In piedi sul suo palco sopraelevato, Roland vide chiaramente il nemico abbattersi come un’onda sulla città.


Quando passarono per la prima fila di bunker, la loro velocità si ridusse di molto, e quando furono alla terza fila, i fianchi del nemico furono completamente esposti al fuoco incrociato dei fucilieri.


Il compito di Eco era abbastanza ovvio, anche se le forze nemiche erano distese su una lunga linea, molti di loro agivano ancora secondo il suo ininterrotto comando di “carica concentrata”, affannandosi per la strada.


In ogni momento molti di loro cadevano e non potevano farci nulla. Dovendo affrontare una fortificazione che non potevano distruggere con spade e lance, la forza militare di Timothy non poteva far altro che subire delle perdite e continuare ad avanzare.


Dopo aver passato la terza fila di bunker superarono il segno dei 300 metri, quindi ora i cannoni venivano caricati con colpi a mitraglia. Tra i mitraglieri, l’entrata in quella zona era anche nota come l’entrata nella zona di morte.


In cielo, Fulmine aveva sostituito la sua bandiera con una di colore rosso acceso.


Lo schieramento dei venti cannoni sputava dalla bocca fiamme e fumo denso. Roland aveva stimato a occhio e croce che i migliori artiglieri avrebbero lanciato un proiettile shrapnel (1) ogni venti secondi, mentre i più lenti ce ne avrebbero messi circa trenta. A prima vista sembrava che la velocità cadenza di tiro si avvicinasse a quella delle migliori squadre di artiglieria della Guerra Civile Americana (2), ma i loro tre colpi al minuto erano eseguiti con palle di cannone, per cui dovevano pulire il cannone ripetutamente e mirare di nuovo al bersaglio. Comunque, i colpi  amitraglia (canister) (3) potevano essere sparate senza prendere la mira, e il cannone non doveva essere ripulito, quindi era naturale che sparasse con una frequenza più elevata.


Per il nemico una tale potenza di fuoco era devastante. Oltretutto, il tasso di uccisione e di ferimento dei colpi a mitraglia (canister), senza neppure mirare, era impressionante, quasi ogni proiettile di ferro colpiva da due a tre persone. Se grazie alla pillola potevano sopportare molto meglio il dolore, non potevano però reprimere la paura.


Vedendo quelli attorno a loro venire massacrati uno dopo l’altro, pur essendo esaltati e assetati di sangue, non potevano sopprimere l’innata paura della morte. In più, loro non erano dotati di una forza di volontà ferrea; senza pillola erano solo un gruppo di civili senza esperienza in battaglia né formazione adeguata. Quando la metà di loro giaceva a terra, i nemici cominciarono a fuggire.


La paura si propagò come la peste, ciò che era iniziato da una persona contagiò subito una seconda e una terza, finché la prima linea pose fine all’assalto e anzi si voltò e iniziò a fuggire. Ancora una volta il reggimento dell’artiglieria cambiò le munizioni passando alle palle di cannone (piene) (4), mirando al centro della strada, mentre per tutto il tempo i bunker non avevano mai cessato il fuoco.


La strada era ricoperta da una pila di cadaveri.


...


Mentre il cuore infuriato di Levin lentamente si calmava, una sensazione di paura iniziò a farsi strada dentro di lui.


All’inizio più di venti persone avevano scoperto che la strega dagli strani vestiti, che aveva generato il caos, si nascondeva nella foresta, mimetizzandosi quasi alla perfezione con essa. Sarebbe stato impossibile individuarla se non fosse avanzata insieme alle forze principali, incitando tutti a riunirsi in modo compatto al centro della strada.


Anche dopo averla scoperta, continuò a causare notevoli problemi a Levin. Scoprì che non aveva bisogno di usare la bocca per imitare le voci, inoltre il suono si propagava senza venire da una fonte precisa. A volte arrivava da sinistra, altre da destra, e altre volte ancora da dietro. Anche il contenuto variava, passando dall’imitare il suo accento e dare ordini all’invocare l’aiuto di un compagno soldato.


Ma, quando si avvicinavano per prenderla, riappariva la donna vestita di bianco.


Vedendola, a Levin tornò in mente la sconvolgente scena di lei che uccideva Lehman Hawes.


In mano teneva una “balestra leggera” bianca-argento, e un soldato cadeva ogni volta che lanciava un colpo, accompagnato da un sonoro scoppio.


L’accerchiamento fu istantaneamente ridotto a brandelli e tutti loro ora sembravano uccellini spaventati.


“La mia armatura non offre alcuna protezione e nemmeno gli scudi funzionano”. Lo scudo di ferro che aveva Levin era stato spaccato in due e vedere quel buco nel metallo gli aveva fatto capire quanto quell’arma fosse davvero potente.


“Temo che l’unica arma che possa competere con questa potenza sia una balestra pesante”. Se a quel punto non avesse d’istinto abbassato la testa, sarebbe già diventato un cadavere.


“Ma una balestra pesante non può far fuoco a ripetizione!”


Vista la sua abilità nel nascondersi e la sua arma imbattibile, Levin capì che non avevano alcuna possibilità di vincere. Nell’attimo stesso in cui se ne accorse, si sentì come avvolto da un vento gelido e la sua rabbia bruciante presto si placò.


“Prendete le pillole e uccidetela non appena appare!”


Anche se la sua voce diceva di attaccare, Levin iniziò a battere in ritirata, con l’intenzione di correre nel bosco appena lei si fosse concentrata sulla milizia.


“No, sarebbe più prudente restare tra la folla, non oserebbe attaccarmi in mezzo a tutti!”


“E poi ora la foresta sembra strana, l’erba spessa mi arriva alle ginocchia nascondendo i viticci per terra, come se volesse farmi inciampare.”


Quando finalmente riuscì a uscire dal bosco, incespicando, Levin guardò verso la prima linea; voleva nascondersi in un grande gruppo, ma la scena che si trovò di fronte lo lasciò senza parole.


“L’effetto delle pillole non dovrebbe essere ancora terminato, quindi… perché si stanno ritirando? No, è diverso. Stanno scappando!”


Quelli che erano troppo lenti o che non avevano risposto venivano spinti a terra senza pietà e poi calpestati. Prima, durante la carica, correvano veloci come cavalli, ma ora nella fuga stava accadendo la stessa cosa; in preda alla frenesia lanciavano polvere in aria. A quella vista Levin non osò avvicinarsi per fermarli.


“Ma che è successo?” Levin non riusciva a capire la situazione, “come era stato possibile sconfiggere 1500 persone in così poco tempo? A maggior ragione se avevano tutte preso le pillole! “Gli uomini del Principe in realtà sono dei mostri?”


In quel momento, dietro di lui sentì un rumore di passi sull’erba. Digrignando i denti, Levin estrasse al volo la spada e sferrò un colpo dietro di sé. In quell’attimo cruciale tra la vita e la morte, fu veloce come non mai nell’estrarre la spada, veloce quanto un lampo di luce. Ciononostante, fu accolto da una fiamma accecante. La lama fu colpita da qualcosa che emise scintille e lo colpì alla mano, rendendogli insensibili le dita.


Quando spostò il braccio nel suo campo visivo, Levin vide che gliene mancava metà. Il bianco e il rosso di muscoli e ossa erano esposti all’aria, come un fiore in piena fioritura. La donna in bianco lo guardò senza espressione. Incapace di affrontarla, Levin poté solo fare qualche passo indietro, inciampando poi su un cespuglio.


Quando fu a terra, la strega gli poggiò il piede sulla spalla e gli premette l’arma contro la fronte. Da quella prospettiva, Levin vide il viso che si celava sotto il cappuccio.


“Così…bella."


Fu il suo ultimo pensiero quando risuonò lo sparo.




-Merges




Usignolo alias Angelo della Morte non è male non trovate? Sopratutto tenendo conto che l'ha fatta vestire di bianco simile ad "Assassin Creed". Beh bando alle chiacchiere come potete vedere oggi abbiamo diverse tipologie di palle di cannone, una felicità nel tradurle..sia da parte della traduttrice, sia da parte mia nel controllare e cercare e bla bla bla.. non vi dirò i dettagli di quello che faccio altrimenti impazzite.


Quindi ecco a voi:


1- Proiettile http://www.treccani.it/enciclopedia/shrapnel Shrapnel in pratica è una palla di cannone a forma di  https://it.wikipedia.org/wiki/Shrapnel proiettile è decisamente diversa dalle prime palle da cannone che troviamo come reperti archeologici nei musei dei vari castelli sparsi per il territorio.


2 -Per http://www.treccani.it/enciclopedia/guerra-civile-americana Guerra Civile Americana si intende in pratica la famosa http://www.treccani.it/enciclopedia/guerra-di-secessione_%28Enciclopedia-dei-ragazzi%29/ Guerra di Secessione americana tra i libri di storia e i film penso che tutti la conoscano.


3- https://it.wikipedia.org/wiki/Mitraglia_(munizione) I colpi a mitraglia ossia  http://www.icsm.it/secessione/artiglieria.html  Canister in questo caso abbiamo deciso volutamente di lasciare anche il nome originale come informazione in più, io ad esempio non li conoscevo  Si differenziano moltissimo dalle palle di cannone indicate al punto successivo 


(4) Per avere un quadro più chiaro vi invito a studiare quest'ultimo http://www.freeforumzone.com/discussione.aspx?idd=11184214 link.


