---
weight: 209
title: Capitolo 209- Emporio
pubDate: 2025-08-07T11:37:50.906Z
tags:
    - rtw
---


“Stop!”.


Al grido di May, Irene smise di squarciare con il pugnale gli organi vitali. “Non devi essere così feroce, anche se lui è una feccia malvagia irrecuperabile, sta comunque interpretando il ruolo del tuo patrigno. Quindi devi manifestare un po’ di esitazione nella tua determinazione, ed infine devi mostrare un’espressione di pace ma anche di sollievo. Andiamo, rifalla un’altra volta”.


“Sì!” rispose Irene con serietà.


Erano già trascorse due settimane dalla prima esibizione nella piazza cittadina. Lei stessa non sapeva il perché non se ne fosse ancora andata, e invece aveva perfino preso parte al secondo dramma. Oggi, il cast e la troupe stavano provando il loro terzo spettacolo: “Il Diario di una Strega”. Solo dando un’occhiata alla sceneggiatura dell’opera, si poteva capire che questo dramma era destinato a diventare qualcosa di ineguagliabile. Anche rileggendola una seconda volta, la storia rimaneva meravigliosa ed accattivante. Era una storia che abbandonava completamente l’idillio tra il principe e la principessa, la trama riguardava gli intrighi della corte, e allo stesso tempo era piena di lodi per il coraggio, l’amicizia e la fiducia tra persone comuni e streghe… Anche se aveva letto solamente il copione, non riuscì a trattenersi dal desiderare di applaudire la storia.


Quest’opera era anche il motivo per cui May aveva dichiarato di aver deciso di rimanere in città per un po’.


Ma il vero motivo non lo sapeva nemmeno lei.


Irene afferrò il pugnale e colpì ferocemente verso il basso, mentre Sam, che stava interpretando il ruolo del suo patrigno, emise un grido patetico. “Tu, davvero…”. Allora la sua testa cadde di lato con un’angolazione sbilenca, fingendo di star annaspando per respirare.


May scosse il capo con un po’ d’esagerazione: “Lei ti ha pugnalato al petto. Come hai avuto il tempo di urlare e sollevare la mano per afferrare Irene? Saresti dovuto subito diventare debole. Questo è il tipo di morte più comune, quindi non dirmi che non ne hai mai sentito parlare al corso di teatro!”.


Le guance di Sam arrossirono: “S-Scusa”.


“Di nuovo” esclamò May inespressiva.


Ma l’esibizione di Irene si era svolta diversamente da come May si aspettava, se le avesse fatto presente dei problemi specifici, lei si sarebbe corretta immediatamente.  Sia che si trattasse della sua predisposizione professionale per il teatro o del suo talento recitativo, entrambi appartenenti alla categoria dei fuoriclasse, sembrava che il titolo di “fiore del teatro” non fosse completamente basato sull’adulazione reciproca degli attori che si trovavano nel gradino più basso.


“Stavolta è stata eccezionale, e con questo la prova di oggi finisce qui”. Quando quella scena venne espressa in maniera corretta e pulita, May batté le mani. “Ferlin Eltek dovrebbe finire presto la sua lezione, giusto? Dovresti andare a casa e preparare la cena. Dopo tutto, quella cosa dell’acqua…”.


“Acqua corrente” aggiunse Irene con un sorriso.


“Uh, quell’acqua corrente verrà installata prima del tramonto, quindi se mangerete troppo tardi, non ci sarà più acqua con cui poter fare il bagno”. May tossì due volte.


“Signorina May, principalmente non abbiamo terminato le prove perché il Signor Cavaliere voleva incontrarti?”. Rosia si coprì la bocca per nascondere la sua risatina: “Al momento manca almeno un’ora prima che faccia sera”.


“Ho sentito dire che il Signor Carter è il fidato sottoposto del Principe, è spesso al castello ed accompagna spesso il Principe”. Tina gridò anche: “Ah, ah… ma in qualità di star più strabiliante dei Confini Occidentali, non puoi perdere. Ovunque vai, attiri l’attenzione di tutti”.


“Tu, basta così” Irene gli fece cenno di smettere. “La Signorina May non ha ancora accettato il Signor Carter”.


“…” May alzò le sopracciglia: “Ѐ possibile che io non sia stata abbastanza severa nelle recenti esibizioni? All’inizio, queste due persone non osavano nemmeno respirare rumorosamente di fronte a me, ma ora inaspettatamente si permettono di prendermi in giro. A quanto pare, nelle prove dei prossimi giorni dovrò fargli ingoiare un po’ di amarezza. Altrimenti, se le cose andranno avanti così, non saranno alla mia altezza sul palco”. “Vado via per prima”.


“Grazie mille per i tuoi insegnamenti!” Irene ed il resto del gruppo abbassarono la testa per salutarla.


Originariamente, solo ad un insegnante di teatro era permesso godere di una tale cortesia, ma a May non importava. Annuì in risposta e poi lasciò la sala prove, sentendo l’aria bollente all’esterno che la circondava.


Dopo aver raggiunto il centro città, si sedette all’ombra di un albero nelle vicinanze ed aspettò. Non passò molto tempo prima che un uomo si diresse verso di lei.


Era Carter Lannis, il Cavaliere Comandante del Signore di Città di Confine.


“Spero che tu non abbia aspettato a lungo” disse Carter, accarezzandole la nuca.


“Non ho aspettato a lungo” May sorrise leggermente: “Andiamo”.


“In un primo momento, quando mi ha invitata ad uscire ed io l’ho rifiutato, non solo non si è arreso, al contrario mi ha fatto visita con aria assorta. Quell’atteggiamento non era per niente in linea con l’arroganza e l’indifferenza di cui aveva dato prova. Alla fine mi ha confusa così tanto che ho accettato”.


Nel suo cuore, May sapeva molto bene cosa volesse lui, ma il pensiero di stabilirsi in quella terra sconosciuta la confondeva e la spaventava allo stesso tempo.


Anche quando era andata per la prima volta a Città di Confine per Luce dell’Alba, non aveva mai avuto l’intenzione di viverci con lui per un lungo periodo.


Nella fortezza, lei era la luna circondata dalle altre stelle teatrali, ma qui non c’era alcuna differenza tra lei e gli altri membri della squadra. Al contrario, Irene, che era anche un’insegnate, era persino più famosa di lei.


Seguendo l’ampia strada coperta dall’oscurità, i due passeggiarono in direzione dell’emporio nel bel mezzo della città.


“Questa città ha completamente cambiato aspetto in una settimana. La settimana scorsa, l’esterno del distretto era ancora spoglio, ma attualmente è verdeggiante e rigoglioso. Sin quando non pioverà, costruiranno quasi ogni giorno. Quando non riparano le strade, costruiscono quelle case. Generalmente fanno addirittura entrambe le cose contemporaneamente. Persino a Città del Re sarebbe difficile imbattersi in una scena così animata”.


L’emporio si trovava nella parte settentrionale della piazza ed era diviso in due zone, separate da una fila centrale di alberi che proteggevano dalla luce solare. A destra c’era la zona economica, la cui disposizione era simile a quella di qualsiasi altro mercato. C’erano dei capannoni di legno aperti su tutti i fronti che offrivano solamente un tetto di legno. Stavano vendendo degli utensili in ferro a buon mercato, per esempio: attrezzi agricoli, martelli, trapani e chiodi; e prodotti agricoli come uova, carne bovina, uva e altri cibi che lei non riusciva a nominare. Erano disposti in diverse categorie. Quei prodotti erano posti di fronte alle bancarelle e in ogni stand c’era una persona incaricata di controllare il tutto.


A sinistra c’era la zona boutique, i cui lati erano circondati da muri in mattoni che la facevano sembrare una casa singola. Lì vendevano ogni tipo di prodotto ma i prezzi erano molto più alti, quindi poche persone frequentavano quell’area. Nel suo secondo giorno a Città di Confine, una volta venne trascinata in giro da Irene. Se il cavaliere non le avesse parlato della vendita di un nuovo prodotto raro, lei avrebbe preferito andare in un’osteria a bere due calici di vino ghiacciato.


Dopo aver registrato la loro identità, misero piede nella zona boutique. Qui la modalità di vendita era piuttosto bizzarra, l’intero negozio aveva una sola entrata e tutti i prodotti erano disposti su degli scaffali dalla quale i clienti potevano scegliere liberamente ciò che volevano. Non accettavano la negoziazione e nessuno si vantava della propria merce. Al contrario, i prezzi e le descrizioni degli articoli erano trascritti in dei pezzi di pergamena attaccati al loro fianco. Dopo aver scelto gli oggetti prediletti si doveva andare a pagare alla porta.


May notò che nella prima fila a sinistra c’erano dozzine di tazze colorate, aventi lo stesso motivo di quelle che aveva visto l’ultima volta. Questo significava che in un mese non ne era stata venduta nemmeno una. Nel caso si fosse trattato di comuni imprenditori, avrebbero registrato una perdita.


Dunque chiese: “Questo emporio è stato davvero aperto da Sua Altezza Reale?”.


“Sì” annuì Carter: “Ѐ per questo che puoi vedere della merce così straordinaria”. Mentre parlava, giunse alla terza fila di scaffali. “Come questo”.


“Questo… è il nuovo raro prodotto di cui mi hai parlato?” May seguì il cavaliere e si fermò al suo fianco, solo per vedere cinque o sei piccole confezioni gialle in cima allo scaffale. Ognuna di esse era grande come un palmo e, in quel momento, lei non riusciva capire che utilità potessero avere.


“Questo, tuttavia, è un qualcosa che ha creato Sua Altezza in persona ed ora le streghe del castello – ehm, voglio dire tutte le dame e le guardie personali lo stanno usando. Utilizzandolo durante il bagno, puoi facilmente rimuovere lo sporco più ostinato. Dopo esserti lavata con questo sperimenterai una nuova forma di freschezza ed infine il tuo corpo profumerà di rose. Giurerei che, quando ci si fa la doccia, non c’è niente di più magico di questo” il cavaliere affermò solennemente.


May volse lo sguardo sulla pergamena e ciò che lesse sull’etichetta fu: Sapone Profumato.






Haru




A quanto pare stare a Città di Confine sta migliorando anche il carattere di May, non trovate? In realtà è un'idea classica dei greci e romani, ripresa e modificata nel Rinascimento che educando il popolo al bello e all'arte si ha un popolo migliore d'anime e carattere oltre che più colto, per questo i Medici abbellirono Firenze con diverse opere d'arte. Vedremo comunque come va a finire fra May e Carter.


Stavolta comunque si parla di sapone. L'argomento è molto lungo, infatti il reperto più antico relativo al sapone risale alla Mesopotamia del 2800 a. C., ma se ne parla anche nei papiri egizi e nella Bibbia. Fu utilizzato nei secoli per lavare la lana e curare malattie oltre che tingere i capelli. Plinio il Vecchio sostiene che gli inventori furono i Galli per rendere i capelli lucidi, era una miscela di grasso di capra e potassa.


Secondo alcuni studiosi il fatto che i galli abbiano usato il sapone, parola latina "Sapo",  spiegherebbe perché l'industria del sapone sia così fiorente in Francia. Ahha sarebbe come dire che ce l'hanno nel sangue. Il sapone più famoso è quello di Marsiglia fatto da oli vegetali, in particolare d’oliva, la cenere di piante marine come alcalinizzante, l’essiccazione al sole e il taglio a mano.


Ma sapete la cosa più divertente? Il termine "Soap Opera" deriva dal fatto che intorno al 1930 i radiodrammi americani erano sponsorizzati dai produttori di saponi. Ecco come è nato questo termine e secondo un articolo del British Medical Journal il tasso di mortalità dei personaggi delle soap opera è molto più elevato di quello degli artificieri...ahha non ne dubito. Ora non volendo continuare a  tediarvi con la storia vi riporto questo https://www.artimondo.it/magazine/storia-del-sapone articolo molto interessante.
                                


                                



