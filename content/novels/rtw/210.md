---
weight: 2100
title: Capitolo 210- Andare o restare
pubDate: 2025-08-07T11:37:50.906Z
tags:
    - rtw
---




“Sapone Profumato ?”. Prese un pacchetto, lo avvicinò al suo naso ed effettivamente poté distinguere il profumo delle rose.


“Sì, è dura immaginare che per venir fabbricato (1) si cominci con una purea a cui Sua Altezza Reale aggiunge anche del profumo per dargli una determinata fragranza”.


May diede nuovamente un’occhiata al prezzo riportato sulla pergamena. Dato che un pacchetto costava 25 argenti reali poteva essere considerato un prodotto di lusso, ma paragonato ai profumi, che erano persino più costosi, il prezzo era decisamente troppo basso.


“Sei sicuro che è profumo (2)? Quando mi esibivo a Città del Re, una volta incontrai un uomo di potere che mi regalò tre boccette di profumo. Ognuna di loro era grande solamente come un pollice, ma costavano comunque più di 5 ori reali. Per un pezzo di sapone di queste dimensioni si dovrebbe aggiungere almeno una mezza boccetta dello stesso prodotto, no?”


“Ѐ così?” Carter si spaventò: “Il profumo è davvero così costoso?”.


“Certamente” May gli lanciò un’occhiata: “Ѐ uno dei prodotti di cui l’Associazione degli Alchimisti di Città del Re va più fiera. Oltre al vetro cristallo, il profumo è il prodotto che vendono di più. Ho sentito dire da altre persone che oltre al tributo che pagano alla Famiglia Reale, riescono a far confluire nel mercato migliaia di boccette ogni anno. Gli individui che possono permettersi un tale lusso appartengono all’alta nobiltà oppure sono dei ricchi mercanti. Se non me lo avessero regalato, per me sarebbe stato assolutamente impossibile acquistarne anche solo una boccetta, considerato che costa tanto quanto il compenso che ricevo per recitare in svariati spettacoli”.


“Ma ho visto come Sua Altezza Reale ha utilizzato il profumo e non sembrava essere un materiale così raro… ah… Stando alle sue parole, pare che sia ricavato dalla canna da zucchero”. Vedendo May confusa, Carter annuì: “Una canna da zucchero (3) è proprio come un bastoncino dal sapore dolce, è una coltura tipica dei fiordi. Assaggiarla è come prendere un sorso d’acqua con zucchero. Al momento viene coltivata solamente nel giardino del castello, ma la prossima volta che incontrerò Sua Altezza Reale gli chiederò il permesso di prenderne una”.


Si parlava ancora una volta di Sua Altezza il Principe… Da quando May aveva messo piede in quella città, il nome che aveva sentito nominare più spesso era quello di Roland Wimbledon. Che fosse Irene o Carter, ogni volta che si parlava dei cambiamenti avvenuti a Città di Confine, loro lo menzionavano spesso. Era come se Sua Altezza fosse onnisciente e che non ci fosse niente di cui non fosse a conoscenza, tutte queste cose nuove erano state create da lui.


“Al mondo esiste davvero una persona così dotta?”. Non poteva crederci, dopo tutto, anche se le persone dotte erano intelligenti, apprendere tutta quella conoscenza avrebbe richiesto ugualmente molto tempo. “Che fosse a Città del Re o alla Fortezza Longsong, le persone riconosciute come studiose erano tutti uomini anziani con i capelli bianchi. Il popolo del Territorio Occidentale aveva anche il detto: ‘Più lunga è la barba, più vasta è la conoscenza’. (4) Ma il Principe aveva solamente 20 anni, quindi come poteva sapere tutte quelle cose?”.


Pur pensandola in questo modo, il viso di May mostrava sempre la solita espressione: “No, se può essere utilizzata per produrre il profumo dev’essere una coltura molto rara. Specialmente la formula del profumo, potrebbe essere venduta a qualche Laboratorio Alchemico ad un prezzo incredibilmente alto. Non devi mai fare allusioni su cose di questo tipo  con Sua Altezza, anche nel caso che tu le veda, non dovresti parlarne”.


“D’accordo” disse Carter. Prese un fazzoletto con in quale avvolse 4 pezzi di sapone.


“Ne comprerai davvero così tanti?”.


“Una persona può comprarne al massimo due. Di conseguenza faremo finta di comprarli separatamente e quando andremo via li donerò tutti a te – andiamocene prima che tu possa iniziare a dissentire”. Il cavaliere alzò la mano per interrompere May che voleva dire qualcosa. “Quando consumerò i miei, potrò comunque recarmi da Sua Altezza e chiedergliene altri, ma quando qui gli esauriscono non sai mai quando faranno rifornimento. Così, se prenderai questi 4, potrai usarli per tantissimo tempo”.


Quando May vide l’espressione seria della sua controparte, fu come se il suo cuore stesse iniziando improvvisamente a bruciare. E per molto tempo contrasse le labbra senza dire una parola, osservando semplicemente come il cavaliere impacchettava il sapone profumato.


“Dato che siamo già qui, diamo un’occhiata a qualche altro prodotto” disse scherzosamente, mentre teneva il pacchetto.


…


Quando tornò nella sua “casa” a Città di Confine, fuori il cielo si era già oscurato.


L’ultimo raggio di luce della giornata entrò attraverso la tenda, decorando la stanza con un tocco d’arancione.


Da quando aveva deciso di restare per partecipare al secondo dramma, May aveva ricevuto lo stesso numero di stanze di Irene. Sebbene non fosse molto grande, era comunque completamente arredata.


Dopo aver messo sul tavolo, uno per uno, i prodotti acquistati all’emporio, oltre alle quattro confezioni di sapone profumato c’era anche una bottiglia di vino.


Il vino di quella bottiglia era diverso dal normale vino che si poteva trovare nelle osterie. Era praticamente incolore, oltre che puro e limpido, senza alcuna differenza dall’acqua. Lei ricordava che nella descrizione del prodotto c’era scritto: “Liquore Bianco” con concentrazione elevata di alcool, da non ingerire in grandi quantità.


“ ‘Liquore Bianco’ ”, sorrise osservandone l’aspetto esteriore, “Il nome è davvero appropriato”.


Dopo aver estratto il tappo di sughero, May se ne versò un bicchiere. Innalzando il calice, il profumo del vino le esplose nelle narici facendole assumere un’espressione corrucciata. Tuttavia, dopo il primo forte odore iniziale, nel suo naso si diffuse un bouquet d’aromi deliziosi, erano dolci e rilassanti non come il vino scadente ed annacquato delle taverne.


A causa della sua devozione verso la recitazione e all’elevata quantità di attenzioni che aveva raccolto, raramente si recava nelle osterie. Andava a bere due calici di vino solo quando un’opera diventava un grande successo e tutto il teatro andava a festeggiare. Faceva sempre in modo di non ubriacarsi fino al punto di non riuscire a parlare, poiché aveva assistito alla sbronza di numerosi attori che aveva causato loro la perdita dell’autocontrollo. Si controllava sempre nel bere, in modo tale che l’alcool non le desse alla testa.


Tuttavia, oggi May aveva una gran voglia di ubriacarsi. Altrimenti non avrebbe mai acquistato un Liquore così costoso contro il parere di Carter. Voleva verificare se quello che aveva sentito dire dagli altri attori fosse vero, ovvero che quando si è ubriachi si è capaci di difendersi dalle distrazioni e dalle preoccupazioni, e di vedere la vera risposta nel profondo del cuore.


May chiuse gli occhi, innalzò il calice che aveva in mano e si scolò il drink. Sentì immediatamente un aroma caldo e speziato infiammarle la gola. Quella sensazione la fece lacrimare e sputare il liquore.


“Dannazione, ma questo è davvero vino?”.


Aspettò sino a quando la sensazione di bruciore non si dissolse, si morse il labbro e provò un’altra volta – in questo giro osò solamente berne un sorso. L’aroma speziato si ripresentò nuovamente, ma stavolta seguito da un’intensa abbondanza e dolcezza scaturite dalla miscela di quei due sapori. In realtà non sapeva dire se fosse un buon drink, ma portava con sé una specie di strana sensazione.


Più o meno un quarto d’ora dopo, May sentì le vertigini.


Prese una scatola grande come un pugno dalla sua tasca, la scoperchiò e vide sé stessa in uno specchio luminoso. Quello specchio era diverso dai suoi vecchi specchi di bronzo o dai sottili specchi d’argento. La sua superficie era liscia, senza graffi ed il suo riflesso era molto chiaro, con tutta probabilità tutto ciò lo rendeva molto prezioso. In quello specchio, May poteva vedere le sue guance accaldate ed i suoi occhi confusi.


Era un regalo che le aveva dato il Cavaliere prima di andarsene. Lei avrebbe voluto rifiutarlo, ma l’altro era andato via così velocemente da non averle dato il tempo di restituirlo. Mentre se ne stava andando, si era voltato un’ultima volta per salutarla.


“Sinceramente, quando Carter Lannis chiude la bocca il suo aspetto può essere considerato impeccabile. Ma se non fosse stato così chiacchierone, io non sarei mai rimasta”.


Quindi, lei avrebbe dovuto mettere radici lì? Lontano dalla frenetica città, ricominciando di nuovo tutto da capo in quella remota cittadina, dove nessuno conosceva la sua identità a parte quelle poche persone della compagnia teatrale… La paura dell’ignoto rendeva ancora più difficile prendere una decisione.


May posò sul tavolo la lettera che aveva ricevuto qualche giorno prima, e la stese – le era stata inoltrata dal Principe e da Irene, l’aveva scritta il responsabile della Fortezza Longsong, Petrov. Dalla lettera aveva appreso che il teatro della fortezza aveva annunciato la sua scomparsa e che Petrov sperava che avrebbe fatto presto ritorno alla Fortezza Longsong per continuare le sue esibizioni.


Sua Altezza il Principe non aveva nascosto quella novità, anzi le aveva dato il diritto di scegliere.


Dopo aver prosciugato il vino rimasto nel calice, la vista di May cominciò gradualmente ad offuscarsi.


Barcollò verso lo scrittoio, vi stese un foglio di carta ed iniziò a scrivere una risposta.


Nel vortice dei suoi pensieri, vide il teatro della fortezza, Irene, Ferlin Eltek, l’acclamazione fragorosa della folla nella piazza cittadina, e quegli attori di terz’ordine che avevano perso il loro autocontrollo dopo aver recitato con lei. Alla fine, quelle immagini si dissolsero lentamente, lasciando solamente il ricordo di quando Carter Lannis l’aveva invitata con un sorriso.


“Salve Signorina May, posso bere qualcosa con voi?”






Haru






 Erialis Oggi abbiamo tanteeee note, quindi mettetevi comodi. La prima nota (1) è di natura scientifica e riguarda la saponificazione, ammetto di aver letto solo la parte finale della pagina riguardante l'uso nell'arte. La seconda nota (2) riguarda il profumo, oltre alla storia stavolta vogliamo fornirvi un modo per farlo voi stessi, magari potrebbe essere un bel regalo se la vostra ragazza/ragazzo ama i prodotti naturali.  A questo proposito come potete vedere vi abbiamo fornito due diversi link. La terza nota (3) riguarda la canna da zucchero che originaria dell'Asia è poi stata introdotta in Europa dagli Arabi, intorno al 700 d.C. il resto potete leggerlo cliccando sul link di riferimento. La quarta (4) e ultima nota nasce dal proverbio citato da May, ora non so se nel modo di dire comune esiste, però mi ricordavo di un proverbio popolare toscano:


"La sapienza non sta nella barba."


Nel ricercare un proverbio corrispettivo ho trovato però due citazioni simpatiche (vi ricordo che anticamente i filosofi erano i saggi per eccellenza): 


"La barba non fa il filosofo".


Plutarco, Opere morali, II sec. a C.


"Se i filosofi si misurassero in base alla barba, il primo posto spetterebbe alle capre".


(Luciano di Samosata, nacque a Samosata nel 120 d.C)












                                


                                



