---
weight: 219
title: Capitolo 219- Sorella maggiore, sorella minore
pubDate: 2025-08-07T11:37:50.907Z
tags:
    - rtw
---


“Benvenuta nell'Unione delle Streghe!” nella sala, un gruppetto di streghe di diverse età e colori alzarono i loro bicchieri allegramente.


“Grazie, grazie” Lucia sentì che i suoi occhi si stavano di nuovo inumidendo, tirò su con il naso e cercò impulsivamente di trattenere le lacrime. Alzò la coppa e bevve un sorso di vino, non era tanto amaro quanto ricordava, invece era quasi dolciastro.


Dopo avere incontrato il Signore con l'assistenza di Usignolo, Lucia era finalmente riuscita a lavare Campanellino e poi a farsi un bagno anche lei. Quando sua sorella fu sistemata, seguì ancora una volta Usignolo nella sala del castello. Lì, le streghe avevano preparato per lei una festa di benvenuto.


Era la prima volta che Lucia vedeva così tante sue simili, tale visione cancellò ogni traccia di dubbio che le era rimasto nel profondo del cuore. Se le streghe fossero state imprigionate lì o forzate a servire il Signore, non sarebbero mai state in grado di mostrare dei sorrisi tanto leggeri e brillanti.


Ripensandoci, poco prima Usignolo aveva detto “Questa è la casa delle streghe” e capì immediatamente quali fossero i suoi sentimenti. Al contrario, le streghe la cui identità veniva esposta erano perseguitate dalla Chiesa, trovare un posto sicuro in cui vivere non era mai stato facile. Molti mesi di sofferenza e continue fughe si erano susseguiti all’attacco di Valencia da parte dei banditi. Eppure, adesso, con il caldo benvenuto dell’Unione delle Streghe, poteva finalmente permettere alla sua mente costantemente in allerta di rilassarsi un po'.


Allo stesso tempo, intuì anche quanto potesse essere magico un banchetto con così tante streghe come ospiti.


In un lampo, la carne cruda della capra era stata perfettamente arrostita grazie a delle fiamme nere, lasciando il piatto che lo conteneva completamente illeso.


Una ragazzina con i capelli biondi corti fluttuava in aria, tenendo una caraffa e riempendo il bicchiere di tutti.


Mentre una strega con un aspetto esotico simulava una vasta gamma di strumenti musicali, che alla fine si riunivano tutti in una bellissima musica.


…


Dopo che Usignolo gliele presentò una ad una, Lucia fu velocemente in grado di ricordare ciascuno dei loro nomi. In quel modo era diventata una di loro e la tristezza nel suo cuore venne smorzata ulteriormente.


Nell'Unione delle Streghe c'erano streghe mature e stabili come Pergamena e Wendy e c'erano anche Foglia ed Eco che erano più o meno come delle sorelle maggiori, ma c’erano anche Anna, Soraya e le altre che avevano un'età simile alla sua. Tuttavia, a prescindere da chi fossero, nessuna di loro la trattava come un'estranea. Per questo, il cuore di Lucia era colmo di gratitudine.


Finito il banchetto lei e le streghe si augurarono buona notte e poi Lucia tornò alla sua nuova casa. Nonostante Campanellino non fosse una strega il Principe non aveva ordinato che fosse separata dalla sorella. Al contrario, diede loro l'ultima camera degli ospiti arredata del secondo piano del castello.


“Sorellona?” sentendola muoversi, Campanellino aprì gli occhi.


“Sei sveglia!?” Lucia iniziò immediatamente a gioire nel profondo del suo cuore, si avvicinò di corsa al letto “Come ti senti?”


Campanellino sembrava essersi appena svegliata dopo essere stata addormentata per un lungo periodo, non aveva nessuna traccia della malattia o del dolore aveva provato. Con gli occhi ancora un po' annebbiati, aprì la bocca e mormorò: “Ho davvero tanta fame”.


“Aspetta…” Lucia estrasse velocemente un sacchetto dalla tasca e lo aprì, nell’aria si diffuse un odore di pesce essiccato. Quel sacchetto di fettine di pesce le era stato precedentemente dato da Usignolo. “Ecco un po' di cibo per te”.


Mentre era seduta sul letto e osservava Campanellino a mangiare il pesce, si sentì così grata che iniziò ad accarezzare sulla testa la bambina. Quell'anno sua sorella aveva compiuto 10 anni e ora, senza genitori, lei era l'unica persona su cui Campanellino poteva contare.


Non appena finì i due pesci, la bambina diventò più lucida e guardandosi intorno incuriosita chiese: “Dove siamo? Non sembrava che la nave avesse un letto così grande”.


“Siamo a Città di Confine nella Regione Occidentale, siamo arrivate a destinazione”.


“Siamo già arrivate?” Si toccò la guancia. “Ma io non sono… malata? Lasciano che le persone malate entrino in città?”


“Hai ragione, in effetti sarebbe strano” le rispose Lucia. Notando l'espressione assente sul volto della sorella, la ragazza iniziò a ridere. “Le streghe del Signore della città ti hanno già guarita, comunque” quindi le fece un riassunto di quello che era successo al molo, “e d'ora in poi staremo qui nel castello”.


“Streghe?” chiese Campanellino inclinando la testa: “Sono come te, sorellona?”


“Sì, è così. Inoltre, tutte sono state molto gentili con me, soprattutto una strega chiamata Usignolo” Lucia fece una carezza alla testa dell'altra. “Mi ha aiutata a farti un bagno”.


“Oh, però non hai sempre detto che i nobili odiano le streghe? Perché questo Signore dovrebbe essere disposto a proteggere le streghe?”


Presa alla sprovvista dalla domanda, Lucia tossì due volte. “Questo… A volte, ci sono anche delle poche persone buone all'interno della nobiltà”.


Mentre estraeva l'ultimo pezzo di pesce essiccato dal sacchetto, Campanellino chiese: “Questo significa che tutte voi dovete lavorare per lui? Come le domestiche di casa e dovete spazzare il pavimento, cucinare e accompagnare il Signore?”


"Cosa cavolo stai dicendo?” chiese Lucia prendendo il viso di sua sorella. “Io sono una strega! Ed è soltanto naturale che io debba aiutare il Signore con la mia abilità! Poi, chi ti ha detto che le domestiche devono fare quelle cose?”


“La mamma…” rispose la bambina in un triste sussurro, “Aveva detto che è il motivo per cui non ha mai permesso a papà di assumere una bella domestica”.


Quando la sentì menzionare la loro famiglia, la faccia di Lucia diventò improvvisamente molto più scura. Invece di rimproverare Campanellino per averne parlato, strinse la sua sorellina in un abbraccio e sospirò leggermente.


La teoria della sorella non la preoccupava. Mentre parlava con il Signore, aveva notato che a parte delle semplici domande sulla sua vita, l'unica altra cosa a cui era interessato era la sua abilità. Ciò rendeva evidente che gli importava di più dell'utilità che l'abilità di una strega poteva avere per lui.


Tuttavia, al solo pensiero della sua abilità, Lucia si sentì profondamente preoccupata e demoralizzata.


Conosceva da sempre il mondo delle streghe. Sapeva che sei mesi prima, molte di loro erano passate da Valencia, e non molto dopo, una dopo l'altra avevano lasciato la città. Aveva sentito che si stavano recando nei Fiordi, alla ricerca una nuova casa. Tuttavia, Lucia non voleva lasciare i suoi genitori e per questo non aveva accettato il loro invito. Eppure, grazie ai suoi continui contatti con loro, Lucia aveva imparato che di solito le streghe si classificano come streghe con abilità da combattimento e streghe con abilità non da combattimento.


La sua abilità di riportare un oggetto alla sua forma originale poteva essere considerata inutile. Senza considerare il suo utilizzo durante un combattimento, per lei era difficile da controllare persino in tempo di pace.


Suo padre era un mercante e gestiva il laboratorio familiare di fabbricazione della carta (1), quindi non era raro che il soggiorno fosse pieno di carta paglia (2) appena preparata. Eppure, il giorno in cui diventò una strega, Lucia si ritrovò inavvertitamente a usare il suo potere, trasformando quella carta in un mucchio di erba e polvere fine. Dopo quell'evento, nonostante venne severamente rimproverata dai suoi genitori, questi non la denunciarono mai alla Chiesa. Al contrario, continuarono a ripeterle di nascondersi attentamente e, se necessario, rischiare persino di indossare una Pietra della Vendetta Divina, apparendo come una devota fedele.


All'inizio, Lucia guardava a quel potere piena di curiosità. Spesso si nascondeva segretamente in camera sua e cercava di ripristinare i tutti i tipi di oggetti per fare delle prove. Tuttavia, si accorse presto che quell'abilità era estremamente difficile da controllare. Ad esempio, provò ripetutamente a ripristinare la carta paglia e in certi casi riotteneva gli stessi steli di erba della prima volta, ma in altri, restavano solo dei granuli neri. Quando continuava a incantare un oggetto, quest'ultimo si riduceva sempre di più, fino a che il prodotto finale non era più di una polvere sottile, piuttosto una sabbiolina. Ciò significava che la sua capacità di ricomposizione non poteva essere usata per ripristinare un oggetto gravemente danneggiato. Era solo in grado di distruggere ciò che altri avevano prodotto con cura.


Anche le altre streghe pensavano che la sua abilità fosse inutile. Se avesse voluto usarla in battaglia, avrebbe dovuto avvicinarsi troppo. Inoltre, la sua abilità era del tutto inefficace su un corpo vivente, perciò il suo utilizzo nel campo di battaglia contro un cavaliere addestrato, era del tutto fuori questione, sarebbe stato terribilmente difficile utilizzarla persino contro un contadino comune. Dunque, la possibilità che lei diventasse una strega da combattimento era assolutamente impensabile, ma persino restando una strega non da combattimento, non riusciva a trovare nessuna utilità a quel potere. Si sentiva quasi come se la sua abilità appartenesse al grado più basso.


Una volta giunta a questa conclusione, restò depressa molto a lungo.


Eppure, adesso… quello che metteva più in ansia Lucia era: e se anche Sua Altezza Reale avesse ritenuto la sua abilità inutile, l’avrebbe buttata fuori dal castello?


Sentendosi a disagio, Lucia soffiò sulle candele. Prese tra le braccia la sorella che era completamente sazia e stava sgranocchiando il pesce essiccato. Poi chiuse lentamente gli occhi e aspettò l'arrivo del nuovo giorno.




-Thea


Buon primo agosto ragazzi, suppongo che molti di voi siano già in ferie, beati voi,,noi di Release praticamente non ci andiamo mai, quindi abbiate un'occhio di riguardo per noi poverini che lavoriamo a questo caldo. Iniziamo con le note. La prima nota (1) riguarda le http://www.lucartgroup.com/index.php?id=90 origini e fabbricazione della https://it.wikipedia.org/wiki/Carta  spero vi interesserà.


La seconda (2)nota invece riguarda la famosa https://www.chimica-online.it/materiali/carta-paglia.htm carta paglia, E’ ottenuta con paglia di grano.Colore giallo, spessore consistente, resiste alla piegatura, è assorbent                                


                                



