---
weight: 221
title: Capitolo 221- Piano di Salvataggio
pubDate: 2025-08-07T11:37:50.907Z
tags:
    - rtw
---


Da quando aveva deciso come procedere, la domanda che continuava a farsi era:“Dovrei andare anche io a Città del Re?”


Quella sarebbe stata la prima azione militare di Città di Confine al di fuori dei Territori Occidentali, e poteva rivelarsi diversa rispetto alle due precedenti guerre difensive. Inoltre, si sarebbero di sicuro trovati in ambienti a loro poco familiari, e questo avrebbe causato complicazioni. 
Non sapeva ancora se sarebbero riusciti a mostrare le loro abilità di combattimento senza un campo di battaglia preparato in precedenza. Tutto ciò gli rese difficile provare sollievo all’idea di non andare a Città del Re. Da un lato sapeva che la sua esperienza in campo era molto limitata, ma dall’altro il suo livello di comprensione della guerra poteva considerarsi il più elevato di quell’epoca.


Ma nel momento in cui avesse lasciato Città di Confine, i Territori Occidentali sarebbero divenuti terra di nessuno. Se ne fosse giunta notizia a Fortezza Longsong, sarebbe stato folle sperare che Petrov potesse impedire a tutte le famiglie nobili di muoversi per trarne vantaggio. Fintanto che ci fosse stato qualcuno disposto a dare queste informazioni a Timothy, forse non gli sarebbe importato di subire una sconfitta frontale o nel suo giardino a causa delle streghe.
Ma se avesse saputo che Roland si trovava vicino a Città del Re, sarebbe stato strano se non lo avesse fatto accerchiare dal suo esercito. Anche se non fossero arrivati a quello, anche se Timothy lo avesse lasciato andare, finché dava ordine ai soldati di spostarsi dai Territori Settentrionali ai Territori Occidentali, Roland si sarebbe trovato in una situazione ugualmente difficile.


Di solito è molto peggio una sconfitta nel proprio giardino che non in uno scontro frontale.


Alla fine Roland decise di fermarsi a Città di Confine.


Dopotutto, il compito principale del Primo Esercito sarebbe stato di proteggere le streghe, mentre il compito secondario quello di dividere i fuggitivi in piccoli gruppi e farli imbarcare sulle navi. Quindi, più che temere un incontro con Timothy a Città del Re, avrebbero dovuto preoccuparsi del più probabile scontro con l’Armata dei Giudici della Chiesa. Ma finché si prendevano le adeguate misure di salvataggio, e non succedeva nulla di inatteso, non avrebbero dovuto sparare nemmeno un colpo.


Certo, questo significava che doveva rendere il piano di salvataggio il più perfetto possibile.


…


A mezzogiorno di quel giorno, Roland fece riunire Carter, Ascia d’Acciaio, Brian e i membri dell’Unione delle Streghe.


Il Quarto Principe aveva solo delle memorie d’infanzia confuse riguardo ai dintorni di Città del Re, ma era un problema facilmente risolvibile: chiese a Soraya di disegnare una semplice mappa sulla tavola da pranzo nel soggiorno, poi iniziò a dare ordini a Ascia d’Acciaio e Brian.


“Questo riquadro centrale rappresenta Città del Re, le linee blu sono i canali. Avete due compiti, il primo è proteggere le streghe mentre curano i fuggitivi, e poi dovete riportarle a Città di Confine. Il secondo è evitare che la peste demoniaca si diffonda ulteriormente a Città del Re. Per questo, sappiate che quell’epidemia è con ogni probabilità causata dalla Chiesa.”


“C-cosa?” Brian era scioccato, non credeva alle proprie orecchie. Carter alzò le sopracciglia. L’espressione di Ascia d’Acciaio non cambiò per nulla, dopotutto era un seguace dei Tre Dei, proprio come gli altri sabbipodi, e pertanto non provava nessuna adorazione per la Chiesa né credeva nei suoi dettami, il che lasciò a Roland un’impressione di lui molto positiva.


“Dopo aver annesso definitivamente il Regno dell’Eterno Inverno, la Chiesa ha subito iniziato ad attaccare il Regno di Wolfsheart. Dopo averlo riconquistato, sarà solo questione di tempo prima che il Regno dell’Alba e Graycastle diventino i loro nuovi obiettivi. In effetti, già la sola battaglia per il Trono è sospetta.”


Il Principe spiegò i dettagli su come la Chiesa stesse aiutando Timothy a nord, Garcia a sudovest e lui stesso, fornendo loro le pillole. “Alla luce di questa informazione, possiamo constatare che non supportano chi credono sarà il nuovo erede, ma che invece ci stanno incoraggiando a ucciderci l’un l’altro. Ingoiando le pillole, è improbabile che i nostri soldati diventino dei veterani. Al contrario, dopo che le prendono il loro corpo si indebolisce, e muoiono dolorosamente. Questa volta possiamo dire lo stesso della malattia. Dopo che la malattia demoniaca si diffonderà per Città del Re, la Chiesa dichiarerà di avere l’antidoto, che ironicamente non verrà distribuito per il bene della gente.”


“La luce che risplende nel buio è la più abbagliante.” disse Ascia d’Acciaio.


“Esattamente. Se vuoi essere visto come un salvatore, devi avvicinarti alle persone nel momento in cui soffrono di più. Più ai loro occhi sarà forte il contrasto, più profonda sarà la loro impressione della Chiesa. E gli innocenti morti lungo la strada….saranno meri sacrifici la cui fede non era abbastanza sincera. Quindi dovremo salvare i rifugiati da est, ma allo stesso tempo provare a mandare all’aria i piani della Chiesa.”


Dopo aver preso un respiro profondo per calmarsi, Brian chiese, “E come dovremmo fare?”


“Dovrete nascondervi attentamente, provando a portare avanti il vostro compito in modo che il nemico non vi noti.” Roland indicò una vasta area ai margini del canale, a sud del molo, “Su questi terreni dovrebbero esserci coltivazioni di frumento, perfette per nascondervi. Lì dovreste anche cercare un luogo sopraelevato per controllare il molo. I soldati responsabili del supporto saranno ancora una volta mascherati da guardie di carovana e aiuteranno le persone già curate a imbarcarsi. Scriverò una lettera alla mercante Margaret, chiedendole di fornirmi più navi possibili, oltre alle due flotte già coinvolte nei trasporti.


Che si parli della Fortezza Longsong o della capitale di Graycastle, ci sono solo poche forze di pattuglia che sono in grado di sorvegliare tutta l’area circostante di una città; il più delle volte l’area che possono perlustrare dipende da quanto lontano arrivano a vedere dalle mura della città. Quindi l’area a sud del molo dovrebbe essere fuori dal loro controllo, se poi posizioniamo le nostre truppe in quel punto è improbabile che destino l’attenzione delle guardie.”


“Come intendete curare i malati?” chiese Ascia d’Acciaio.


“Questo dipenderà molto sulle repliche di Lily” Roland spiegò a grandi linee quel fosse la particolare abilità della giovane donna. “Così non sarà necessario farli andare nel campo fuggitivi per curarli. In breve, dato che ogni microorganismo può diventare una replica, dovete solo prendere dell’acqua dal fiume e poi farla purificare da lei. Dopo dovrete semplicemente darla da bere ai malati.”


“Solo… questo?” Guardò Roland con aria scioccata, era incredulo.


“Ci sono due punti che dovete tenere a mente.” Il Principe alzò due dita. “Primo, dovete assicurarvi che ognuno a bordo abbia bevuto l’acqua purificata e, secondo, vi è proibito far bollire l’acqua per purificarla. In effetti, più l’acqua è sporca, meglio è: conterrà più microorganismi, e anche il numero di repliche sarà maggiore. Potreste non comprendere, ma finché fate come vi dico andrà tutto bene.”


“Cosa facciamo con i pazienti di Città del Re, li trattiamo allo stesso modo?”


“Quasi, ma la medicina non può essere consegnata dai nostri, sarebbe troppo ovvio. Questo compito cadrà tra le responsabilità di Theo,” decise Roland, “Finché gli si dà denaro, la feccia della città lavora molto efficientemente.”


“Sua Altezza Reale, quelli non sono affidabili, se ne trarranno profitto alla prima occasione vi pugnaleranno alle spalle .” obiettò Carter.


“Per questo la seconda parte è fatta solo per evitare che ciò accada, ed è necessario che sia completata.” Il Principe si alzò, “Se percepirete che qualcosa non quadra, il Primo Esercito dovrà immediatamente proteggere le streghe e ritirarsi. Se riusciremo ad accogliere i rifugiati senza problemi avremo già vinto, a prescindere da quante persone avremo salvato a Città del Re. Minare i progetti della Chiesa non è un obiettivo possibile da raggiungere basandosi solo sull’acqua purificata, se riusciamo a provare la falsità del loro “Solo il Santo Elisir può scacciare gli spiriti maligni”, allora avranno già perso la partita.”


“Infine, stabilirò ora chi si recherà a Città del Re.”, gridò, “Ascia d’Acciaio!”


“Sì!”


“Tu guiderai 240 soldati che avranno la responsabilità di proteggere le streghe e controllare il canale, ed eliminare qualsiasi potenziale minaccia. Vedete di riportare qui le streghe e i rifugiati.”


“Come desidera, Sua Altezza!” Ascia d’Acciaio fece il saluto militare, stando in piedi diritto.


“Brian!”


“Sì!” Il giovane Cavaliere mise il petto in fuori.


“Tu guiderai 60 soldati travestiti da mercenari, e sarai incaricato del trasporto della medicina; controllerai che i rifugiati mantengano l’ordine salendo sulle navi.”


“Agli ordini, Sua Altezza!”


“E ora le streghe; questa volta a lasciare Città di Confine sulla nave saranno Usignolo, Eco, Fulmine e Wendy.” Roland parlò più piano, “Il vostro compito sarà qualcosa di molto particolare, quindi ve lo spiegherò bene tra poco. Ora l’importante è che badiate sempre alla vostra sicurezza, così da tornare sane e salve.”


“Non si preoccupi, Sua Altezza,” Usignolo si batté una mano sul petto, “Ci sarò io con loro.”


Roland annuì. “In ogni caso, adesso arriviamo all’ultimo punto, che è anche l’aspetto più importante. Dopo che sarete arrivati a Città del Re, l’esercito potrà restarci per tre giorni al massimo. Dopo questi tre giorni, non importa in che situazione vi troviate, dovrete tornare a Città di Confine” Mise enfasi su ogni parola, “Nel caso la Chiesa programmi di distruggere la resistenza di Graycastle, di sicuro non punterà a colpire con la malattia solo Città del Re, ma è molto probabile che anche i Territori Occidentali rientrino nel loro mirino. Quindi non potrete restare a Città del Re per più di tre giorni, intesi?”


“Sì, Sua Altezza!”, risposero all’unisono Brian e Ascia d’Acciaio.


“Molto bene, procediamo con il piano.”


Carter alzò la mano. “Un attimo…Sua Altezza, cosa devo fare?”


Roland gli diede una pacca sulla spalla. “Tu comanderai il resto del Primo Esercito e veglierai sulla mia Città di Confine.”




-Merges




Aaaa il nostro autore che salta da un argomento ad un altro, mi vuole proprio male. Sono sicuramente curiosa di sapere cosa succederà a Città del Re, mi piacciono gli intrighi per così dire. A voi cosa interessa come argomento di più:


1- Le streghe ai fiordi


2- Garcia e Timothy


3- Theo a Città del Re


4- Programmi della chiesa


5- Le streghe di Roland


6- Taqila e i demoni.


7- Città di Confine e sviluppi industriali


Se volete leggere dei capitoli in più basta donare, ovviamente la donazione è cumulabile https://www.paypal.me/erialis QUI
                        


                                



