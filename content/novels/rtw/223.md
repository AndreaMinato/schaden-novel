---
weight: 223
title: Capitolo 223- Premeditazione
pubDate: 2025-08-07T11:37:50.907Z
tags:
    - rtw
---


In quei giorni, Theo soggiornò in una locanda di Città del Re, aspettando con ansia la risposta da Città di Confine.


Un muro interno altissimo divideva Città del Re in due mondi separati e le persone che entravano e uscivano venivano strettamente controllate. Non importava se aristocratici o ricchi mercanti, tutti potevano entrare solo dopo aver superato un'ispezione in una piccola stanza. Se mostravano segni di malattia, come febbre, arrossamenti o macchie nere, gli veniva negato l'accesso. Nel caso avessero lasciato la città, sarebbero dovuti tornare entro la sera. Altrimenti, quando fosse tramontato il sole, i cancelli sarebbero stati chiusi e avrebbero dovuto   passare la notte fuori dalla città.


Ma questo non riuscì comunque a fermare la diffusione della piaga demoniaca, il giorno precedente aveva sentito delle voci che anche dei nobili che vivevano in Città erano stati contagiati. Nel caso in cui la Chiesa non avesse ancora messo a disposizione il primo lotto di Elisir Sacro, Theo era convinto che i nobili avrebbero cominciato presto ad evacuare Città del Re.


Sei giorni dopo aver mandato la lettera, fu finalmente informato dalla Camera di Commercio di Margaret che c'erano delle novità. Si precipitò di corsa nel luogo concordato, una sartoria. Al suo arrivo fu accompagnato in un seminterrato da un addetto, e lì incontrò la proprietaria della Camera di Commercio che lo aspettava ormai da molto tempo.


Entrando vide Margaret seduta a un tavolino, di fronte a lei una pentola di acqua ghiacciata che emetteva continuamente vapori di aria fredda. Theo che sudava dalla corsa disperata, si sedette a gambe incrociate dalla parte opposta, e sul suo viso sentì improvvisamente una brezza fredda che risollevò immediatamente il suo morale.


“Sua Altezza mi ha chiesto di darti questa lettera", con queste parole Margaret gli diede una custodia in pelle di pecora, dando un'occhiata attenta la ceralacca sembrava essere ancora intatta.


Theo era impaziente di leggere il messaggio, la lettera che estrasse gli diede un breve resoconto del piano di azione, la notizia che il Primo Esercito era partito e i compiti che lui stesso doveva portare a termine. Dopo aver letto con attenzione di nuovo, mise la lettera in tasca, guardò Margaret e chiese: "C'è dell'altro che Sua Altezza ti ha richiesto di fare?"


“No, mi ha solo chiesto di mandare un messaggero per informarti dell'arrivo della lettera. Naturalmente, visto che è una consegna espressa ci sono dei costi extra, ero libera quindi l'ho già scritto nel resoconto".


“Keke, tutto bene” Theo schiarì la voce. “Sua Altezza Reale vuole che tutti i rifugiati siano portati a Città di Confine nel minor tempo possibile, quindi vuole che tu fornisca molte navi per un trasposto continuo, non solo quelle due flotte”.


“Anche se sono già infetti?” chiese Margaret con grande interesse: "Non penso voglia trasformare tutto il Territorio Occidentale in una zona morta, allora.. sua Altezza reale ha trovato un modo per curare la piaga demoniaca?"


“Sì ci è riuscito", annuì lui: "In realtà erano presenti persone infette nel primo trasporto, quando li abbiamo mandati, la malattia era  ancora scoppiata, solo quando si  sono avvicinati a Città di Confine fu scoperta. Sono già sulla via di ritorno verso Città di Confine, con tutti i membri dell'equipaggio a bordo sani e salvi".


“Sua Altezza reale è proprio un uomo incredibile, neanche la Chiesa è stata in grado di ideare un antidoto così velocemente", esclamò Margaret: "Allora, quanti giorni ha intenzione di impiegare per l'imbarco dei rifugiati? Una settimana?"


Theo distese tre dita.


“E'... impossibile!” Per un momento, la donna d'affari rimase sbalordita, subito dopo scosse ripetutamente la testa: "Anche se metà delle persone morisse, sarebbero comunque più di 5000 persone. Per riuscire a trasportarli in tre giorni significa che avrò bisogno di preparare quasi cento navi. Anche se la Camera di Commercio blocca tutte le altre consegne, riuscirò a malapena a raggiungere questo numero. Inoltre, in questo modo, le perdite che subirei sarebbero in migliaia di ori reali o più. E la perdita di clienti sarebbe inestimabile, anche se il motore a vapore diventasse gratuito non sarebbe ancora sufficiente. Quindi... temo di essere costretta a rifiutare."


“Se tutte le persone sedessero sul pontile anziché stare sui letti delle cabine, il numero di persone che una nave riuscirebbe a portare sarebbe doppio", Theo insistette: "Inoltre, se non badiamo alla loro comodità, le due navi utilizzate per il trasporto dei minerali potrebbero essere usate per spostare le persone. Fintanto che la parte superiore del portello è aperta, una nave può caricare circa duecento persone allo stesso tempo. Il tuo vecchio amico Hogg dovrebbe averne molte, vero?"


“Dovrebbe avere sicuramente molte navi di quel tipo, a Città d'Argento..." Margaret appariva ancora un po' esitante: "Inoltre, secondo il tuo calcolo, dovrebbe essere possibile ridurre il numero di navi necessarie a cinquanta. Ma ... questo davvero non è un buon affare."


Theo ebbe lo stesso pensiero, permettere a decine di navi di convergere al termine del canale, richiederebbe un'enorme quantità di energia solo per la pianificazione e la coordinazione. Inoltre, tutti i costi di noleggio non sarebbero finiti nelle sue tasche. Dopo tutto quello sforzo e responsabilità da parte sua, il "raccolto" non avrebbe giustificato il lavoro necessario. Non poteva essere proprio considerato un buon affare. A questo punto gli restava solo un'ultima possibilità.


Alla fine della lettera Sua Altezza scrisse una breve frase: Se Margaret non vuole aiutarci, dille che anche Fulmine sta arrivando.


Leggere quella frase lo lasciò un po' confuso, c’è qualche legame particolare tra la donna d'affari e la ragazza bionda, giovane e carina? Dal loro aspetto non sembra ah... ma Sua Altezza Reale deve avere le proprie ragioni quando ne parla con tale convinzione. Giunto a questa conclusione, Theo cominciò lentamente a parlare: "C'è un motivo per cui non c'è alternativa se non concludere il trasporto entro tre giorni. Quello che sua Altezza sta facendo è equivalente ad andare nella tana della tigre per rubarle il cibo. Se questa storia si trascina per troppo tempo, la Chiesa potrebbe andare a cercarle e anche Fulmine è tra le loro fila, se scoprono dell'esistenza di una strega, potrebbe essere pericoloso per lei":


“Cos'hai detto?" La sua voce si alzò improvvisamente. "Sta arrivando Fulmine?"


“La lettera di Sua Altezza diceva proprio così", Theo mostrò l'espressione più onesta possibile: "Probabilmente per poter guidare le truppe e dare un avviso preventivo. Dopotutto, in questo momento siamo all'interno del dominio del Nuovo Re".


“Capisco", Margaret si alzò: "Quando hai bisogno dell'imbarcazione?"


“Dovrebbero arrivare fra quattro giorni in caso non ritardino durante il viaggio".


“Farò tutto quello che posso per prepararla", andò alla sua scrivania al lato, prese la sua penna e cominciò a scrivere: "Ma a una condizione, devi dirmi la posizione delle truppe di Sua Altezza. Così in caso vogliano entrare in città, posso preparare per loro delle stanze adeguate".


Bene, sembra che questo trucco sia in realtà utile, “Penso che questo non dovrebbe essere un problema", Theo ne fu segretamente felice: "Inoltre, ho un'altra cosa per cui ho bisogno del tuo aiuto".


“Parla", sospirò Margaret.


“Ho bisogno di una serie di carri con botti di vino, più botti ci sono, meglio è. Ma non devono contenere birra o vino, ma acqua del fiume o acqua di pozzo". Secondo la lettera di Sua Altezza, la persona chiave in grado di risolvere la piaga demoniaca è la strega Lily; può trasformare l'acqua in una cura per la malattia. Ma c'è un errore pericoloso nel piano di Sua Altezza, se ai ratti di fogna fosse permesso di avvicinarsi al campo e venire a sapere che ci sono persone che possono produrre continuamente l' " Sacro Elisir ", scommetto che il giorno successivo tutti in città verrebbero a sapere della sua esistenza.


“Acqua di fiume e di pozzo?" Margaret sollevò le sopracciglia. "Sei sicuro?"


“Stai tranquilla, pagherà Sua Altezza Reale". Dichiarò Theo scherzosamente.


Per assicurare riservatezza e sicurezza, il trasporto dell'acqua dall'accampamento militare a Città del Re poteva essere fatto solo da lui personalmente. Nel caso avesse portato solamente una borraccia per curare i fuggitivi della Regione Orientale dalla piaga demoniaca, non solo sarebbe stato problematico, ma anche l’efficienza sarebbe stata limitata. Per questo motivo dovette inventarsi un metodo che gli permettesse di portare la maggior parte di acqua purificata possibile in un viaggio.


Installare una grande botte su un carro era di sicuro una buona scelta.




-Dontcare




E infine siamo già alla prima domenica di Agosto e non mi sono ancora fermata un attimo a riposare...fra macchina rotta e altri lavori in casa (ho traslocato a settembre ma alcuni lavori potevo farli solo d'estate) sono più stanca di prima...Invidio chi sta al mare. Ecco l'ho detto Va beh ora vediamo se il nostro autore continuerà a parlarci di Città del Re e del nostro avventuroso Theo o cambierà di nuovo argomento.


Dato che ogni tanto Er Mu si diverte a raccontarti delle relazioni sentimentali dei nostri pg, che ne dite di farlo anche noi?Giochiamo alla love story:


Voi Theo con chi lo vedreste? Personalmente direi forse con Pergamena, ma scommetto che alcuni di voi diranno Usignolo.


La nostra Haru sostiene Margaret, mentre Thea lo considera single a vita, è troppo impegnato!
                        


                                



