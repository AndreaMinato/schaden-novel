---
weight: 2250
title: Capitolo 225- I Vendicatori
pubDate: 2025-08-07T11:37:50.908Z
tags:
    - rtw
---


In realtà c’era più di uno di quei ratti, così ancora una volta, Ascia d’Acciaio si trovò davanti ad un uomo che avevano catturato, lo guardò privo d’espressione: “Sei la terza persona che tenta di scappare buttandosi dalla nave, anche i rifugiati ci hanno detto che non provieni dalla Regione Orientale. Quindi, quali saranno le tue ultime ed importanti parole? Sarà una confessione?”.


I due uomini che erano stati catturati in precedenza avevano immediatamente confessato la loro provenienza e lo scopo per cui erano venuti, una volta che era stato tagliato loro un dito con un pugnale. Ovviamente, una volta finito, i loro cadaveri vennero comunque gettati nel canale, dato che Ascia d’Acciaio non era mai stato una persona dal cuore tenero. L’esperienza che aveva vissuto nella Città delle Sabbie Ferrose, dove aveva dovuto lottare per la sopravvivenza, gli aveva insegnato che quando si aveva a che fare con un nemico che stava nascondendo la testa e mostrando la coda, il modo migliore per contrattaccare era tagliare via gli arti esposti uno dopo l’altro. Tuttavia, rimase sorpreso dal fatto che il prigioniero che aveva di fronte, dopo che le sue mani erano state legate dietro la schiena e dopo essere stato fatto inginocchiare, sembrava comunque molto in salute e non aveva niente a che vedere con le altre persone malate.


“Ѐ possibile che qualche altra fazione l’abbia mandato qui a morire?”.


“Non sono tuo nemico” quelle furono le sue prime parole quando aprì bocca, mentre guardava negli occhi di Ascia d’Acciaio. “Mi chiamo Hill Fawkes, Theo dovrebbe conoscere il mio nome!”.


…


In quel momento Theo non aveva ancora abbandonato il porto. Dopo essere stato convocato raggiunse Ascia d’Acciaio, osservò Hill Fawkes e disse: “Quest’uomo è uno degli uomini di Martello Oscuro”.


“Così non è uno dei tuoi uomini?” confermò Ascia d’Acciaio.


“Non ha niente a che fare con me, è un topo di fogna che si è aggiunto solo di recente”.


“Hai ingannato Martello Oscuro e anche Dita Scheletriche” all’improvviso Hill aprì la bocca e gridò: “Tu non stai lavorando per Timothy, ma per il Signore del Territorio Occidentale, Sua Altezza Roland Wimbledon!”.


“Sa troppe cose” disse Theo mentre imitava il gesto di tagliare la gola, rivolgendosi ad Ascia d’Acciaio. “Il posto più adatto a quest’uomo è il canale”.


Hill, per impedire la propria morte, proclamò: “Ho sentito tutto ciò che hanno annunciato i mercenari, credo che potremmo cooperare! Sono disposto a lavorare per Sua Altezza Reale Roland!”.


“Sua Altezza non ha bisogno di allearsi con un topo di fogna” disse Ascia d’Acciaio mentre estraeva la sua spada.


“Non sono un topo di fogna, io… io sono un cittadino di Città del Re! Sono un nemico di Timothy” piagnucolò Hill.


“Aspetta” Theo fermò Ascia d’Acciaio e si avvicinò ad Hill. Quest’ultimo alzò il capo e guardò senza alcun timore gli occhi della guardia, con uno sguardo ardente.


“Così… Questo è quello che vidi nei suoi occhi durante il nostro primo incontro, ma a quel tempo non riuscii a capire” pensò Theo. “I suoi occhi erano pieni di odio, un odio così intenso che anche se stava deliberatamente tentando di nasconderlo, non poté dissimulare completamente la sua rabbia bruciante”.


“Dimmi che cosa vuoi fare per Sua Altezza”.


“Ѐ vero che vivevo nel distretto settentrionale della città ed occasionalmente mi recavo al Trombettista In Incognito per farmi qualche drink, ma non ho perso tutti i miei averi per colpa del gioco d’azzardo. Tra l’altro, anche mia moglie non è scappata via con qualcun altro…” Hill digrignò i denti: “La verità è che è stato Timothy il responsabile della sua morte!”.


La storia non era poi così difficile, questo aveva consentito a Theo di arrivare a capire la sequenza degli eventi.


Lui e sua moglie originariamente erano membri del “Colomba e Cilindro”, una compagnia acrobatica che si esibiva spesso nei centri urbani di Città del Re. La compagnia acrobatica non era poi così grande, era composta da soli sette membri e l’atmosfera tra di loro era sempre stata molto armoniosa. Sua moglie era l’unica donna nella troupe ed era stata corteggiata da tutti. Ma alla fine, Hill ne uscì vincitore conquistando finalmente il suo cuore. In seguito, la loro vita matrimoniale fu dolcissima e non molto più tardi entrambi risparmiarono abbastanza da poter comprare una casa in periferia. Ma tutto ciò venne distrutto dalla caccia alle streghe di Timothy. Sotto la guida di Langley, la pattuglia agì come un branco di cani rabbiosi, catturando in modo sconsiderato tutti i sospettati. A sua moglie era casualmente capitato di essere una di quelli che erano stati abbastanza sfortunati da essere catturati.


Hill Fawkes aveva pensato che pagando un riscatto avrebbe potuto far rilasciare sua moglie, o che in caso questo fosse stato impossibile, almeno fargliela vedere di persona. Tuttavia, anche se la guardia carceraria aveva accettato il denaro del riscatto, non solo non la fece liberare ma rifiutò persino la richiesta di farlo entrare nella prigione per vederla. Aveva semplicemente cercato di calmarlo dicendogli che avrebbe solamente dovuto aspettare per un po’, sino a quando non avrebbero confermato che sua moglie non era una strega, a quel punto sarebbe stata sicuramente liberata. Così, quando il carceriere lo informò che sarebbe dovuto entrare nella prigione per portare via sua moglie, non si sarebbe mai aspettato che la situazione avesse preso una brutta piega, lasciandolo trovare il cadavere deturpato di sua moglie.


Quando Hill si diresse rabbiosamente da Langley per chiedere spiegazioni, il risultato fu che il capo della prigione e le sue guardie furono semplicemente condannati a dieci frustate e ad una sanzione di 25 argenti reali, mentre a lui vennero dati 3 ori reali come risarcimento. Per Hill quella sentenza fu assolutamente inaccettabile, si era addirittura spinto a cercare la persona più alta in carica, il Sir Weimar anche conosciuto col nome di “Cavaliere Cuore di Ferro”, ma anche quello fu inutile. Il Signor Weimar poté dirgli solamente che Langley era uno scagnozzo di Timothy e che anche i nuovi membri della pattuglia erano tutti dei suoi leccapiedi. Inoltre, la caccia alle streghe era stato un ordine dato da Sua Maestà in persona, quindi persino il Signor Pail, il Ministro della Giustizia, non poteva pronunciarsi contro di essa.


Quindi Hill decise che l’avrebbe fatta pagare al Nuovo Re, senza mai anticipare il fatto che i suoi vecchi compagni della compagnia acrobatica lo avrebbero effettivamente supportato. Tuttavia, come gruppo di acrobati privi di qualsiasi competenza nel combattimento, di ricchezza, o di truppe sotto il loro comando, per loro era praticamente impossibile portare a termine la loro vendetta contro il Re. L’unico modo possibile per fargli del male a cui Hill era riuscito a pensare era quello di raccogliere informazioni su Timothy e offrirle ai suoi nemici, come ad esempio la Regina di Acque Chiare Garcia Wimbledon. Per questo motivo, ognuno di loro si era unito a diversi gruppi di topi di fogna ed aveva deciso di raccogliere qualche indizio riguardante il nuovo Re.


Questa era anche la ragione per cui lui aveva segretamente monitorato tutti i movimenti di Theo. Nel caso in cui Timothy avesse voluto liberare i rifugiati, lui avrebbe cercato, per quanto possibile, di fermarli. Ma fu troppo lento e prima che potesse entrare in azione, scoppiò la piaga demoniaca e Theo sospese il trasporto dei rifugiati. Ma oggi, Hill aveva scoperto che essi avevano dato inizio nuovamente alla spedizione, ed al fine di investigare si era semplicemente travestito da rifugiato riuscendo a mischiarsi tra la folla. In questo modo scoprì che in verità Theo era al servizio di Roland Wimbledon, il Quarto Principe del Regno di Graycastle.


Colui che indubbiamente, in qualità di aspirante al Trono di Graycastle, era anche nemico di Timothy.


“Probabilmente, Hill non si sarebbe rifiutato nemmeno di lavorare per il Diavolo se questo gli avesse permesso di uccidere il nuovo Re”.


“Ok, un’ultima domanda. Mischiandoti tra la folla per fare delle discrete indagini in cerca di notizie, non hai mai pensato che tu stesso saresti potuto essere infettato?” chiese Theo con interesse: “Non avrei mai pensato che una persona che come te ha come obbiettivo la vendetta avrebbe buttato via la sua vita così facilmente”.


“Ho l’antidoto” confessò Hill. “Ѐ nascosto in una tasca nella mia biancheria intima. Tutti i compagni della mia troupe hanno speso la maggior parte dei beni delle loro famiglie per comprarmelo al mercato nero”.


Theo cercò con le sue mani per poi pescare una fiala trasparente, spessa come un dito, piena di liquido blu. La consegnò ad Ascia d’Acciaio e poi disse: “Dovrebbe essere il Sacro Elisir della Chiesa. Penso che Sua Altezza Reale sarebbe interessato ad una cosa del genere”.


“Questa persona…” Ascia d’Acciaio ricevette la fiala e poi chiese: “Che cosa hai intenzione di farne di lui?”.


“Beh”, Theo si toccò il mento: “In circostanze normali, senza la possibilità di verificare l’autenticità delle sue parole, avremmo potuto solamente scegliere il metodo più sicuro e mandarlo via direttamente. Tuttavia, al momento, nel campo c’è qualcuno che può giudicare se sta dicendo la verità o se sta mentendo “. “Voglio chiedere alla Signorina Usignolo di verificare le sue parole”.


…


In tarda serata, Theo ritornò al Trombettista in Incognito.


Evidentemente Martello Oscuro non era di buon umore, con la diffusione della recente epidemia la sua attività era caduta così in basso da essersi praticamente congelata. E come se questo non fosse già abbastanza, Anello d’Argento e Pot erano stati contagiati, questo intensificava la sua irrequietezza.


Hill, come se non fosse successo niente di inusuale, si sedette in maniera leggermente rigida dal lato opposto rispetto a Theo.


Theo fece un lieve sorriso e poi tirò fuori un sacchetto di ori reali davanti a Martello Oscuro. “Non hai davvero nessun motivo per essere così depresso. Ho delle buone notizie e ho anche una proposta d’affari per te”.


Dopo aver contato le monete ed averle messe via, Martello Oscuro aprì la bocca e disse debolmente: “Attualmente non accettiamo nuovi incarichi. Ora che la piaga demoniaca sta andando fuori controllo, chi sarebbe abbastanza stupido da uscire? Tutto questo denaro non è nemmeno sufficiente per comprare il Sacro Elisir. Non sai quanto devi pagare per comprare anche solo un flacone di medicinale dal mercato nero? Almeno 25 ori reali!”.


“Che coincidenza”, rise Theo. “Si dà il caso che l’affare di cui ti sto parlando abbia anche a che fare con l’acquisto dei medicinali” fece una pausa. “… uno speciale medicinale per fronteggiare la piaga demoniaca”.










Haru





