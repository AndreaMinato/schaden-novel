---
weight: 226
title: Capitolo 226- L’operazione all’interno della Città
pubDate: 2025-08-07T11:37:50.908Z
tags:
    - rtw
---






“Sei riuscito a procurarti il Sacro Elisir?” Martello Oscuro tornò improvvisamente di buon umore.


“Sacro Elisir?”. Theo ritirò il proprio sorriso e sogghignò: “Non c’è alcun bisogno di prendere la droga della Chiesa, ci sono altri medicinali che possono curare i pazienti che si sono ammalati a causa della piaga demoniaca”. Dicendolo rimosse due piccoli sacchetti dalla sua cintura e li pose sul tavolo. “Scaricare la responsabilità sulle streghe è proprio il solito trucchetto utilizzato per ottenere dei benefici, dopo tutto, un morto non può controbattere”.


Perplesso, Martello Oscuro prese un sacchetto, lo pose vicino al suo orecchio e scosse, solamente dopo sciolse la corda e odorò ciò che vi era dentro: “Nessun odore?”.


“Portali semplicemente da Anello d’Argento e Pot, più tardi capirai che questa è la vera medicina” disse Theo. “Dovrebbero essere da qualche parte nella taverna”.


“Da quando abbiamo scoperto la loro infezione, li ho fatti nascondere nel sotterraneo e non ho permesso loro di uscirne fuori. Oggigiorno, non appena la gente vede qualcuno con le macchie nere, è probabile che faccia di tutto per attaccare gli ammalati, e a causa di ciò il covo delle Dita Scheletriche non vorrà aprire le sue porte per lasciarli entrare”. Martello Oscuro prese il secondo sacchetto e annunciò: “Signore, ora vado e farò un tentativo”.


Quando si alzò e andò via, Hill stava ancora fissando il tavolo senza dire una parola, questo fece segretamente scuotere il capo di Theo.


“Una persona comune che vive sotto la costante minaccia della piaga demoniaca non potrebbe mai rimanere così calma, mentre sente di poter ottenere la medicina per curare la malattia. Anche se non vuoi far vedere di essere troppo elettrizzato, dai almeno un’occhiata e dì qualcosa. Con questa sua performance, Hill ha dimostrato di non avere le qualità per diventare una spia”.


“Questa medicina può davvero curare la piaga demoniaca?” gridò Dito Corto all’improvviso. “Signore, dove l’hai presa?”.


“Persino la ragazzina è più brava di lui” pensò Theo mentre prendeva un sorso di vino. “Indubbiamente, del resto, mi è stata data dal mio Signore nel Palazzo Reale. A parte lui, chi altro avrebbe osato andare contro la Chiesa?”.


In un batter d’occhio, Martello Oscuro tornò indietro insieme ad Anello d’Argento e Pot. “O mio Dio, questo medicinale è incredibile! Poco dopo averlo mandato giù, le macchie nere sui loro corpi hanno già cominciato a svanire”.


Vedendo Theo, entrambi gli uomini si inginocchiarono immediatamente anche se le loro ferite stavano ancora sanguinando, e dissero all’unisono: “Signore, grazie mille per la vostra medicina, avete salvato le nostre vite!”.


“Prima andate e bendate le vostre ferite” Theo indicò le loro lesioni. Anche se l’acqua purificata era in grado di curare il morbo, non poteva comunque curare le loro ferite. Delle piaghe così gravi si sarebbero guarite come qualsiasi altra lesione e ci avrebbero impiegato all’incirca una settimana. “Piuttosto che ringraziare me, dovreste ringraziare il mio padrone. Se riuscirete a svolgere questa missione, per voi sarà possibile persino liberarvi del vostro status di topi di fogna”.


“Mag… No, voglio dire, il tuo capo vuole davvero venderci questa medicina?” chiese Martello Oscuro con eccitazione. Apparentemente, aveva già realizzato quanti introiti avrebbe potuto ottenere vendendo quelle pozioni.


“Proprio così. Attualmente, la Chiesa sta utilizzando la medicina per raggirare la popolazione, questo ha fatto sì che il mio capo si arrabbiasse con loro. Se permettesse a quel gruppo di così detti indovini privi di qualsiasi scrupolo di continuare, ho paura che l’intera Città del Re verrebbe tramutata presto in una cattedrale piuttosto che nel territorio di Wimbledon”. Theo abbassò la voce: “Inoltre, egli non è disposto a veder spopolare una città così grande, pertanto, questo medicinale non può essere assolutamente commercializzato ad un prezzo così esorbitante che lo renderebbe inaccessibile alla maggior parte della popolazione”. Prese altri due sacchetti di pelle dalla sua cintura e li gettò sul tavolo, “Questo tipo di sacchetti verranno venduti per al massimo 10 argenti reali”.


“D-Dieci argenti reali?” esclamò Martello Oscuro, spalancando gli occhi.


“Sì, 6 apparterranno al mio padrone ed il resto a te”, allungò il suo palmo, “E questo medicinale dovrebbe bastare per 5000-6000 persone. Di conseguenza tu potrai ottenere almeno diverse centinaia di reali, persino dopo aver fatto la divisione continua a non essere una piccola somma. Dovrebbe essere sufficiente per farti vivere nell’agio per il resto della tua vita”.


La controparte sembrava voler dire qualcosa, ma fu incapace di trovare le parole. Per tutto quel tempo fissarono il retro dell’acqua sul tavolo, cercando in apparenza di pensare al come ottenere dei benefici ancora maggiori.


Nel suo cuore, Theo sapeva benissimo che cosa stava passando per le menti di quei topi di fogna.


La pozione in sé non possedeva costi di lavorazione, anche se l’avessero data gratis non sarebbe stato un problema. Tuttavia, senza un profitto da spartire, lui avrebbe potuto contare solamente su sé stesso, il che avrebbe sostanzialmente abbassato l’efficienza e avrebbe dato più nell’occhio. Quindi, permettere ai topi di fogna di  vendere la medicina avrebbe ridotto il rischio, e 10 argenti reali era anche un prezzo che la maggior parte dei cittadini sarebbero stati in grado di pagare. Ovviamente, ad essere onesti, non poteva sperare che loro l’avrebbero venduta così a poco prezzo. Se ne avessero rubato una parte per venderla nel centro cittadino o per trasferirla al mercato nero, ne avrebbero ottenuto ugualmente enormi profitti.


Sostanzialmente, la quantità di pozione venduta ad un prezzo stracciato ai cittadini forse sarebbe stata meno della metà di quella, ma ciò non era il centro delle preoccupazioni di Theo. Il suo compito era quello di compromettere quanto possibile la cospirazione della Chiesa, in modo tale che tutti potessero comprendere che il Sacro Elisir non era né l’unico antidoto capace di dissipare gli spiriti maligni, né una cosa così rara e costosa. Il risultato sarebbe stato che la propaganda della Chiesa sarebbe stata messa in discussione pubblicamente, specialmente da quei credenti che, essendo giunti da molto lontano per acquistare un medicinale così dispendioso, avrebbero cominciato a chiedersi se il portavoce di Dio gli avesse ingannati o meno.


“So esattamente che cosa state pensando” Theo aprì bocca ed iniziò a parlare: “Volete nascondere una parte dei medicinali e venderli di nascosto, ad un prezzo più alto, agli alti ranghi. Posso comportarmi come se non avessi visto niente… ma non lo dimenticherò” il tono della sua voce divenne gelido: “Il mio padrone non è proprio una persona di buon cuore, a meno che non vogliate annegare nel fossato, sarebbe meglio mostrare un po’ di ritegno, dopo tutto, solamente da vivi potete provare le gioie della vita”.


“Ma cosa dovremmo fare nel caso qualcun altro rivendesse la medicina?” chiese Anello d’Argento.


“Molto semplice: tutti possono comprare solamente un sacchetto e devono berne il contenuto sul posto”. Dopo aver finito di dare consigli, diede un’occhiata a Martello Oscuro e gli chiese: “Come ti sembra? Sei interessato a quest’affare?”.


“Ma il Trombettista In Incognito potrebbe non riuscire a gestire tutte quelle medicine, penso…”.


Theo lo interruppe immediatamente. “L’organizzazione delle persone che venderanno il medicinale è una tua responsabilità, così come è una tua decisione stabilire i luoghi della vendita. Io sono solamente il sostituto che il mio capo ha mandato per tenervi d’occhio”.


Martello Oscuro digrignò i denti, osservò i suoi quattro sottoposti e, quando vide nessuno di loro sollevare obiezioni, sferrò un pugno sul tavolo e proclamò: “Accetto l’incarico!”.


“Bene” annuì Theo: “Al tramonto, dopodomani, una vettura contente il medicinale arriverà all’ingresso del pub, hai tempo sino ad allora per organizzare la tua forza lavoro e diffondere la notizia riguardante il rilascio della medicina. Fa’ bene il tuo lavoro, il mio padrone non vuole vedere fallimenti”.


“Dopodomani sarà l’ultimo giorno di permanenza del Primo Esercito. Dopo che avranno lasciato la città, non importa in che cosa essa si trasformerà, non sarà una minaccia per Sua Altezza Reale” pensò Theo.


…


Dopo aver lasciato la taverna, non ci volle molto tempo prima che Hill lo raggiungesse.


“Non vuoi incontrare i miei compagni? Sono tutti ansiosi di vendicarsi di Timothy”.


“Per il momento ti credo perché hai passato il test” Theo scosse il capo e continuò: “Se tu oggi non fossi stato catturato, quali sarebbero state le tue prossime mosse?”.


“Sarei tornato indietro, avrei detto a tutti la notizia ed avrei ascoltato le loro opinioni a riguardo. Non so se avrei continuato a sorvegliare per un po’ o se sarei andato immediatamente da Sua Altezza Roland” replicò Fawkes.


“Oh?” l’interesse di Theo venne catturato, così chiese: “Che cosa ne pensi?”.


Hill esitò per un momento, poi espose ciò che aveva in mente: “Non penso che Sua Altezza Reale sia come la maggior parte degli altri nobili. Pochissimi di loro avrebbero impiegato tutte quelle energie per salvare i fuggitivi, e ... tratta anche le streghe nello stesso modo in cui tratta chiunque altro. Supponendo che anche Timothy fosse così, sarebbe improbabile che mia moglie sarebbe…”. Rimase silenzioso per un bel po’, “Quindi preferirei servire direttamente Sua Altezza”.


“In tal caso dovresti tornare indietro e non dire nulla, comportandoti come se non fossi mai stato al molo”.


“Perché…” Hill alzò il capo con stupore.


“Un’ottima spia dovrebbe prendere l’abitudine di celare i suoi segreti nel suo cuore, anziché condividere tutto con gli altri, specialmente in un momento così critico come questo”. Theo espresse una ragione dopo l’altra: “Se vuoi lavorare per Sua Altezza, ci sono ancora tante cose che dovrai imparare”.






Haru
                                


                                



