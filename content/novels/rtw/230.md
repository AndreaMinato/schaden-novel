---
weight: 230
title: Capitolo 230- Assassinio (Parte 1)
pubDate: 2025-08-07T11:37:50.909Z
tags:
    - rtw
---


Prima che il sole fosse completamente tramontato, Senza Volto nuotò tranquilla per il canale, aggirando il campo dei mercenari e avvicinandolo da dietro.


Il suo vero nome non era Senza Volto, ma Aphra, nome che le piaceva moltissimo perché significava ‘polvere’ e le era stato dato nella Nuova Città Santa dall’Arcivescovo Heather. Amava quel nome perché la polvere era semplice, senza fronzoli. Una volta caduto a terra, un granello non era distinguibile da un altro, si mimetizzava proprio come lei.


Aphra riprendeva le sue vere sembianze solo di fronte a Heather.


In quanto membro del tribunale arbitrale, aiutava l’arcivescovo ad occuparsi dei caduti, che includevano le loro streghe che si erano rivoltate contro la Chiesa, come anche i credenti corrotti. L’avevano mandata a Città del Re per portare a termine una missione di vitale importanza: trasformare un devoto giudice capo nel Re di Graycastle. Catturare le streghe cadute era solo un passatempo per lei. Inoltre le piaceva imitare le streghe che erano condannate alla tortura, e poi a sottoporvisi lei stessa, dall’inizio alla fine; condividendo il dolore delle cadute e sentendo ancora più a fondo ciò che aveva realizzato poteva fare ammenda per i suoi poteri demoniaci.


Il campo dall’altro lato era costruito in modo molto intelligente, direttamente sulla costa ed elevato, circondato da un campo aperto, il che rendeva difficile osservarlo dal basso, e la strega nel cielo le impediva di avvicinarsi ulteriormente. Aphra dovette nascondersi in un magazzino di una fattoria, e aspettare la notte prima di poter entrare in azione.


Quando la notte scese sulla terra, scoprì con sorpresa che la situazione era cambiata.


Tutti i mercenari si erano ritirati dalla zona del molo, rientrando totalmente nell’accampamento. Quelli stupidi ratti del Regno dei Sogni erano arrivati addirittura ad accedere torce mentre si riunivano in un unico posto. Sembrava volessero comunicare agli altri che “qualcuno sta arrivando ad attaccare l’accampamento”. Anche senza la strega che volava, se i mercenari non erano ciechi potevano capire con una sola occhiata quando sarebbero arrivati gli altri.


Che sfortuna, in cuor suo si fece triste, se il nemico avesse giudicato che il numero di ratti era troppo elevato, non ci sarebbe stata nessuna possibilità di vittoria, si sarebbero subito ritirati ad est. Anche se marciare di notte era un taboo, se scappare e dividersi significava avere salva la vita, quel taboo non avrebbe poi avuto molta importanza. Gli uomini del Mondo dei Sogni che avrebbero dovuto circondare il campo si trovavano ancora dall’altra parte rispetto al molo, e si affidavano a qualche zattera di legno per attraversare lentamente il fiume. Quando finalmente avessero messo piede sull’altra sponda, Aphra temeva che gli altri se ne sarebbero già andati da tempo. Far rincorrere ai ratti il nemico di notte sarebbe stato impossibile, ma ora lei come diamine faceva a trovare quelle streghe?


Aphra si affrettò attraverso il campo, con la speranza di fondersi con i loro ranghi prima che iniziassero la ritirata.


Ma dopo essersi precipitata, vide una scena del tutto inaspettata: scoprì che i mercenari si erano assembrati nelle vicinanze.


C’era ancora qualcuno a pattugliare il campo, e il falò bruciava alto nel cielo, permettendole di scorgere i loro profili che andavano e venivano; una scena ordinaria e non il caos che si era aspettata.


Avevano scelto di non ritirarsi?


Dopo aver osservato attentamente per un po’, Aphra ne ebbe la conferma, e allo stesso tempo si sentì pervasa da un sentimento di gioia. Anche se non aveva idea del perché avessero deciso di restare sul posto invece di battere in ritirata, con quella decisione si erano scavati la fossa da soli. Estrasse un pugnale dal fianco, osservò i movimenti delle sentinelle e mirò al loro punto debole.


Oltre a fornirle le capacità necessarie a sopravvivere nel mondo esterno, l’Arcivescovo Heather le aveva anche insegnato a combattere e a uccidere. I suoi avversari, al contrario, non erano un’élite di mercenari temprati dalle lotte, lo intuiva dalla disposizione delle sentinelle. Sfruttando il momento in cui un mercenario si voltò per sorvegliare un’altra area, si avvicinò da un punto cieco e veloce si lanciò verso di lui, con una mano gli tappò la bocca e con l’altra gli ficcò il coltello nel collo.


Dopo aver silenziosamente ucciso il mercenario, mentre teneva una mano sul nemico, si portò l’altra al petto, e usò la sua abilità di deformazione. Poteva volerci più o meno tempo: quando aveva rimpiazzato il Re con un sostituto, per assicurarsi un effetto a lungo termine aveva esaurito quasi tutta la magia che aveva in corpo, e il tempo della conversione era stato di quasi mezzora. Questa volta, però, non c’era bisogno di impegnarsi troppo, in un batter d’occhio si era trasformata nel mercenario. Anche se l’effetto sarebbe durato per solo mezza giornata, sarebbe stato più che sufficiente per l’assassinio.


Prima che tornasse l’altra pattuglia, veloce come un fulmine tolse gli abiti alla sentinella e se li mise addosso. In seguito ne trascinò il corpo nei campi di grano. Quando però vide l’arma dei mercenari rimase confusa. L’arma che si trovò davanti sembrava una sbarra di ferro con un manico di legno che non culminava in una lancia, ma piuttosto in un buco oscuro.


Che cos’era quell’arma?


Anche dopo averci riflettuto rimase incapacitata nel darsi una risposta. Vedendo che l’altro membro della pattuglia stava tornando, senza una scelta migliore Aphra ricordò il comportamento del mercenario e se la mise sulla spalla, assumendo l’aria di chi sta svolgendo seriamente il proprio lavoro di sentinella.


Come durante molti altri assassinii precedenti, quando l’altra guardia le passò accanto, non notò nulla di strano.


Aphra non aveva fretta di entrare nel campo e cercare le streghe, dopotutto la sua abilità le permetteva di cambiare aspetto, ma non di leggere nelle mente. Pertanto, se avesse incontrato qualcuno dei conoscenti della sentinella, l’avrebbero facilmente scoperta. Decise di aspettare che scoppiasse il disordine tra le truppe, in quel momento avrebbe avuto un sacco di occasioni.


Quando la luna fu alta nel cielo, quegli stupidi del Regno dei Sogni avevano finalmente attraversato il canale, e si stavano avvicinando al campo. Quando sentì il richiamo di un’altra sentinella e vide le pattuglie e i mercenari ritirarsi nel campo, seppe che era giunto il momento.


Seguendo la folla verso il campo, Aphra fu sorpresa nello scoprire che c’erano molto più che solo un centinaio di persone. Formavano un grande cerchio, erano circondati dalla cima della collina e alcuni erano seduti, altri in piedi, tutti con in mano gli strani pali, puntando il foro verso il nemico.


Ma non ebbe il tempo di approfondire, sfruttando il fatto che erano concentrati su qualcos’altro si chinò ed entrò nella tenda più vicina.


Presto sentì grida di battaglia all’esterno, smorzate da una violenta esplosione, che fece fare ad Aphra un salto dallo spavento per quel rumore intenso e continuo.


Che cavolo stava succedendo? Provò l’impulso di dare un’occhiata, ma poi riprese il controllo e attese pazientemente.


Dopo un po’ il campo nel campo tutti tornarono ad affaccendarsi, sentì molti passi e molti comandi gridati qua e là, probabilmente tentavano di sistemare la loro difesa sotto gli attacchi nemici. Aphra piano piano si fece ansiosa; perché ci mettevano così tanto? Perché non avevano ancora attaccato la cima della collina?


Dopo un altro po’ il suono delle esplosioni si affievolì, e quando Aphra non sentì più il rumore dei ratti che combattevano, le venne un tuffo al cuore… possibile che quelli del Regno dei Sogni avessero perso? Anche se i mercenari erano il doppio, restavano due-trecento persone, circondate da più di mille ratti. Con questi numeri e con attacchi su tutti i fronti, perché non erano in grado di arrivare in cima?


Sembrava che l’occasione le stesse sfuggendo di mano.


Prendendo una rapida decisione, Aphra uscì dalla tenda, cercando di raggiungere il centro dell’accampamento. Lì avrebbe aspettato la fine della battaglia. Dopotutto, durante l’appello le sarebbe stato impossibile nascondersi agli occhi di tutti. Non era proprio così che aveva in mente di infiltrarsi. Non aveva familiarità con i mercenari e non conosceva la parola d’ordine, doveva agire in fretta.


Oltrepassando due tende, Aphra si infiltrò dal lato, tenendo d’occhio il centro del campo. Lì vide quattro donne sedute attorno a un falò, con tutta probabilità erano le streghe di cui parlavano le informazioni. Anche stavolta il numero era sbagliato; dall’inizio dell’operazione, i dannati rapporti non sono mai stati accurati. Per lei non faceva differenza uccidere due o quattro streghe, tutti i sospettati di corruzione dovevano essere torturati. Se ci fosse stato troppo poco tempo per la tortura, dovevano quantomeno essere uccise; se anche non fossero state davvero corrotte, i sacrifici erano necessari.


Dopo essersi accuratamente guardata intorno, e aver trovato una via sicura per fuggire, Aphra si alzò da dietro la tenda, facendo finta di nulla si avvicinò al falò.


Proprio quando aveva raggiunto il centro del campo aperto, Aphra sentì un oggetto duro e freddo premuto contro la sua schiena.


“Non muoverti,” risuonò una voce di donna. “Chi sei?”




-Merges




Ciao a tutti oggi siamo in ritardo con la pubblicazione e abbiamo saltato lo spoiler per problemi tecnici interni, detto questo ecco a voi questo fantastico capitolo, sono certa che vi piacerà molto e non vedo l'ora di sapere cosa succederà. Oggi come tutti i martedì c'è l'"Angolo dei proverbi" e il proverbio di oggi viene direttamente dalla Cina: "Seduti in fondo al pozzo guardando il cielo"


[Il detto di Zuo Jing Guan Tian indica una mentalità ristretta. Colui che sta seduto in fondo al pozzo vede solo una piccola porzione di cielo e nella sua arroganza la ritiene la verità assoluta. E, come la rana della leggenda che vive nel fondo del pozzo, così le persone arroganti sono aggressive e gracchiano al cielo, totalmente inconsapevoli della propria limitatezza.






                                

