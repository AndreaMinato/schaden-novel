---
weight: 231
title: Capitolo 231- Assassinio (Parte 2)
pubDate: 2025-08-07T11:37:50.909Z
tags:
    - rtw
---


Un brivido attraversò il corpo di Senza Volto. Come... com’è stato possibile?


Mandò giù la saliva, poi abbassò la voce: "Che razza di scherzo è questo? Sono Vorte".


Non è possibile che siano così fortunati da conoscersi già, ci sono così tanti mercenari nel campo. Non dirmi che è in grado di ricordare tutti i loro nomi, come è possibile?


Non si sarebbe mai aspettato di ricevere quella risposta sarcastica: "E’ così? Non sapevo che anche gli uomini potessero accumulare magia nei loro corpi. Allora, o sei una strega intenzionata a infiltrarsi nel campo o sei un mago molto improbabile. Non importa quale sia la verità, è impossibile che il tuo nome sia "Vorte" come hai detto. Fra i soldati del Primo Esercito, non c'è sicuramente nessuno che ha una struttura corporea del genere".


Questa persona... è in grado di vedere il potere del Diavolo? Alla fine il cuore di Aphra ebbe un tonfo; aveva capito com’era stata scoperta. Nel campo c’erano più di quattro streghe e la donna dietro di lei doveva essere anche lei una strega. Inoltre aveva un'abilità che era simile a quella dell'Occhio della Verità. Le sacre scritture della Chiesa riguardo la magia avevano testimonianze di un'abilità simile che aveva diverse centinaia di derivazioni e nessuna di queste era in conflitto con l'abilità della strega che la possedeva.


Poiché non ho visto nessuno qui intorno o avvicinarsi a me... significa forse che la sua abilità principale è quella di nascondere il suo corpo?


“Adesso, inginocchiati e metti le mani dietro la schiena, forse, in quel momento, potrò risparmiarti la vita", la donna urlò con voce chiara: "Fai come ti dico!"


I mercenari nelle vicinanze erano ancora occupati con la battaglia, quindi non notarono la scena che si svolgeva nell'area centrale, ma non poteva dirsi lo stesso per le quattro streghe vicino al fuoco. Si accorsero della strana situazione e dando un'occhiata chiesero: "Qual è il problema, Usignolo? È successo qualcosa?"


Questa era la sua ultima occasione, Aphra sapeva che la sua forza stava nell’assassinio e non nell’affrontare una battaglia diretta, specialmente nel caso in cui non stesse indossando una Pietra della Vendetta divina che avrebbe potuto reprimere gran parte delle fantastiche abilità delle streghe.


Non importa se la strega in grado di volare scappa. Ma la strega in grado di curare la piaga demoniaca deve morire qui. Altrimenti, metterà in serio pericolo i piani futuri della Chiesa.


Ovviamente, c'era anche la possibilità che dopo aver ucciso il nemico, lei stessa non sarebbe riuscita a scappare. Contemplando quest’evenienza, sentì una fitta fortissima al petto, ma si calmò subito. Si ricordò che per raggiungere l'obiettivo della Chiesa di unificare i Quattro Regni, era necessario tutto lo sforzo possibile per resistere ai demoni dell'inferno. In passato già moltissimi bravi soldati si erano sacrificati per il bene superiore, e lei sarebbe stata orgogliosa di raggiungerli.


Inoltre era convinta che Heather non l'avrebbe dimenticata, Heather si sarebbe assicurata che il suo nome sarebbe stato inciso nelle sacre scritture.


“Non venire", gridò la strega di nome Usignolo: "C'è ---"


In quel preciso istante, Aphra sollevò improvvisamente il gomito per colpire il braccio di Usignolo, mentre contemporaneamente abbassava la testa per evitare di essere accoltellata. “Quando si parla, è impossibile restare sempre concentrati. Per questo c'è un detto che recita: ‘per restare concentrato trattieni il respir ,” questo era quello che il suo istruttore le diceva sempre. “Invece, sia che tu stia attaccando o stia cercando di scappare, il momento perfetto per agire è quando l'avversario comincia a parlare".


Nella sua manica aveva nascosto un meccanismo che si attivava al momento del primo contatto. Della polvere bianca alchemica veniva spruzzata all’indietro, questa, a contatto con l'acqua, sprigionava molto calore. Nel caso in cui ne fosse finita un po’ nella bocca o negli occhi del nemico, questi avrebbe perso immediatamente tutte le forze. Anche nel caso in cui fosse stato abbastanza fortunato da non inalare la polvere, sarebbe comunque rimasto sconvolto per un po' di tempo.


Dopodiché, Aphra si lanciò verso le quattro streghe attorno al falò, la strega dai capelli dorati si alzò in volo, mentre la strega che sembrava essere più grande mise a repentaglio la sua incolumità mettendosi di fronte alle altre due. Estraendo il suo affilato pugnale, Aphra accoltellò immediatamente la strega. Visto che non potevano scappare, e tutte e tre sarebbero morte per mano sua, non era importante chi uccideva per prima.


Proprio nel momento in cui il suo pugnale perforò il corpo del nemico, Aphra vide una scena incredibile.


Un'ombra bianca apparve davanti a lei con due occhi blu che ardevano di rabbia da sotto un cappuccio, ma giusto un attimo prima non c’era nessuno.


Era... era Usignolo quella dietro di me?


Quando la polvere è esplosa, lei era lì vicino, allora perché non sembra essere stata colpita? Quasi incredula, Senza Volto vide il nemico sollevare il braccio e una fiamma esplose fuori dalla sua arma d'argento. Il suo corpo fu spinto con forza all'indietro. Male; ci sono ancora... due persone importanti di cui mi devo sbarazzare. Aphra voleva alzarsi, estrarre il suo pugnale e accoltellare un’altra strega, ma il quel momento anche alzare una sola mano era diventato difficile, la sua coscienza cominciò ad offuscarsi.


Che peccato… quello fu il suo ultimo pensiero.


...


Dopo aver evitato il colpo, Usignolo rimase ferma in quel punto e guardava la caduta al suolo di un soldato che era stato colpito al petto. Poi il suo corpo cominciò a dimenarsi e a rimpicciolirsi, trasformandosi lentamente in quello di una giovane donna sconosciuta.


Questa la prima volta che uccideva un'altra strega.


Usignolo tornò in sé solo quando fu chiamata da un’ansiosa Lily.


Sopprimendo le emozioni che le scaturivano direttamente dal cuore, mise da parte l'arma e tornò di corsa da Wendy.


“Dov'è la ferita?”


“Non è niente, sento solo un po' di dolore"; Wendy agitò la mano, indicando loro di non spaventarsi:


"Non dovrebbe essere riuscita a penetrare".


“Significa che la tuta protettiva ha funzionato?"


“Suppongo di sì", sbottonandosi ila giacca, vide il sottile pugnale pendere dal lato dei suoi vestiti, nel momento in cui la giacca fu aperta, il coltello cadde dal buco e atterrò, senza traccia di sangue. Negli abiti protettivi era presente solo un piccolo buco nello strato esterno, mentre lo strato soffice interno era ancora intatto.


“H-Ho avuto tanta paura” disse Lily con un lungo sospiro e poi cadde per terra sul suo didietro. "La prossima volta non venire ad aiutarmi! Non c'è bisogno che tu faccia questo per m-m-me..."”


“Tranquilla”, Wendy le scosse dolcemente la testa: "Non ho ragione?"


Lily lasciò cadere la testa nel petto di Wendy, lasciandosi andare ad un pianto soffocato.


“Anche io ho avuto paura, sono riuscita a mala pena a bloccarla mettendomi davanti, mi sono anche dimenticata del tutto di usare la mia abilità" Wendy scosse la testa. "Se avessi sprigionato una forte raffica di vento contro di lei, non sarebbe riuscita a lanciarsi contro di me".


“Questo è perché combatti molto raramente, quindi una reazione del genere è normale", Usignolo la confortò.


“Fortunatamente indossavi gli indumenti protettivi", disse Echo, mostrando ancora uno sguardo spaventato: "Altrimenti sarebbe stato molto più difficile di quello che è stato".


Prima della loro partenza, Sua Altezza Reale diede a ciascuna di loro una veste speciale, inoltre, gli chiese di non toglierla mai. Anche se sembrava un po' spessa, era comunque molto leggera da indossare. In apparenza realizzata da molti strati, Sua Altezza aveva spiegato che ogni strato era stato realizzato da Soraya, nonostante fosse molto flessibile, era anche molto difficile da penetrare con oggetti affilati. Dava un'ottima protezione contro le spade, frecce d'arco e di balestra. Se non fosse stata protetta, Wendy non sarebbe mai sopravvisuta abbastanza a lungo da raggiungere Nana.


Fulmine si mise lentamente vicino al cadavere della strega e chiese: "Perché ci ha attaccato? Non è… come noi?"


Usignolo osservò la donna senza vita, incapace di parlare per molto tempo. Con gli occhi della strega chiusi, i lunghi capelli blu sparsi per terra e la sua espressione tranquilla, non sembrava aver sofferto molto. Ma non poté comunque dimenticare che quando aveva pugnalato Wendy, nei suoi occhi, non mostrava la minima traccia di esitazione, solo la determinazione che quello che stava facendo era inevitabile e legittimo, come se non stesse uccidendo una persona, ma solamente onorando il suo scopo di vita. Forse nel suo cuore, questa era la cosa giusta da fare.


“No,” sospirò delicatamente Usignolo. "Non era una di noi... era solo una persona deplorevole.”




-Dontcare


Ciao a tutti questa settimana è moolto ricca per cui sono certa che come me attenderete con ansia i capitoli, non perdeteli ^_*




                                



