---
weight: 233
title: Capitolo 233- Antiche rovine
pubDate: 2025-08-07T11:37:50.909Z
tags:
    - rtw
---


Più navigavano verso est, più la nebbia diventava fine, ma il cielo rimaneva comunque cupo come se il cielo fosse incapace di raggiungere quella parte di mare.


Gli scogli circostanti diventavano sempre più alti, trasformandosi gradualmente in robusti pilastri di pietra, Cenere non capiva come la nave potesse essere ancora stabile nonostante il livello dell’acqua stesse costantemente calando. Persino le ondulate onde marine avevano perso la loro potenza, compresi gli spruzzi, che ora erano tranquilli come un lago privo di vento.


“Perché non aspetti semplicemente che l’acqua del mare raggiunga il livello più basso, prima di entrare nel Mare d’Ombra?” chiese Tilly, perplessa: “Così non dovrai aver paura di colpire le rocce, dopo tutto, a quel punto tutti gli scogli saranno visibili”.


“Perché se aspettassimo sino al defluire dell’acqua marina non saremmo in grado di scorgere lo Spettrale Fiume Rosso, che mostra agli esploratori l’unico canale che porta alle rovine” spiegò Tuono. “Queste isole simili a pilastri che vedi dappertutto non sono fisse, la loro posizione cambierà in base ad ogni riflusso e corrente. E va detto che l’acqua di mare inghiottirà la maggior parte di questi pilastri, dunque non possono essere utilizzati per localizzare la direzione”.


“Spettrale… Fiume Rosso?” chiese Tilly, confusa.


“Esatto. Guarda, eccolo lì - “. Tuono fischiò ed indicò la prua.


Guardando verso la direzione indicata da lui, le streghe videro il mare blu scuro con qualche figura rossa al suo interno – balenare nel loro campo visivo, come un fantasma. Ma presto, altre due o tre ombre rosse vennero portate dalla corrente, e stavolta Cenere poté distinguere chiaramente i loro corpi, erano pesci completamente ricoperti di scaglie rosse.


“Sono… pesci?”.


“Sono dei peculiari pesci dalle scaglie rosse provenienti dall’Isola d’Ombra” Tuono si accarezzò il mento e rise: “In seguito vedrai il vero colore dello Spettrale Fiume Rosso”.


Gradualmente, si riunì un numero sempre maggiore di pesci, non più solo il piccolo gruppo di due o tre. Al contrario, si erano riuniti in enormi banchi, nuotando collettivamente nella direzione indicata dalla prua – guardando lontano, Cenere rimase sbalordita dalla scena che vide. Sempre più pesci si raggrupparono per formare una forte corrente, come se ci fosse uno spesso tappeto rosso scuro nel mare. Il veliero navigò visibilmente avanzando lungo quella linea rossa, e quando il rigonfiamento attraversò il branco di pesci, di tanto in tanto si poterono udire dei rumori di collisione.


Quindi quella era la ragione. Cenere riconobbe improvvisamente quello che era lo Spettrale Fiume Rosso – un bizzarro fiume inesistente! Mentre la nave continuava ad avanzare, il denso banco di pesci si espanse a tal punto che il canale poteva ospitare parecchie imbarcazioni una accanto all’altra. Lentamente, l’acqua blu scuro sembrò svanire completamente come se il veliero stesse viaggiando in cima ai pesci. Se non si fossero mossi in direzioni opposte, Cenere avrebbe persino creduto che la nave fosse trasportata dai pesci.


“Perché lo stanno facendo?” chiese Tilly con stupore.


Anche Cenere avrebbe tanto voluto porre quella domanda, non aveva mai visto una scena del genere prima d’ora, né a Graycastle né in altri Regni, - coperti da una nebbia densa, sotto un cielo cupo, le strane enormi rocce ed i pesci dalle scaglie rosse formavano un ‘fiume’. Per la prima volta rimase affascinata dalle meraviglie del mare.


“Ѐ colpa dell’isola principale” disse Tuono: “Ѐ proprio come una guglia triangolare, con una grande grotta che scorre nel bel mezzo di essa, dove questi pesci dalle scaglie rosse depongono le loro uova e danno vita alla prossima generazione. Poi, durante il riflusso, la grotta emerge dall’acqua ed il branco di pesci che vive in questo habitat sarà sempre il primo a sperimentare il cambiamento del livello dell’acqua e ad uscire. Dunque, sino a quando ci limiteremo a seguire il Fiume Rosso, saremmo in grado di arrivare all’isola principale delle Isole d’Ombra”.


“Capitano Tuono, c’è un enorme ostacolo davanti a noi! Sembra una montagna!” gridò all’improvviso la vedetta.


“Pare che abbiamo raggiunto il nostro obbiettivo” disse Tuono, agitando la sua pipa: “Signore, benvenute alle Isole d’Ombra”.


Poco dopo, Cenere vide finalmente apparire l’Isola principale. Proprio come aveva detto Tuono, era come se diverse parti di essa si fossero unite formando un triangolo che era ampio alla base e stretto in cima, con una superficie che ad una prima occhiata sembrava molto liscia, non assomigliava affatto ad una creazione naturale. Ma ritenere che l’intera guglia fosse stata scolpita da delle persone era troppo difficile da credere. Solamente la parte esposta della torre aveva già raggiunto le dimensioni di Città del Re, mentre l’apertura nel suo centro era abbastanza larga da racchiudere interamente la Torre di Babele che la Chiesa aveva costruito ad Hermes.


Il mare continuava ad arretrare e l’acqua usciva fuori dalla grotta proprio come una cascata, mentre il branco di pesci ricopriva completamente le parti dell’isola che stavano ancora emergendo. Dal punto di vista di Cenere tutto il mare si era tinto di rosso, lasciandole credere che forse milioni di pesci rosso scarlatto vivevano nella grotta.


Aspettando che il cielo diventasse scuro, l’acqua marina finalmente si ritirò, rivelando il fondo della grotta. Approfittando di questa opportunità, Tuono ordinò ai suoi marinai di fermare la nave e di legarla con una lunga, spessa corda di canapa ad un paletto di rame. Stando ai margini della gigantesca grotta, si poteva vedere attraverso di essa fin dall’altra parte della montagna- eppure la luce che entrava da entrambi i lati riusciva ad illuminarne solo una piccolissima parte, lasciando il centro della caverna praticamente immerso nel buio, causando alle persone uno strano senso d’oppressione.


“Hai lasciato indietro questi paletti, l’ultima volta che sei stato qui?” chiese Cenere.


“No” Tuono scosse il capo: “Quando mi recai qui per la prima volta, c’erano già. Devono averli costruiti i vecchi abitanti delle rovine”.


“Le rovine… dove sono?”.


Lui sorrise ed indicò verso l’alto. “Proprio sopra di noi, ci troviamo all’ingresso delle rovine”.


…


La parte seguente del viaggio potrebbe solamente essere descritta con una parola, incredibile. Le streghe seguirono Tuono e i suoi marinai ed entrarono in una gigantesca apertura attraverso un cancello di pietra seguendo gli scalini di pietra, lungo i quali l’acqua continuava a scorrere giù, facendo un passo alla volta, aumentando lentamente verso la parte superiore. Anche se tutti stavano impugnando una torcia, le loro fiamme tremolanti permettevano solamente una visuale estremamente limitata, nascondendo la fine della scalinata nell’oscurità. Facendoli sentire sia piccoli che indifesi.


Quando avanzarono attraverso l’oscurità dell’abisso, Tilly afferrò saldamente il braccio di Cenere, non mostrando più la sua solita espressione calma e composta.


“Questa è la principessa che conosco fin troppo bene” pensò Cenere. Persino a palazzo, aveva sempre seguito le sue idee. La Quinta Principessa che aveva affrontato qualsiasi sfida con sicurezza, aveva un solo, semplice punto debole: la paura del buio. Anche nel bel mezzo della notte, la sua stanza doveva sempre essere illuminata con delle candele. E dopo la loro fuga dal palazzo, ogni volta che era possibile farlo, avrebbe chiesto a Cenere di accompagnarla durante il sonno.


Mentre camminavano all’interno dell’umida ed oscura guglia, invece, l’umore di Cenere diventò molto più allegro.


Lungo il cammino non incontrarono alcuna bestia demoniaca e nemmeno un dispositivo per bloccare gli intrusi – anche se ne avessero incontrati, dopo essere stati immersi nell’acqua di mare per tanto tempo, avrebbero molto probabilmente perso la loro efficacia da un pezzo. L’unico problema era l’interminabile arrampicata che sfiniva fisicamente gran parte del loro gruppo, rallentando sempre più i movimenti di tutti. Così, quando finalmente gli scalini di pietra giunsero al termine, tutto il team non poté trattenersi dal festeggiare.


L’ultima barriera non era una porta di pietra, ma una porta in metallo che rifletteva intensamente la luce delle torce. Venendo avanti, Tuono vi pose le sue mani e spinse, aprendo lentamente i massicci pannelli della porta con un rumore penetrante e stridulo.


Afferrando la sua spada con una mano, Cenere fu la prima ad entrare nella stanza. Solamente dopo aver confermato l’assenza di pericolo, a Tilly e alle altre streghe fu permesso di entrare nella sala.


Dopo aver appeso le torce lungo le mura, davanti a tutti apparve un’ampia stanza – anche se larga, quest’ultima sembrava vuota, bastò un solo sguardo per vedere il suo interno ed arrivare alla conclusione che non ci fosse niente di valore da trovare.


“Queste sono le rovine?”, rimosse lo sporco da un tavolo in pietra verde con il palmo della sua mano: “A parte qualche tavolo in pietra e sgabelli, non c’è nient’altro qui”.


“Effettivamente, non resta molto” annuì Tuono. “Le rovine hanno riposato sul fondo del mare troppo a lungo, oltre alla pietra, qualsiasi altra cosa è difficile da preservare. L’avevo già detto a Sua Altezza Tilly in precedenza, ma ha continuato ad insistere per vederlo di persona”.


“La pietra rossa, dove l’hai trovata?” Tilly aprì bocca e chiese: “Dove l’hai trovata esattamente?”.


“Subito sul pavimento, in quel periodo erano sparse dappertutto, probabilmente ve ne erano delle dozzine”.


Tuttavia, ora non ne era rimasta nessuna. Quando Cenere osservò il pavimento non vide niente oltre al suolo ricoperto di alghe marine che lo rendevano pure scivoloso. Dopo che le rovine vennero scoperte da Tuono, ci andarono molti altri esploratori. Uno dopo l’altro erano andati a saccheggiare quel luogo, quindi se fossero riusciti a trovare una pietra magica, sarebbe stato un evento curioso.


Ma Tilly era comunque di buonumore, tenne in mano la sua torcia, la sollevò in alto e cercò minuziosamente in ogni angolo della sala, specialmente nei posti più bui dove avrebbe chiesto ai marinai di avvicinarsi con più torce. Nel frattempo, Molly evocò i suoi magici servitori, lasciandoli distribuire lungo tutto il pavimento, trasformandoli in un cuscino affinché tutti potessero riposare. Invece, Cenere rimase costantemente al fianco di Tilly, ignorando i suoi sentimenti ed esaminando le mura.


“Hey” gridò all’improvviso la Quinta Principessa, fermandosi. “Che cos’è questo?”.


Quando Cenere guardò verso la mano di Tilly vide solamente un pezzo di muro ricoperto di alghe verdi, ma poi individuò un debole riflesso delle loro fiamme.


Tilly tese immediatamente le mani per staccare le alghe, esponendo ai loro occhi una gemma mezzo nascosta nel muro – era a forma di prisma, era grossa quasi come un braccio e brillava intensamente nel suo colore scarlatto. Ma sembrava intarsiato in una cornice dorata, come un biglietto inserito per essere sistemato all’interno. Persino dopo essere stato immerso nell’acqua marina per così tanto tempo, l’oro, proprio come la pietra, era pulito e scintillante come se fosse nuovo.


Tilly cercò di tirare fuori la pietra, ma la preziosa gemma non si spostò nemmeno di un centimetro.


“Fammi provare” si offrì Cenere.


La Quinta Principessa scosse la testa, come se stesse pensando a qualcosa. Poi poggiò la sua mano sul prisma e chiuse gli occhi.


Improvvisamente, una luce brillante attraversò il centro del prisma – quando non successe nient’altro, Cenere pensò già di aver preso un abbaglio. Ma poi, si sentì un suono rimbombante provenire dall’altro lato del muro, come se un meccanismo avesse cominciato a muoversi all’improvviso, in un attimo il rumore si diffuse lungo tutta la stanza. Il rumore rimbombante sembrava provenire da ogni parte, seguito dall’improvvisa apparizione di una luce soffusa in cima al muro, persino il soffitto sopra le loro teste iniziò ad illuminarsi.


Non sapendo cosa stesse succedendo, i marinai si alzarono in preda al panico e tirarono fuori le loro armi. Ma poiché non sapevano da che parte si sarebbero dovuti difendere, alla fine decisero di riunirsi in piedi schiena contro schiena. Il servitore di Molly gli incluse nel suo magico abbraccio.


Tuttavia, non apparì e non si precipitò verso di loro nessun mostro.


Quando finalmente il rumore si dissolse, la sala iniziò a brillare di una luce intensa.






Haru






 Erialis Sono sicura che vi ricorderete che abbiamo già incontrato delle pietre simili, Tilly ne spiegava il potere a Cenere una volta tornata all'Isola Dormiente. Per quanto riguarda il fiume d'acqua rosso, secondo me il nostro Er Mu è stato ispirato da un problema ambientale accaduto in Cina, alcuni corsi d'acqua in particolare il canale Wenzhou, Città della Cina Orientale, nel 2014 vide le sue acque tinte di rosso, del colore del vino rosso in pratica. In quel caso era dovuto alla presenza di carcasse di maiale gettati nelle acque dagli allevatori, ma pare non sia un fenomeno insolito in Cina. Certo non è stato l'unico caso al mondo perché nello stesso anno (2014) anche il fiume Mohawk nello stato di New York vide le sue acque diventare rosse. Quest'anno il fenomeno poi è toccato al fiume Molchanka in Siberia il tutto sempre per scarichi industriali. Secondo me è molto poetica la descrizione dell'autore di trasformare questo fenomeno che per noi è decisamente preoccupante in una sorta di danza dei pesci. 
                                


                                



