---
weight: 234
title: Capitolo 234- Cancello
pubDate: 2025-08-07T11:37:50.909Z
tags:
    - rtw
---


“Questo è… come ci sei riuscita?” Tuono, non credendo ai suoi occhi, fissò le mura con la bocca spalancata.


In cima alle mura, si aprirono decine di piccole aperture e ognuna di esse conteneva una pietra che emetteva una luce bianca. Ma non solamente sul muro, quelle fantastiche pietre erano incastonate persino ai bordi del soffitto, circondando l’intera stanza. Nella luce soffusa delle pietre, ogni dettaglio all’interno della sala diventò visibile a prima vista.


Era la prima volta che Cenere vedeva quell’espressione sul volto dell’esploratore, e vedendola il suo cuore si riempì immediatamente di gioia. “Non lo sai? Riversando il potere magico in quelle pietre, le streghe possono risvegliare ulteriori abilità”.


“Allora cos’hanno queste pietre, anche loro sono Pietre Magiche?”.


Tuono, cauto e solenne, prese un pezzo delle pietre luminose e lo tenne tra le mani, ma subito dopo averlo tirato fuori dal foro, la luce rilasciata dalla pietra non si indebolì nemmeno un po’.


“Non lo so”, Tilly scosse il capo. “Queste pietre potrebbero essere qui da centinaia di anni – nel caso le rovine abbiano una storia così lunga. Prima erano tutte nascoste dietro l’ardesia, pertanto non visibili ai nostri occhi. E se si vuole azionare il particolare meccanismo, lo si può fare solamente con l’abilità di una strega”.


“Non sei stata tu a farle illuminare?”.


“No, l’abilità di illuminarsi appartiene alle pietre stesse” Tilly prese un altro pezzo di pietre magiche e lo tenne di fronte ai suoi occhi, poi la luce bianca accarezzò il suo bel viso. “Nel caso siano dei meccanismi che richiedono magia, nello stesso modo in cui la fiamma non può facilmente abbandonare la candela, dal mio punto di vista, oltre al contenere queste pietre, non c’è niente di speciale in questi fori sul muro”.


“Se è davvero come dici ed esse possono brillare per conto loro e continuare a brillare centinaia di anni, allora il loro valore non può praticamente essere stimato” Tuono fece schioccare la lingua, meravigliato. “Devi sapere che il Regno dell’Eterno Inverno produce cristalli dalle dimensioni di un pugno già venduti per parecchie centinaia di ori reali, ma la loro brillantezza è inferiore alla metà di questa”.


Non appena i marinai sentirono un prezzo così sorprendente, cambiarono immediatamente il loro modo di vedere le pietre.


“Ai sensi del nostro accordo, puoi portarne via la metà” Tilly rimase evasiva, come se la cosa non la riguardasse. Ora che aveva luce a sufficienza, cominciò ad esplorare la stanza ancora più scrupolosamente. Incapace di sopportare di vedere Tilly strappare le alghe marine con le sue mani, Cenere sollevò senza mezzi termini il suo spadone e lo fece oscillare, spazzando via le alghe sul muro come se stesse semplicemente falciando l’erba. Una seconda pietra incastonata nelle mura venne velocemente individuata.


In base al loro precedente metodo, Tilly riversò nuovamente la sua magia al suo interno. Insieme ad un rumore chiaro ed affilato di metalli contrastanti, tutti furono sorpresi di vedere come un’enorme lastra di pietra si inclinasse sopra la testa di Tilly. Due corde tese in rame erano legate ad entrambi i lati della lastra. Tra le due corde, inaspettatamente, vi era una rampa di scalini perfettamente scolpiti. Un’estremità della lastra di pietra alla fine si fermò sul terreno*, mentre l’altra era ancorata al soffitto. Guardando verso l’alto, Cenere vide una porta orizzontale in metallo bloccare la fine del passaggio.


“Tilly”, vedendo che la Quinta Principessa non esitava a salire sugli scalini di pietra, Cenere non riuscì a trattenersi dall’urlare forte: “Fai andare prima me”.


“Non importa, stavolta non è… la stanza del tesoro”, salì velocemente in cima alle scale di pietra, pose la sua mano sulla pietra magica accanto alla porta e, come se le stesse rispondendo, la porta metallica si aprì immediatamente.


Vedendo Tilly passare attraverso la porta, sparendo sul soffitto, Cenere non ebbe altra scelta se non quella di seguirla da vicino tenendo la sua spada a portata di mano.


Nel momento in cui Cenere oltrepassò l’apertura sul soffitto, i suoi occhi si spalancarono, sopra a quel soffitto vi era un’altra stanza che era più piccola rispetto alla sala sottostante, mentre i muri erano ricoperti di pietre luminose – ma ciò che la sorprese maggiormente, fu che non c’era quasi nessuna traccia d’acqua.


Tavoli in legno, sedie, scaffali, mobili… tutto l’arredamento era rimasto intatto, era solamente ricoperto da uno spesso strato di polvere, poté vedere anche delle ragnatele rotte. Gli scaffali erano colmi di fila di libri che si erano tinti di grigio per colpa della polvere. Oltre ai libri sparsi sul tavolo, c’erano anche una tazza, un bollitore ed un portapenne. Della penna d’oca era rimasta solamente una canna e l’inchiostro si era asciugato da tempo. Ma comunque, quella stanza piena zeppa di scaffali e la sala in basso ricoperta di alghe sembravano essere due mondi completamente diversi.


Tuono, che fu il terzo a salire le scale, prese una boccata d’aria fresca mentre si guardava intorno meravigliato: “Questa è…”.


“Una dimora abbandonata” rispose Tilly, mentre prendeva il libro illustrato sul tavolo. Rimosse gentilmente la polvere, dopodiché iniziò sfogliarne le pagine: “Pare che qualcuno abbia vissuto qui per parecchio tempo”.


“Cosa c’è scritto nel libro?”.


“Non riesco a leggerlo”, scosse il capo e mostrò il libro agli altri due. “Il testo è scritto in simboli che non ho mai visto prima”.


“Sembra che anche quelli negli scaffali siano uguali” disse Cenere, mentre rimuoveva la polvere dalle copertine, rivelando un testo scritto in delle strane linee ondulate che le impedivano di coglierne il significato.


“Li porteremo con noi e li studieremo con calma” rise Tilly. “Previo accordo, tutti i libri e le pietre magiche che abbiamo scoperto appartengono a noi”.


“Certamente” Tuono si accarezzò la barba: “Ma quando ne avrete colto il significato, spero che condividerete la loro antica storia con me”.


“Nessun problema”.


…


I tre perlustrarono lentamente la stanza, cercando attentamente e toccando tutto con le loro mani, quella era la via più rapida per comprendere la situazione generale di quel luogo.


Non riuscirono a trovare altre pietre, ma in una parte della stanza scovarono un bizzarro congegno – a prima vista somigliava ad un grosso tubo di metallo. Una parte era conficcata sul muro di pietra, mentre l’altra diventava sempre più sottile sino ad avere lo spessore di un polso e nella sua estremità vi erano inserite delle lenti di vetro.


“Che cos’è?” Cenere bussò sulla sua superficie, dando vita ad una serie di nitidi echi al suo interno – ciò indicava che il centro del tubo era vuoto.


“Assomiglia un po’ agli specchietti d’osservazione che utilizziamo per navigare, probabilmente le persone che vivevano qui lo utilizzavano per osservare il mondo esterno”. Poi Tuono mise il suo occhio di fronte alle lenti cercando di vederci attraverso, un attimo dopo disse: “Ѐ tutto nero… non riesco a vedere niente. A quanto pare è rotto”.


“Non necessariamente” Tilly indicò il muro dietro il tubo: “Guardate qui”.


Seguendo la direzione indicata dal suo dito, Cenere vide semplicemente un piatto di rame, con un’impugnatura sulla sua estremità, conficcato nel muro. Nella parte inferiore dell’impugnatura c’era un piccolo foro simile ad una serratura in cui poter inserire una chiave. La Quinta Principessa si avvicinò e cercò di tirare la maniglia, ma il piatto di rame non si mosse nemmeno di un centimetro. “Sembra chiusa a chiave”.


“Proverò io”, Cenere afferrò l’impugnatura, radunò tutta la sua forza e tirò, l’intero piatto di rame si staccò dal muro.


“Ah, a quanto pare hai indovinato”, Tuono applaudì fragorosamente: “Si tratta nuovamente di un magico congegno di pietra”.


Nascosta dietro il piatto di rame, c’era una scanalatura racchiusa all’interno di un’enorme pietra magica. La differenza tra quest’ultima e le altre due pietre magiche era la dimensione, questa sembrava più grande ed il suo colore era più tendente al viola che allo scarlatto.


“Vuoi attivarla?” chiese Cenere.


“Sì”, Tilly annuì senza la minima esitazione, posò la mano in cima alla pietra ma stavolta non successe niente, nemmeno dopo una lunga attesa.


“Che problema c’è?”.


“Ѐ… troppo grande” disse lentamente Tilly, piccole gocce di sudore avevano già cominciato ad apparirle sulla fronte. “Ѐ come se stesse incessantemente assorbendo il mio potere magico. Apparentemente, il meccanismo che alimenta è enorme”.


“Allora lascia perdere” disse Cenere accigliata. Sapeva che nel momento in cui una strega avesse esaurito completamente il suo potere magico, sarebbe molto probabilmente entrata in coma. E proprio ora, in quel luogo pericoloso, non sarebbe stata affatto una buona idea quella di esaurire tutto il suo potere magico.


“No, andrà tutto bene. Me lo sento”. La voce di Tilly non si era ancora dissolta, prima che un forte rimbombo, simile ad un incessante rombo di tuono, provenisse dall’interno del muro. Alla fine l’intera stanza iniziò a tremare.


“Ѐ… un terremoto?”. Tuono afferrò la pipa di metallo per non cadere, invece Cenere prese immediatamente Tilly e tutti e tre iniziarono a tossire.


Quella specie di terremoto continuò per circa un quarto d’ora, fino a quando finalmente si calmò.


Quando cessò la vibrazione, Molly saltò fuori, infilò la testa dentro la stanza e chiese: “Cosa è successo?”.


“Abbiamo attivato un nuovo meccanismo” replicò Cenere: “Ѐ tutto a posto di sotto?”.


“Erano tutti spaventati, poi molti piatti hanno iniziato a cadere dal soffitto e ho dovuto proteggere tutti con il mio servitore” rispose la ragazzina mentre si avvicinava con curiosità. “Tilly, che cosa stai guardando?”.


Sorprendentemente, Tilly non le diede una risposta, al contrario chiuse un occhio ed avvicinò l’altro alle lenti, stando a lungo in silenzio sin quando non esclamò con stupore: “Ѐ semplicemente incredibile…”.


Cenere si incuriosì, si avvicinò alle lenti e, quando la scena che le si presentò davanti agli occhi divenne chiara, rimase senza parole.


Dall’altra parte dello “specchio d’osservazione” apparve un vasto terreno. Il confine del terreno somigliava ad un burrone sporgente di cui non si poteva vedere la fine. Ma eretta al centro del burrone c’era una gigantesca porta di pietra eccezionalmente arcuata il cui interno sembrava profondo e scuro, come se fosse un enorme bocca intenta a scegliere la prossima persona da divorare.






Haru


 


 Erialis  Se vi state chiedendo come cavolo si apre questo passaggio, descritto in maniera un po' assurda beh pensate alle scale delle soffitte o mansarde americane  a scomparsa. Quella che vi ho proposto è molto moderna, ma sicuramente le avrete visto nei film anche Horror e se non erro appariva anche in "Mamma ho perso l'aereo", ma non ricordo se nel primo o nel secondo.Vi ricordo che se volete leggere un capitolo in più basta cliccare -->; QUI   
                                


                                



