---
weight: 2370
title: Capitolo 237- Invito
pubDate: 2025-08-07T11:37:50.909Z
tags:
    - rtw
---


Appena tornato in ufficio, Roland iniziò a disegnare i progetti per le nuove macchine.


In quei giorni il Primo Esercito e le streghe erano andati a Città del Re, e Roland invece di non aver nulla da fare si ritrovò più impegnato che mai. Anche senza Usignolo attorno, il tempo che lui e Anna passavano da soli era molto poco. Oltre a cercare alloggio per i rifugiati, che arrivavano con ogni nave, chiese ad Anna e Lucia di testare la composizione dei prodotti di fusione, e di condurre esperimenti alla nuova fornace.


Prima, che si trattasse di fondere ferro o fare acciaio, veniva fatto puramente in base all’ esperienza e sensazione, non sapendo mai quale sarebbe stato il risultato dopo la raffinazione. Ma ora, con l'aiuto di Lucia, Roland aveva finalmente un metodo preciso per determinare la composizione dei lingotti. Con l'aiuto della capacità di decomposizione del materiale, poteva finalmente ottenere i dettagli necessari per la fusione del metallo, dopo aver ripetutamente confrontato i risultati. Ad esempio, il tempo di agitazione post-fusione, la quantità esatta di carbone aggiunto, e se aggiungere calcare o altri additivi per rimuovere zolfo e fosforo, o che altri metalli e materie prime aggiungere per ottenere una lega e così via ...


Sulla base di questi dati, Roland poté concludere un processo standard per l'industria fusoria, che garantiva la produzione continua di lingotti di ferro e acciaio della stessa qualità di volta in volta. Questo avrebbe disperso anche la fitta nebbia che aleggiava nel campo della scienza dei materiali e dell'ingegneria.


La nuova fornace era stata costruita apposta per questo.


Si trattava di un forno quadrato con una lunghezza e larghezza di quattro metri, e un'altezza di due metri, con il fondo inclinato verso una delle estremità. Il suo spesso involucro esterno era di ghisa, mentre lo strato interno era costituito da mattoni di argilla e dal rivestimento "terra" di Soraya, che garantiva un'eccellente resistenza al calore. La parte inferiore era dotata di un cancello mobile, azionato da un motore a vapore. Considerando che questi metodi di riscaldamento con l'ossigeno, l'arco elettrico e così via, non avevano ancora raggiunto la fase di implementazione, il forno semplicemente non aveva alcun sistema di combustione installato - e dipendeva interamente dal fuoco nero di Anna per la fusione dell'acciaio. Dopo aver aggiunto la giusta quantità di materie prime per fondere il metallo così come nel test finale, l'acciaio fuso veniva scaricato direttamente dal portellone posteriore.


Il forno poteva produrre 50 tonnellate di acciaio in una volta, e con esso Anna avrebbe avuto bisogno solo di una mezz'ora per completare la fusione. Insieme al tempo di alimentazione e di fusione dell’acciaio, ci voleva circa un'ora per completare la produzione, che poteva così soddisfare l'attuale necessità di produzione di armi da fuoco e di artiglieria. L’attuale piano di fusione della città prevedeva che il gruppo degli altiforni e dei forni a pozzo producesse una grande quantità di ghisa, che non solo veniva utilizzata per la fabbricazione degli oggetti in ferro e di macchine a vapore di uso quotidiano, ma che poteva anche essere utilizzata come materia prima per un ulteriore fusione, ad esempio di ferro battuto o di acciaio.


…


I progetti che Roland stava attualmente disegnando erano l'insieme delle attrezzature di produzione necessarie per realizzare pallottole -avendo una fonte di acciaio stabile e affidabile, la lavorazione e l'assemblaggio di una macchina per lo stampo  non sarebbe più stato ostacolato da problemi di materiale. Così, quando la produzione sperimentale del fulminato di mercurio avesse avuto successo, si sarebbe potuto iniziare immediatamente con la produzione in serie dei nuovi proiettili. Il taglio con il fuoco nero di Anna era efficiente e preciso, ma anche nel caso in cui una persona fosse stata in grado di completare l'intero processo, avrebbe comunque avuto bisogno di molto tempo per farlo. Tuttavia, se si metteva in produzione una linea di macchinari, dopo aver imparato a farli funzionare, una trentina di persone ordinarie potevano produrre almeno diecimila pallottole al giorno. Inoltre, i soldati non avrebbero più avuto bisogno di ricaricare manualmente le munizioni.


Anche dopo cena era impegnato coi progetti, e solo quando udì attraverso la finestra il suono delle campane che suonavano la mezzanotte decise di considerare completi i suoi schizzi. Certo, quel piano era solo l’inizio, ancora non sapeva quanto fossero flessibili alcuni dettagli, e per questo doveva fare delle prove prima di essere sicuro del suo piano.


Di consueto Roland avrebbe già iniziato a sbadigliare ancora e ancora, ma oggi era di buon umore, non si sentiva nemmeno un po’ assonnato.


Dopo aver messo via più di dieci fogli contenenti le bozze, Roland tirò fuori dal cassetto la pergamena allegata alla lettera della Quinta Principessa, la stese sul tavolo, e finalmente si dedicò al compito tanto atteso: la selezione delle streghe da ospitare.


La lista conteneva i nomi di più di 60 streghe con relative abilità, ma da quello che aveva sentito da Maggie, Roland sapeva che Isola Dormiente ospitava tra le due e le trecento persone, quindi evidentemente Tilly non gli aveva scritto di tutte le streghe dell’isola. Questo era in linea con il comportamento che dovrebbe assumere un leader: prendere l’iniziativa di porgere la mano in segno d’amicizia, invece di pensare solo ai legami familiari. Così l’altra parte aveva già espresso abbastanza sincerità nel suo proposito di stringere un’alleanza. Roland accese una nuova candela e si concentrò sulla lettura della lista con le abilità delle streghe.


Presto dovette ammettere che era una decisione difficile da prendere, ma dopo aver finito di leggere più e più volte, e averle comparate su tutti i fronti, scelse finalmente il nome di cinque streghe.


Prese poi un nuovo foglio di pergamena e iniziò a scrivere una risposta.


“Mia cara sorella, sono davvero felice di aver ricevuto tue notizie.”


“La tua decisione e il tuo sostegno mi rallegrano enormemente. Ora le possibilità che blocchi l’attacco da parte della Chiesa sono decisamente più elevate.”


“Il motivo per cui ho potuto ottenere la fiducia e il supporto delle streghe è il seguente: nell’intero Regno di Graycastle, solo Città di Confine è riuscita a eliminare ogni influenza della Chiesa. Non solo gli abitanti accettano le streghe, ma combattono anche insieme al loro fianco. A partire dalla battaglia contro le bestie demoniache fino al confronto con la Chiesa, la mia gente e le mie streghe hanno formato un tutt’uno. Oggi si possono vedere streghe in giro per tutta la città, ad aiutare nella costruzione. La macchina a vapore che ti ha meravigliata così tanto è stata possibile solo grazie all’aiuto di una strega. Questa è una buona situazione di partenza, ora devo estendere la situazione a tutti i Territori Occidentali, finché non sarà estesa a tutto quanto il Regno.”


“Pertanto, devo radere al suolo la Chiesa, e polverizzare la loro convinzione che le streghe siano i messaggeri del Diavolo. Il processo per salvare tutta la gente da questa ignoranza e stupidità sarà lungo e lento, per cui avrò ancora più bisogno del tuo aiuto.”


“Riguarda a cosa mi abbia spinto a tanto, cosa rispetto al passato mi abbia fatto uscire dalla mia indifferenza, sono dettagli di cui potremo discutere con calma, quando ne avremo il tempo, ma visto che via lettera ci si può esprimere solo limitatamente, non dirò più del necessario.”


“Invece non vedo l’ora che arrivino le streghe in visita il prossimo mese. Non c’è motivo di dubitare della loro sicurezza, ho già pianificato per loro una strada diretta a Città di Confine, che ci permetterà anche di evitare gli occhi e le orecchie della Chiesa, e che non richiede il sostegno di un porto. L’unico rischio sarà la navigazione, ma se farai volare Maggie di davanti a loro, ci saranno bassissime possibilità di perdersi. Darò a Maggie una mappa con i dettagli riguardanti il percorso, quando la manderò all’Isola Dormiente.”


“Quando le streghe arriveranno a Città di Confine, potranno ovviamente partecipare alle lezioni di conoscenza di base, la conoscenza che permette alle streghe di evolvere più in fretta le loro abilità.(*) Sono però più incline all’idea che sia una più profonda conoscenza del mondo a portare alla loro trasformazione, che si tratti di natura, magia, o la conoscenza di se stesse. Non ho il minimo dubbio che se tutte le streghe saranno in grado di evolvere le proprie abilità, le possibilità di vincere contro la Chiesa aumenteranno, su questo siamo esattamente dello stesso parere.”


“Infine, elencherò le cinque streghe selezionate, e spero di incontrarle al più presto.






“La Modellatrice della Terra – Lotus.


Colei che conserva lo stato – Candela.


La Viticoltrice – Evelyn.


Domatore di bestie- Miele.


E, per finire, l’Occhio della Verità, Sylvie.


Ti porgo i miei più cordiali saluti. Tuo fratello, Roland Wimbledon.”






Oggi la nota la scrive la nostra traduttrice e riporto:(*) "Mi ricorda tanto i pokemon e le pietre evolutive lol". Ahha voi cosa ne pensate da anche a voi quell'impressione?










                                



