---
weight: 2410
title: Capitolo 241- Liberazione
pubDate: 2025-08-07T11:37:50.910Z
tags:
    - rtw
---


In quel momento, c’erano sicuramente 2000 o più persone riunite nella piazza pubblica, ma il loro entusiasmo non differiva tanto da quello di un immenso raduno di più di 10000 persone delle epoche successive. Roland sospirò interiormente, in realtà l’abilità di Eco era estremamente utile.


Aveva scelto quei tre individui principalmente per dare un modello da seguire alle masse – nessuno di loro era un nobile, Ascia d’Acciaio apparteneva al popolo dei Sabbipodi e proveniva dall’altro lato del Confine Meridionale; nonostante Kyle fosse un alchimista, era nato in una famiglia comune ed aveva raggiunto il suo rango dopo aver iniziato come apprendista ed aver risalito la scala sociale passo dopo passo; mentre Nana era una strega.


Erano uno straniero, un civile ed una strega. Cercando di dare inizio alla civiltà moderna, questa scelta era stata ispirata da un impeccabile senso di ‘politically correct’.


Roland sperava che attraverso questa cerimonia sarebbe stato capace di trasmettere il suo concetto a tutte quelle persone –Città di Confine si concentra solamente sui tuoi meriti, non presta alcuna attenzione alla provenienza.


L'ingegnere Chen Yan si risveglia nel corpo di uno sfaticato principe medioevale in piena lotta di successione e con infausto evento annuale alle porte.


La prima persona a farsi avanti e a ricevere la sua medaglia fu Ascia d’Acciaio, Roland aveva inciso personalmente la medaglia d’oro con un logo della torre di Graycastle circondata da spighe di grano e i bordi a forma di pignone (1). Non appena Ascia d’Acciaio prese la medaglia, i membri del Primo Esercito che si trovavano in platea alzarono le mani ed applaudirono e molte altre persone cominciarono a fischiare.


“Il suo nome dovrebbe essere già noto a tutti voi, Comandante della Squadra delle Armi da Fuoco del Primo Esercito, Ascia d’Acciaio!”, Roland si rivolse a tutti, “Prima dell’arrivo dei Mesi dei Demoni, egli era solamente uno dei tanti cacciatori della città. Ma ogni volta che uno scontro metteva a rischio Città di Confine, Ascia d’Acciaio non si è mai tirato indietro. Inoltre, il mese scorso ha anche guidato i soldati del Primo Esercito verso Città del Re, salvando quei rifugiati assediati dalla piaga demoniaca dalla Regione Orientale! Le ultime 6000 persone risiedenti temporaneamente all’esterno delle mura cittadine sono state riportate indietro da lui!”.


La maggior parte della gente che si trovava nella piazza era o nativa di Città di Confine o faceva parte del Primo Esercito, mentre il numero di servi della gleba e rifugiati rappresentava solamente poche centinaia di persone. Ma sotto la trasmissione audio di Eco, l’umore della folla non era freddo.


Appena Roland interruppe il suo discorso, i rifugiati sul posto iniziarono immediatamente ad esultare ad alta voce e la loro veemenza non fu inferiore a quella del Primo Esercito.


Ascia d’Acciaio sembrava essere molto entusiasta, molto probabilmente, essendo un membro del Clan Mojin risiedente in un altro regno non avrebbe mai pensato di ottenere il favore del Principe. Prima si presentò a Roland con il saluto militare del Primo Esercito, poi si inginocchiò seguendo il rito dei cavalieri di Graycastle. Nel caso Roland non l’avesse fermato con un cenno della mano, con molta probabilità avrebbe dato anche inizio al rito dei Sabbipodi.


“Alzati, in qualità di soldato l’utilizzo del saluto militare è già abbastanza” affermò Roland gioiosamente.


“Grazie… Vostra Altezza” rispose lui, con un tono di voce leggermente tremolante, come se stesse compiendo uno sforzo immane per reprimere le sue emozioni.


Il Principe diede una pacca consolatoria sulla spalla di Ascia d’Acciaio, gli mise in mano un sacchetto contenente 100 ori reali e poi chiese a Kyle Sichi di venire avanti.


“Quest’altro probabilmente lo state vedendo ora per la prima volta, è giunto a Città di Confine dal Regno della Regione Centrale, l’ex capo alchimista del laboratorio alchemico della Città Rossa, il Signor Kyle Sichi!”.


Sentendo quelle parole, il popolo esclamò meravigliato:


“Un capo Alchimista? Non sono quelle persone che persino il Re deve trattare con rispetto e cortesia?”.


“Intendi proprio come degli astrologi reali?”.


“No, il ruolo dell’Alchimista è persino superiore rispetto a quello di un astrologo, dopo tutto, nessuno può garantire che la profezia di quest’ultimo diventi realtà, mentre l’alchimista perlomeno fa qualcosa di tangibile”.


“Inoltre, proviene addirittura dal Laboratorio Alchemico della Città Rossa. Ho sentito dire che solamente il Laboratorio Alchemico che si trova a Città del Re è comparabile a quello!”.


“…”


Nei Quattro Regni, sia gli alchimisti che gli astrologi appartenevano ad uno status elevato. All’interno dei ranghi della popolazione civile essi erano anche chiamati saggi, erano le uniche persone degne di dare lezioni ai nobili ed ai signori potenti. Quando vide la reazione della folla, Roland ne rimase molto soddisfatto, distese le mani per calmarla e disse: “Anche se il Signor Sichi non ha partecipato personalmente alle battaglie, i continui miglioramenti delle armi da fuoco, dai colpi singoli alle salve, non sarebbero stati possibili senza il suo laboratorio alchemico che è stato anche un importante fattore per garantire le vittorie del Primo Esercito. Senza quei prodotti chimici ed alchemici, Città di Confine non sarebbe riuscita a vincere e ad ottenere la vera pace”.


Dopo una breve pausa, il Principe continuò: “A tal proposito, il laboratorio alchemico sta attualmente reclutando degli apprendisti. Accetteranno le persone che avranno completato il Corso d’Istruzione Base e che avranno superato la verifica dei cittadini di Città di Confine. Dopo essere stati accettati, non solo riceverete una generosa retribuzione ma avrete anche l’opportunità di diventare un’eccellenza, ovvero un Maestro Alchimista proprio come il Signor Sichi!”.


Non appena la sua voce si dissolse, le voci delle masse ricominciarono ad echeggiare rumorosamente, eppure Sichi stesso aveva il volto colmo di impazienza, quando prese la medaglia disse con mala voglia: “Mi avete chiamato per questo? Ѐ stata senza dubbio una perdita di tempo. Piuttosto avrei potuto tranquillamente portare a termine qualche altro esperimento”.


“Ѐ una grande opportunità per fare pubblicità, non ti lamentavi di essere a corto di personale?”, Roland scrollò le spalle, “Quando il numero di apprendisti sarà raddoppiato, ho intenzione di scrivere un libro sulla ‘Chimica livello intermedio ’e insegnartela”.


“Chimica… livello intermedio?” (2). Sentendo ciò, Sichi si inchinò immediatamente: “Grazie mille, Vostra Altezza!”.


Sebbene il concentrarsi su un problema fosse abbastanza importante, l’incentivare un successore lo era in egual misura e richiedeva anche un intervento immediato. Più saranno vaste le fondamenta, più sarà semplice ottenere risultati, lo stesso valeva per la ricerca scientifica. Roland non prevedeva di puntare tutto su di una carta sola, così ogni volta che si sarebbe presentata la possibilità di fare pubblicità come quella, lui non se la sarebbe sicuramente lasciata scappare.


L’ultima era Nana.


La ragazza sembrava un po’ nervosa quando arrivò al suo fianco, Roland non poteva farci niente ma sospirò con dolore.


Rispetto ai Mesi dei Demoni, durante i quali non aveva desiderato che qualcun altro le vedesse, oggi, aveva finalmente deciso di annunciare a tutti la presenza delle streghe – dopo quasi 6 mesi di preparazione, Città di Confine era giunta al momento più adatto per dar loro il benvenuto. Inoltre, lo scegliere Nana come loro rappresentante era stato anche il risultato di attente deliberazioni. Tutti i soldati del Primo Esercito la soprannominavano angelo e all’interno della loro classifica aveva persino ricevuto un carica superiore rispetto a quella di Ascia d’Acciaio, seconda solo a quella di Roland. Benché ci fossero anche molti cittadini che avevano già ricevuto il suo trattamento, che si trattasse di un incidente in miniera o di ferite causate dalle macchine, il ferito aveva già sviluppato l’abitudine di cercare il loro angelo per sottoporsi al trattamento.


Dopo aver guardato il dramma “Diario di una strega” (3) svariate volte, l’atteggiamento dei servi della gleba era già cambiato e non erano più contro le streghe. Vedere il tragico destino delle streghe, ma anche quanto fossero sempre abbastanza coraggiose da opporre resistenza e combattere nel dramma, aveva creato un’immagine delle streghe capace di attrarre la simpatia e la benevolenza del popolo.


Lo stesso si poteva dire anche dei rifugiati che erano riusciti a sopravvivere solo grazie all’abilità di Lily. Anche se c’erano tante persone che in cuor loro detestavano le streghe, dopo essere state salvate da loro non avrebbero potuto più calunniarle attraverso le malelingue. Ancor più ora, dopo che non avevano ricevuto alcun aiuto dalla Chiesa nel loro stato più vulnerabile – se non altro, a Città di Confine, quelle donne con le loro straordinarie abilità sarebbero state protette dal Signore.


Tuttavia, il punto più cruciale era: anche se ci fosse stato qualche seguace della Chiesa che voleva denunciarle, sarebbe stato difficile per loro scatenare vento e onde lì nella Regione Occidentale. Città di Confine era completamente sotto il suo controllo e alla Fortezza Longsong la Chiesa era stata completamente distrutta, con ciò avevano perso la possibilità di monitorare la Regione Occidentale. Solo se avessero raggiunto le città più distanti, come la Montagna del Drago Caduto o la Città Rossa, sarebbero stati in grado di trovare qualcuno dei sacerdoti della Chiesa.


“Questa è - “.  Roland non ebbe nemmeno il tempo di concludere la sua introduzione, prima che la piazza esplodesse in un boato di applausi.


“Signorina Nana, Signorina Nana, la signorina è arrivata!”.


“Giovane Angelo, grazie per aver guarito mio marito!”.


“Ragazzina, quando hai tempo vieni a mangiare a casa mia. Ho specificamente allevato due polli, così potremo mangiare sia zuppa di uova al vapore che zuppa di pollo stufato!”.


“Nana ha guardato me!”.


“No, ha guardato me!”.


Nana non poté fare a meno di coprirsi la bocca ed i suoi occhi iniziarono ad inumidirsi. Roland credeva che le altre streghe avrebbero provato i suoi stessi sentimenti – si erano finalmente liberate della figura malvagia che la Chiesa gli aveva forzatamente cucito addosso, ed ora potevano finalmente camminare sotto il sole come qualsiasi altra persona. Roland sorrise vivacemente e le accarezzò la testa: “Non devi essere spaventata, dì solamente qualche parola di gratitudine per rispondere all’entusiasmo di tutti. Non dimenticare che d’ora in poi sarai la rappresentante dell’Unione delle Streghe”.


“Um…” tirò su col naso e si asciugò le lacrime che le stavano solcando il viso, si inchinò per tutti e disse: “G-Grazie… grazie!”.






-Haru




Piangete e disperatevi come faccio io, oggi nemmeno il celeste che ci accompagna da questa settimana mi tira su..uffa. Perfino in cinese non è chiaro ecco. Il motivo della mia disperazione è la prima nota (1) il pignone.


In cinese il carattere è 齿轮  ora tradotto in italiano è chiaramente Pignone a nulla è valso rivolgersi ad altre traduzioni inglesi, spagnole e francesi abbiamo sempre pignone. Un sito ha addirittura cancellato parzialmente la descrizione e se n'è lavato le mani ahha.
Beh tornando a noi il pignone qui descritto può essere fondamentalmente due cose o la decorazione scultorea a forma di https://it.wikipedia.org/wiki/Pignone_(scultura) pigna, oppure un elemento della https://it.wikipedia.org/wiki/Pignone_(meccanica) meccanica. Data la mente perversa dell'autore e il fatto che il personaggio principale è un ingegnere meccanico sono quasi certa che si stia parlando dell'elemento meccanico, ma...per sicurezza metto tutti e due e lascio a voi la scelta.


Ora la nota successiva (2) anche qui problemi con il testo inglese e originale. Nel testo cinese l’aggettivo è “中等” ovvero “intermedio” in entrambe le frasi, in inglese invece c'è di tutto e di più evito ulteriori dettagli per bontà d'animo?..chissà.


La terza nota (3) si parla ovviamente del dramma messo in scena a Città di Confine, scritto dallo stesso Roland e intitolato: “Diario di una strega” (capitoli 172 e 173)








                                


                                



