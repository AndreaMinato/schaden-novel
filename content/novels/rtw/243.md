---
weight: 243
title: Capitolo 243- Istituzione dell'organizzazione di spionaggio
pubDate: 2025-08-07T11:37:50.910Z
tags:
    - rtw
---


Una volta comparsa la luna in cielo, l'aria calda aveva iniziato gradualmente a raffreddarsi. Dal punto in cui si trovava nel suo giardino, Theo riusciva a scorgere le luci che provenivano in lontananza dalle finestre dei pub, bordelli e casinò. Sotto la coltre della notte sembravano uguali alle stelle nel cielo notturno e mostravano quanto fosse animata la città.


Una scena simile era possibile vederla nella parte interna di Città del Re, anche se la piaga demoniaca si stava arrestando, circa un terzo della popolazione all'esterno della città era già morta. Eppure, tutto ciò non sfiorava per nulla gli animi dei nobili durante le loro feste e bevute. Se avesse ascoltato attentamente, avrebbe sentito le loro deboli urla trasportate dalla brezza della sera.


Aveva speso 150 ori reali per comprare quella casa con il giardino e lo stagno. Si trovava in cima alla zona collinare ed era vicina al confine esterno della città interna e persino durante il giorno non c'erano molte persone che camminavano nei dintorni.  Di norma non si sarebbe trovato lì, a meno di non dover incontrare un informatore o scambiare informazioni. Invece avrebbe scelto di passare la notte in una locanda o andare al Trombettista in Incognito e restarci per qualche giorno.


“Mio Signore, adesso ci sono tutti”.


Un uomo con in mano una lampada a olio era uscito fuori dalla casa, era Hill Fawkes, uno dei membri di Dita Scheletriche.


“Prendi la candela, ti seguo” Theo annuì e presto entrarono nella casa.


Nella fioca luce della candela scorse Hill e altri cinque uomini seduti a un tavolo rotondo, quando notarono che la guardia personale era entrata, si alzarono tutti e si inchinarono in segno di saluto. Theo li squadrò tutti impassibile, sperava di scovare anche il più piccolo cambiamento nelle loro espressioni per valutare se fossero affidabili o meno. Sfortunatamente la Signorina Usignolo era tornata con la flotta a Città di Confine, se ci fosse stata, lui sarebbe stato in grado di avere dei giudizi accurati quasi all'istante.


Erano i compagni di Hill, gli ex membri della compagnia acrobatica "Colomba e Cilindro". Erano pieni di odio contro il nuovo Re e avevano giurato di riscuotere vendetta. La settimana precedente, prima dell'attacco al molo, per una fortuita coincidenza, un uomo si era infiltrato tra i membri del Mondo dei Sogni d’Acqua e lo aveva informato in anticipo che i topi pianificavano di attaccarli. Ora che l'incidente della piaga demoniaca si stava gradualmente risolvendo, aveva deciso di incontrare i suoi uomini a Città del Re faccia a faccia. Se era davvero come aveva detto Hill, contrariamente a quanto ci si potrebbe aspettare, questi uomini sarebbero stati  davvero delle spie ben disposte.


“Ad eccezione del Signor Fawkes, tutti gli altri membri dovrebbero presentarsi brevemente” annunciò Theo.


Prendendo l'iniziativa, l'uomo con il corpo più muscoloso disse: “Il mio nome è Collina Rocciosa, (1) Signore”. Era alto quasi 2 metri e con i suoi muscoli delle braccia sporgenti sembrava incredibilmente forte. “All'interno del gruppo acrobatico ho interpretato il ruolo dell'uomo forzuto. Per il momento sono un membro delle Vele Insanguinate”.


“Io sono un Clown”  disse il piccoletto accanto Montagna Rocciosa, indicandosi il naso. Sembrava essere il più giovane del gruppo, aveva tra i 18 e 19 anni. “All'interno della compagnia è normale che sia diventato un clown, però al contrario degli altri, io non mi sono infiltrato tra i topi. Invece, sono andato di taverna in taverna e ho fatto alcuni trucchi”.


“Joe e Neal” i successivi due erano un paio di fratelli, che fosse per il loro aspetto fisico o il loro abbigliamento, non c’erano differenze tra loro e i civili che vivevano all'esterno della città. Avevano offerto tutto ciò che possedevano al Sacerdote Ferry e adesso erano chiamati 'devoti credenti della Chiesa'. Theo non poté evitare di chiedersi: è possibile che entrambi gli uomini provassero affetto per la moglie di Hill allo stesso tempo? Spinse via i suoi dubbi e si girò verso l'ultima persona.


“Tutti loro mi chiamano Mago, Signore” affermò l'ultimo, fece un altro cenno di saluto. “All'inizio facevo finta di essere una persona frustrata e sono entrato nel  Mondo dei Sogni d’Acqua, ma sfortunatamente adesso molti di loro sono deceduti o fuggiti, persino Tanis Zanna Feroce è stato ucciso dall'Armata dei giudici della Chiesa. Attualmente, tutti gli altri stanno cercando una nuova organizzazione”.


“È stato ucciso dall'armata dei Giudici?” Theo alzò un sopracciglio. “Non erano segretamente sostenuti dalla Chiesa?”


“Ho solo sentito questa notizia dagli altri” allargò le mani, “in seguito alla repressione del loro attacco al molo, Tanis e i suoi uomini hanno subito un'imboscata da Dita Scheletriche durante la loro ritirata al distretto orientale. Alla fine, aveva solo qualche dozzina di uomini dalla sua parte. Nella stessa notte, lasciò ancora una volta il covo e andò infuriato dalla Chiesa. Tuttavia, solo due su tre dei suoi amichetti hanno fatto ritorno. Secondo la loro spiegazione, il Sacerdote Ferry e Tanis avevano iniziato a litigare, ma quest’ultimo è stato interrotto in poco tempo dal colpo di un Giudice al suo petto... Alla fine di tutto, Mondo dei Sogni d’Acqua è morto”.


Quindi è così che è andata, pensò Theo. Probabilmente, visto che aveva perso quasi tutta la forza accumulata con grande difficoltà, Zanna Feroce ha sentito che la sua posizione come capo banda fosse in immediato pericolo. Desiderando salvarla, aveva provato a cercare aiuto dalla Chiesa, ma gli era stato negato e ciò aveva portato alla disputa. Tuttavia, tutti questi dettagli minori non sono importanti, l'unica notizia che mi importa è che solo il nome Mondo dei Sogni rimane, ma in realtà sono già spacciati. Questa è decisamente una buona notizia, forse posso approfittare di questa situazione e attirare alcuni topi senza tetto e usarli per espandere la mia rete di spionaggio.


“Sicuramente tutti voi avrete già sentito il mio nome da Hill” Theo diede un colpetto al tavolo. Sono una guardia personale di Sua Altezza Reale Roland Wimbledon, sono stato incaricato di raccogliere informazioni da tutto il Regno. Considerando che siete venuti tutti volontariamente qui, sotto un certo punto di vista, si può dire che avete già reso le vostre intenzioni chiare. Tuttavia, per essere certi che questa missione pericolosa sia un successo, devo chiedervelo almeno una volta, siete disposti a lavorare per Sua Altezza Reale?”


“Sì, lo siamo!” dissero i cinque all'unisono.


“Fino quando Timothy Wimbledon riceverà la sua punizione, sono disposto a fare di tutto” dichiarò Hill, scandendo lentamente ogni parola.


“Eccellente, allora la prossima settimana allo stesso orario, ci incontreremo ancora qui. Nel caso in cui ci sia qualche informazione cruciale, potete anche riportarmela in anticipo. Mettete solo dei fiori viola all'esterno di casa mia” spiegò Theo “Quando li avrò notati, aspetterò che entriate in questa stanza di notte. Ricordatevi però di bussare alla porta e usare il nostro codice segreto: tre lunghi e due corti, capito?


Vedendoli annuire in sincronia Theo disse soddisfatto “Una spia qualificata non si espone mai con leggerezza, quindi la prima cosa che dovete fare è nascondere la vostra identità. Dovete tenerlo sempre a mente, indipendentemente da che stiate raccogliendo informazioni per conto vostro o che stiate sviluppando una rete per raccogliere informazioni sospette. E nel caso abbiate bisogno di più soldi, potete venire a chiedermeli... Ricordate anche che in ogni azione, non si deve mai agire alla cieca, senza ragionarci prima. È improbabile che Timothy resti seduto su quel trono per sempre, questa è una promessa fatta da Sua Altezza Roland Wimbledon in persona” fece una pausa, “chiarito tutto questo, ci sono altre domande senza risposta?”


“Signore, oggi Timothy è tornato dalla Regione Orientale a Città del Re” disse Hill, “dovrebbe avere già sentito questa notizia”.


Questo pomeriggio i cavalieri del nuovo re avevano fatto una processione mostrando le insegne reali, erano entrati nella città dalla Porta Orientale. Molti cittadini vi avevano assistito, ma non era certo che Theo avesse già sentito quello che era successo dopo.


“Tuttavia, la stessa sera, ho sentito da Martello Oscuro che Timothy aveva intenzione di reclutare alcuni topi per il suo esercito e in cambio del loro voto di lealtà avrebbero ricevuto l'opportunità di diventare persone libere. Diversi capi di Dita Scheletriche sono già andati a palazzo reale, quindi non sembra una storia inventata”.


Arruolare i topi? All'esterno, Theo fu in grado di mantenere un'espressione calma, ma il suo cuore affondò all'istante. Era ovvio che quei topi non sarebbero mai stati in grado di servire come soldati normali, quindi la cosa più probabile era che avrebbero mangiato le pillole rinforzanti e che sarebbero stati mandati a iniziare attacchi a sorpresa, proprio come era successo quando la fortezza Longsong era stata attaccata. Tuttavia, l'unica domanda era chi sarebbe stato il loro obbiettivo questa volta.


“Questa è davvero una notizia interessante” disse. “Ricordate di prestare sempre attenzione agli spostamenti dei topi, in caso sentiate altre notizie, venite subito da me a riportarle”.


Con un po' di fortuna, Timothy non sta pensando di scagliarsi contro i Territori Occidentali, pensò Theo.




-Thea 




Dunque iniziamo con la cosa più strana fino ad ora abbiamo sempre parlato dell'organizzazione dei ratti chiamata "Mondo dei Sogni" guidata da un certo Thanis ora però l'autore parla di Mondo dei Sogni d'Acqua non è un errore è così anche in cinese, forse è una succursale forse è la stessa cosa boh? 


(1) Ma va beh parliamo della nota allora il personaggio in inglese viene chiamato Montagna Rocciosa in realtà è un nome che abbiamo già incontrato per un altro personaggio per cui siamo andati a verificare direttamente in cinese e abbiamo scoperto che il nome in realtà è Collina Rocciosa     


岩 yán cliff / rock 山 shān mountain / hill / anything that resembles a mountain /
Vi ricordo che se volete leggere un capitolo in più basta cliccare https://www.paypal.me/erialis QUI.


E per finire in bellezza dato che ieri abbiamo letto di un Karl non proprio convinto ecco a voi:
https://novelleleggere.com/wp-content/uploads/2018/08/Karl-e-i-pali-di-Roland-300x297.jpg 


                                


                                



