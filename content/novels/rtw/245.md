---
weight: 245
title: Capitolo 245- Mezzi di trasporto
pubDate: 2025-08-07T11:37:50.911Z
tags:
    - rtw
---


Roland si sedette sulla sua sedia da ufficio, esaminando attentamente le statistiche del rapporto di Barov.


C’erano voluti tre giorni interi al municipio per risolvere il problema di tutti i 6000 rifugiati, con il risultato che solo 186 artigiani alla fine riuscirono a superare l'audizione. Naturalmente, un numero così basso era anche legato allo sforzo che avevano messo nella verifica, che dopo tutto comportava la distribuzione di case e documenti d'identità.


Secondo Roland, d'ora in poi, solo le persone in possesso di tale documento d'identità sarebbero stati considerati cittadini ufficiali di Città di Confine. Pertanto aveva bisogno di instaurare adeguate misure di sicurezza, mentre il numero era ancora basso, il che lo avrebbe aiutato anche a controllare meglio i suoi sostenitori all'interno della città. Così, quando la popolazione fosse cresciuta ulteriormente, avrebbe potuto usare la forza del suo popolo per aiutare a far integrare i nuovi arrivati. Dopo tutto, gli esseri umani sono animali sociali, fino a quando in quell’ambiente avessero continuato a vivere in quel modo, sempre più persone alla fine avrebbero finito per approvare le sue idee. Inoltre, avrebbe condotto il suo popolo verso una vita migliore.


“Sarai tu a mettere insieme la sistemazione finale delle stanze per gli artigiani, che non siano sposati o che abbiano una famiglia da sfamare, avranno in ogni caso un appartamento assegnato a loro," comandò Roland.


"Sì", acconsentì Barov. "Sua Altezza Reale, queste case sono da dare loro in regalo?”


"Saranno affittate", scosse il capo, "Il motivo per cui i cittadini originari hanno ricevuto delle case in dono è che la maggior parte di loro possedeva già una casa prima di questa, possiamo dire di aver sostituito la loro vecchia casa con una nuova. Ma se ora regaliamo una casa anche ai nuovi abitanti, non saranno motivati a lasciare la loro casa e dedicarsi al lavoro. Naturalmente, possiamo ancora fargli pagare un affitto relativamente basso, e possiamo anche dire loro che, finché lavoreranno sodo e risparmieranno abbastanza ori reali, potrebbero sempre comprare la loro casa in futuro.”


“Capisco."


Per un attimo Roland rimase in silenzio, ma poi improvvisamente chiese: "Dopo la Cerimonia di Premiazione e d'Onore, quante persone sono fuggite dalla città?


"Fino ad oggi, nessuno tra i ranghi dei civili originari, e sette tra i servi della gleba", Barov si interruppe. "Ma ce n'erano di più in mezzo ai rifugiati della Regione Orientale, e un totale di centoquindici hanno già scelto di partire.”


“Ah, è così? Roland sospirò dolcemente, nel momento in cui aveva deciso di spingere le streghe davanti al palco, sapeva che sarebbe successo qualcosa di simile. Dunque, per valutare la risposta del pubblico ed evitare incidenti, Roland aveva dislocato una squadra di soldati a diverse miglia di distanza dalla città. Lì avrebbero potuto temporaneamente impedire a queste persone di fuggire e allo stesso tempo contare il numero di persone in fuga, così da condurre un'indagine sul livello generale di accettazione delle streghe.


Anche se il risultato non era stato perfetto, era ottimo che almeno i nativi di Città di Contine alla fine avessero accettato l'esistenza delle streghe, cosa che era in linea con la sua previsione. Il numero di servi della gleba fuggiti era inferiore a quello che si aspettava, dimostrando che lo spettacolo teatrale aveva avuto un effetto abbastanza buono. Eppure, tra i rifugiati della Regione Orientale che avevano apertamente accettato la cura delle streghe e si trovavano in una situazione disperata - con le case distrutte e nessun luogo in cui tornare - c'erano più di cento persone che avevano scelto di partire, il che lasciò Roland un po’ sorpreso.


"Sua Altezza Reale, suggerisco di condannare a morte tutte le persone che hanno cercato di fuggire", disse con calma Barov, "poiché hanno comunque deciso di partire, pur considerando la loro situazione, devono essere persone che sono state profondamente influenzate dalla Chiesa. Quindi, in un prossimo futuro, non sceglieranno mai di schierarsi al fianco di Sua Altezza. Con ogni probabilità diventeranno fermi credenti della Chiesa, per persone come loro non c'è bisogno di mostrare alcuna bontà.”


"Non necessariamente... i credenti veramente devoti alla Chiesa dovrebbero essere quei trecento che decisero di non lasciare Città del Re e di affrontare invece la malattia demoniaca". Il Principe chiuse gli occhi: "Forse queste persone non sono in grado di cambiare idea, pensando ancora che le streghe siano malvagie e per questo sono fuggite.”


"Anche se fosse così, sono ancora dei potenziali nemici", insistette Barov.


Infatti, se avesse incontrato quel gruppo di persone sul campo di battaglia, Roland le avrebbe sconfitte senza alcuna esitazione, ma questo non significava che stesse seguendo il modo di pensare arretrato di quest'epoca, facendo oscillare il coltello per uccidere un gruppo di civili. Una cosa del genere sarebbe stata contraria alla sua etica. Così, dopo una breve esitazione respinse la proposta: “Fa' andare Usignolo a interrogare i fuggitivi, nel caso in cui nelle loro fila vi sia una spia nascosta, saranno catturati e impiccati, tutti gli altri saranno espulsi dal Territorio Occidentale.”


Sentendo le sue parole, Barov gli lanciò uno sguardo significativo e poi abbassò la testa, solo allora disse lentamente: “Agli ordini, Sua Altezza Reale"


"Hai qualcos'altro da segnalare?”


"Per il momento, no, Altezza", tossì due volte. "Ora andrò a occuparmi immediatamente dell'assegnazione delle case.”


Non è urgente, quel problema lo puoi risolvere con calma", Roland aprì gli occhi poi si alzò,"Prima vieni con me a scattare alcune foto, così possiamo rilassarci.”


"Scattare... foto?” chiese Barov scioccato.


"Lo scoprirai subito" rispose il Principe con un sorriso.


Entrando nel cortile di fronte al castello, videro che Carter, Ascia d'Acciaio, e Soraya, che avevano precedentemente chiamato, erano già arrivati. Nell'angolo del giardino erano stati collocati diverse tavole lunghe da quattro a cinque metri, mentre un oggetto a terra era coperto da un telo.


"Per ora, Città di Confine è ancora considerata piccola, ma quando la terra nel sud sarà sviluppata, e verrà terminata la strada tra fortezza Longsong e Città di Confine, la sua importanza sarà decine di volte quello che è ora. A quel punto, basteranno uno o due giorni di strada per arrivare dal lato orientale a quello occidentale. Pertanto, abbiamo bisogno di qualcosa che ci permetta di viaggiare più velocemente da un luogo all'altro. Tuttavia, l'allevamento dei cavalli non solo è molto costoso, ma è anche impossibile per ogni cittadino passare molto tempo per imparare a cavalcarli”, disse Roland mentre sollevava il telo “Per questo, ho intenzione di promuovere questo nuovo tipo di mezzo di trasporto a Città di Confine, è facile da usare e costerà molto meno di un cavallo.”


“Che cos’è?!” Carter fu immediatamente interessato dalla novità: "Ha due ruote e un ripiano in ferro, è un carrello?


"Le due ruote sono poste una di fronte all'altra, invece che l’una accanto all'altra, sarà difficile mantenere l’equilibrio. Non vedo come potrà sostituire i cavalli.”


Solo Ascia d’Acciaio taceva, aspettando con calma che il principe andasse avanti a spiegare.


Roland sorrise: "Questa cosa si chiama bicicletta, vi dimostrerò come usarla". Mise entrambi i piedi sopra i pedali, assunse una posizione di partenza, un piede su un pedale, poi cominciò a guidarla lungo il sentiero del giardino.


Con la tecnica di saldatura di Anna e l'abilità di rivestimento di Soraya, produrre una bici manualmente non era affatto impegnativo. Il suo principio e la sua struttura non presentavano alcuna difficoltà, ad esempio, la gomma necessaria per le camere d'aria era stata sostituita da un rivestimento, che veniva tirato direttamente su un rotolo di carta. A questo proposito, Roland aveva anche personalizzato una pompa per bicicletta semplice e facile da usare. L'esterno e i freni erano stati realizzati con un rivestimento in pelle indurita. Il telaio era fatto di tubi cavi, e per il cavo del freno, avevano usato un filo di rame e un rivestimento anticorrosione. L'unico problema era la catena; per quella aveva bisogno di affidarsi completamente ad Anna, che tagliava e modellava una maglia dopo l'altra e collegandole tutte ad una corda. Per quanto riguarda il tipo di pedale, che era installato direttamente sulla ruota come era stato fatto per le prime biciclette, non li aveva nemmeno presi in considerazione.


Arrivato alla fine del giro, Roland premette i freni, saltò agilmente giù dalla bici e si girò solo per trovarsi di fronte un sacco di persone stupite, che lo riempirono di orgoglio. Era questa la reazione che meritava il passaggio a una montatura superiore. Rispetto ai cavalli, che dovevano essere addomesticati e nutriti, le biciclette sembravano molto più frugali.


"Aprirò una nuova fabbrica di biciclette nel distretto industriale, per la produzione di questo mezzo di trasporto. Non avremo solo bisogno di reclutare lavoratori, ma dobbiamo anche farle conoscere con la pubblicità, promuovendole in tutto il territorio il più presto possibile”, spiegò brevemente Roland. "Questo è anche il motivo per cui vi ho chiamati oggi. Imparerete prima come guidare questa bici, e poi Soraya dipingerà un quadro di voi in sella. Voglio che tutti i miei sudditi sappiano che, spendendo uno o due ori reali, possono avere la stessa montatura del Signore, del Comandante della Prima Armata, del Cavaliere Capo e del Primo Ministro del Municipio.”






-Merges
                                


                                



