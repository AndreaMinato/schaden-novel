---
weight: 249
title: Capitolo 249- Nuova Acque Chiare
pubDate: 2025-08-07T11:37:50.951Z
tags:
    - rtw
---


I gradini di granito del tempio del Regno dell’Eterno Inverno erano tinti di rosso col sangue, ed il dolce e forte profumo di pesce nell’aria aggrediva le narici.


Il suolo era ricoperto di cadaveri – c’erano vecchi membri dell’Armata della Punizione Divina, seguaci della Chiesa, persone della loro stessa fazione e anche Sabbipodi del Clan Mojin. Erano morti in tutti i modi possibili, ma la maggior parte di loro presentava tracce di ustioni, i loro arti erano stati strappati in piccoli pezzi e le loro viscere sparse ovunque. Ryan sapeva che erano morti sotto il fuoco e l’impatto rilasciati dalla feroce Polvere di Neve.


Tutte le volte che faceva un passo all’interno della Città si sentiva come se stesse poggiando il piede su una montagna di budella appiccicose. Questa battaglia aveva dimostrato che il desiderio di combattere dell’Armata dei Giudici della Chiesa e credenti poteva essere descritto solo come follia. Anche di fronte a così tanti schiavi potenziati dalla droga, non si erano tirati indietro. Piuttosto avevano utilizzato i loro stessi corpi come scudi di carne gettandosi con decisione contro il nemico, cercando di creare un’occasione per i loro commilitoni di causare ferite mortali al loro nemico – sebbene le pillole permettessero alle persone di diventare forti e coraggiose, il loro cuore, collo, e testa erano comunque dei punti deboli come prima. Sua Maestà la Regina Garcia non aveva semplicemente altre armature extra con cui equipaggiare quegli schiavi a basso costo.


Se non avessero avuto la polvere di neve, sarebbe stato davvero difficile dire come si sarebbe sviluppata la battaglia.


“Ma abbiamo vinto…” il cuore di Ryan sembrava ardere, “Alla fine, abbiamo vinto lo stesso!”.


La bandiera del Regno della Regina di Acque Chiare stava già sventolando in cima alle mura cittadine, e persino la fortezza più inflessibile della Chiesa si era infranta sotto le ondate dei loro attacchi. In questo modo, la Flotta dei Vessilli Neri aveva rotto l’assedio a cui erano stati sottoposti e si era liberata dalla situazione di stallo in cui era stata messa in un angolo di Graycastle. Il che gli ha permesso di non aver più paura di esaurirsi in un’infinita guerra di logoramento.


Persino entrando nel corridoio del tempio, era ancora capace di scorgere le immagini di puro caos, dappertutto sul pavimento vi erano frammenti di vetri rotti e rivoli di sangue, ma tutto questo non aveva importanza per lui. Si diresse direttamente verso la donna che stava dall’altra parte del corridoio e cadde in ginocchio davanti a lei: “Vostra Maestà, tutti e quattro i cancelli della città sono caduti e sono ora nelle mani della Flotta dei Vessilli Neri, la capitale del Regno dell’Eterno Inverno ora è vostra”.


“Ti ringrazio per i tuoi sforzi, puoi alzarti”. Garcia allungò il proprio braccio, porgendogli la mano.


Ryan prese delicatamente la mano della Regina, pose un bacio simbolico sul dorso della sua mano e poi si alzò posizionandosi al suo fianco.


“Una cerimonia bizzarra”, Kabala aprì la bocca e disse: “Non hai nemmeno toccato il dorso della sua mano, allora perché hai messo su una tale scenetta?”.


La domanda giunse così all’improvviso che non riuscì a trattenersi dal corrucciarsi, ma la controparte era il patriarca del Clan dell’Arenaria, dunque non era bene rimproverare brutalmente in pubblico, senza alcun opzione migliore disse freddamente: “Questo è un omaggio comunemente utilizzato tra aristocratici e rappresenta cortesia e rispetto, toccare avrebbe indicato mancanza di buone maniere, ma in qualità di Sabbipode non siete in grado di capire, è normale”.


“Ma davvero?” Sollevò lo sguardo, poi indicò il suo stesso collo: “Siamo sicuramente dei responsabili alleati di guerra che hanno appena concluso la battaglia poco fa, ma tu continui ad accollarmi questo genere di cose. La cortesia ed il rispetto della gente del tuo popolo sono davvero incomprensibili per me”.


Il collo di Kabala era circondato da un anello di ferro, con una protuberanza al centro apparentemente simile ad un ornamento, ma Ryan sapeva che all’interno di essa vi era incastonata una Pietra Divina della Vendetta. Era difficile annullarla se non con una particolare chiave, ma quella chiave era sempre nelle mani di Garcia. Dato che la controparte era una strega, era semplicemente naturale essere prudenti quando si aveva a che fare con lei, ma effettivamente durante la lotta si era incredibilmente sforzata. Se non avessero avuto il suo modo di comandare, Ryan aveva paura che i loro schiavi, che avevano trasportato la feroce Polvere di Neve, non avrebbero mai osato andare all’attacco contro la forte linea difensiva dei loro credenti. Alla fine, anche dopo aver già aperto bocca, non sapeva come smentirla.


“Ebbene, non discutete per questioni così futili” interruppe Garcia. “Non devi dimenticare il motivo della nostra venuta – in confronto a questa vasta terra, è impossibile per te tollerare la pietra?”.


“Ho semplicemente parlato senza pensare” Kabala fece spallucce, “Spero che onorerete la vostra promessa”.


“Certamente, è la base della nostra cooperazione” sorrise la Regina.


“Qual è il prossimo incarico che assegnerete alla Flotta dei Vessilli Neri?” chiese Ryan.


“Lasciamo a più tardi la discussione sui piani riguardanti il prossimo passo, per ora, dovremmo tutti dare un’occhiata al grande spettacolo che sta per andare in scena”. Garcia batté le mani, dando istruzioni alla sua guardia personale, “Portala qui”.


Poco dopo, due guardie in armatura condussero una donna con le mani legate dietro la schiena dentro il tempio.


Aveva all’incirca trent’anni, una bellezza comune, con capelli scuri disordinati e sparpagliati sulle guance ed indossava l’abito dorato della Chiesa. Quest’ultimo era di ottima fattura e confezionato con dei materiali che generalmente potevano essere indossati solamente dall’Arcivescovo di Hermes. Tuttavia, adesso, quello splendido abito era stato strappato in diversi punti, ed era sporco di sangue.


“Questa donna è un… Arcivescovo?”.


“Sì” la Regina di Acque Chiare sollevò gli angoli della sua bocca: “Mi sono recata da parecchi nobili e gli ho fatto confermare che fosse una dei tre Arcivescovi della Chiesa, Eccellenza Heather”. Si rivolse all’altra donna e chiese: “Che mi dici? Sto dicendo la verità?”.


“…” Heather non rispose, ma Ryan poté scorgere un forte scherno e sdegno nei suoi occhi.


Apparentemente, anche Garcia aveva notato l’espressione nel suo sguardo e di conseguenza ridacchiò doppiamente, “Già sapevo che non ti saresti arresa così facilmente, è anche per questo che sono stata così gentile da portarti in chiesa. Era così che avrei potuto riportarti al tuo Regno di Dio. Qui, puoi implorare la redenzione di Dio allo stesso modo in cui puoi implorare il mio perdono. Per prima cosa, taglierò lentamente le tue dita. Poi proseguirò con i tuoi quattro arti e poi distruggerò tutti e cinque i tuoi sensi. In questo modo potrai sperimentare appieno tu stessa la sofferenza e l’impotenza dei cittadini di Porto delle Acque Chiare”.


“E dopo?” chiese improvvisamente l’Arcivescovo: “Cosa farai quando verrai schiacciata dall’esercito della Chiesa? Intendi attraversare il mare per il resto della tua vita, senza più avvicinarti alla costa?”.


“Non hai bisogno di preoccuparti di questo” Garcia fece un cenno verso le guardie, “In confronto, attualmente l’Armata della Chiesa sta invece attaccando le mura del Regno di Wolfsheart, trasformando così Hermes in una città priva di difese. Questo per te dovrebbe essere qualcosa di più importante a cui pensare, rispetto al mio destino. Potrei non essere capace di mettere piede nella terra della Nuova Città Santa. Tuttavia, dovrei almeno essere in grado di raggiungere le rovine della Vecchia Città Santa ai piedi dell’altopiano. Dovresti già aver sentito parlare dell’acqua del Fiume Stige all’estremo sud di Graycastle, è facile da accendere, ma difficile da estinguere. Stavolta ho portato con me un intero carico”.


Una delle guardie personali tirò fuori il suo pugnale, si avvicinò al Vescovo stesa a terra e le tagliò due dita.


Heather, tuttavia, strinse semplicemente i denti senza fiatare.


Vedendo ciò, la Regina di Acque Chiare salì la rampa di scale, si sedette sull’ampio trono, usando la sua mano destra per sorreggere il mento mostrando un’espressione piena d’interesse.


… presto, altre tre dita vennero mozzate, così facendo ora la sua mano sinistra era stata trasformata in un semplice palmo di carne che fece apparire delle gocce di sudore sulla fronte di Heather.


“Dovete farlo?” Kabala scosse il capo, “A meno che voi non vogliate intimidire il nemico o ricevere notizie attraverso la tortura, questo genere di puro tormento è inutile”.


“Inutile?” rise Garcia freddamente. “Dovreste chiederle che cosa hanno fatto alle streghe che sono cadute nelle mani della Chiesa, ma immagino che non vi interessi saperlo”.


“Ahahahha…” in quel momento, Heather, avendo già perso tutte le dita, all’improvviso iniziò a ridere. “Sei semplicemente incapace di comprendere la grandezza della Chiesa. E chiaramente, non capirai mai quanto sia attualmente importante la Città Santa. L’ignoranza ti accompagnerà per tutta la vita, persino alla vigilia della tua distruzione, continuerai ad esserne ignara! Hermes ti lascerà vedere cosa significa esercitare il vero potere – oltre alla distruzione, non c’è altra fine per le persone che si oppongono alla Chiesa!”.


“Ma davvero…” Garcia sollevò le sue gambe e sorrise. “Allora dovrò aspettare e vedere, no?”.


Fino alla morte, l’Arcivescovo non implorò mai pietà. Tuttavia, ciò che sorprese Ryan maggiormente fu che non aveva mai neanche implorato Dio, o supplicato per la propria salvezza. Alla fine, quando Heather aveva già perso conoscenza a causa dell’eccessiva perdita di sangue, la sua espressione si tramutò da fredda e distaccata a terrificante. Come se non avesse patito alcuna punizione, ma piuttosto come se stesse a bordocampo e stesse osservando una commedia che non aveva niente a che fare con lei – all’interno dei suoi occhi, invece, Ryan poteva già scorgere il suo stesso destino maledetto.


Provare quel tipo si sensazione indescrivibile ed opprimente, lo lasciò quasi senza fiato.


“Tagliale la testa e appendila sulla porta della Chiesa”. Dopo aver confermato la morte del Vescovo, Garcia diede un ordine. Poi guardò Ryan: “Adesso, possiamo iniziare a parlare del prossimo passo”.


“Sì, Sua Maestà” soppresse forzatamente il malessere che aveva nel petto. “Avete intenzione di attaccare Hermes?”.


“Sì, ma non invieremo il nostro intero esercito”. Stese una mappa in pelle portatile. “Prendendo l’ultima quantità necessaria di marinai e gli schiavi della Ragione Orientale, la Flotta dei Vessilli Neri seguirà il Fiume verso ovest e si recherà alla Vecchia Città Santa. Tuttavia, noi al contrario andremo direttamente a sud, attraversando il confine del Regno dell’Eterno Inverno, con la capitale del Regno di Wolfsheart come nostra destinazione”.


“Wolfs… heart?” Ryan rimase basito.


“Il Re Woolf di Wolf ed io abbiamo già raggiunto un accordo” spiegò Garcia. “Nel caso lo aiutassi a respingere la Chiesa, mi darà una mano a prendere il controllo di tutto il Regno dell’Eterno Inverno. Così se la Chiesa non richiamerà le sue truppe, le navi che trasportano la spietata Polvere di Neve e l’acqua del Fiume Stige trasformeranno la Vecchia Città Santa in un mare di fiamme – a differenza della Nuova Città Santa, che è circondata da alte mura cittadine, la vecchia città non ha nessuna barriera. Pertanto, senza manodopera a sufficienza, non riusciranno a fermare l’attacco degli schiavi da tutte le direzioni”.


“Tuttavia se si ritireranno, il confine occidentale del Regno di Wolfsheart riuscirà ad avere un attimo di respiro, e con il confine unito dei due paesi, saremo anche capaci di collaborare contro la Chiesa in futuro!”.


“Effettivamente” annuì la Regina di Acque Chiare, “Riusciremo anche ad ottenere una mano ferma sopra Eterno Inverno da soli”.






-Haru
                                


                                



