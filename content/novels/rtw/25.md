---
weight: 250
title: Capitolo 25- Milizia
pubDate: 2025-08-07T11:37:50.873Z
tags:
    - rtw
---


“Sono queste le persone che hai selezionato?” Quando Roland guardò il gruppo di civili vestiti con abiti stracciati, tutto il suo coraggio svanì immediatamente.


“Sua Altezza, queste sono le persone che rispondevano ai requisiti”, disse Carter. Iniziò a elencarli sulle dita: “Maschi, nessun reato commesso, tra i 18 e i 40, niente disabilità… ho esaminato attentamente ciascuno di loro.”


Dopotutto sapeva di non potersi aspettare troppo. La produttività di quel mondo era troppo bassa. Era già difficile avere cibo a sufficienza, quindi vestirsi in modo trasandato era normale. Essendo principe aveva ignorato queste cose, ma semplicemente uscendo dal castello poteva vedere persone, i cui vestiti non arrivavano a coprire l’intero corpo, elemosinare qualcosa da mangiare. Infatti, nella capitale del regno di Graycastle esisteva il lavoro di trasportatore di cadaveri: l’unica cosa che si doveva fare quotidianamente era raccogliere i corpi delle persone morte di fame e bruciarli.


Quindi, quanto erano abili nel combattimento in quel mondo? Roland chiuse gli occhi e ripassò il suo piano attentamente. Ah…probabilmente sono giusto un po’ più forti dei teppisti abili nelle risse. In generale, quando i Signori decidevano di muovere guerra (o, più precisamente, si scontravano; Roland pensò che chiamare guerre i loro litigi fosse esagerato), richiamavano tutta l’aristocrazia che si trovava nel territorio sotto la loro giurisdizione. Un Signore divideva sempre il suo territorio in territori più piccoli, e selezionava dei governatori tra i nobili di basso rango, per esempio un duca selezionava un conte, un conte un visconte, e poi un barone e così via.


Questi nobili di solito avevano un gruppo di cavalieri e mercenari come esercito personale. Erano la forza principale in combattimento, equipaggiati con armature complete e armi sofisticate. Allo stesso tempo, reclutavano civili e contadini che lavoravano nel loro territorio per aiutare durante il combattimento. In realtà, erano utilizzati per trasportare i rifornimenti alle truppe, e quando serviva riempivano le prime file come carne da macello. l combattimenti tra nobili finivano raramente con la morte di qualcuno; di solito venivano catturati e poi liberati su riscatto.


Roland non si aspettava l’aiuto di molti nobili a Città di Confine per combattere contro le bestie demoniache. A dire il vero, non avevano alcun rapporto con Città di Confine. La maggioranza dei baroni locali viveva nella fortezza Longsong. La fortezza era anche sotto la giurisdizione dell’aristocrazia regionale.


Un corpo formato da soli civili era per quei tempi una cosa molto fantasiosa. Dopotutto erano stupidi e ignoranti, non capivano le strategie, né la struttura di comando e non avevano ricevuto un addestramento specializzato. Come potevano essere paragonati a un cavaliere che si era allenato nell’arte della spada da quando aveva dieci anni?


Carter, che era in piedi accanto a Roland, gli sussurrò: “Sua Altezza, questo progetto non è realizzabile. Li guardi e mi dica, chi di loro può prendere e maneggiare una spada? Temo che, quando si troveranno di fronte le bestie demoniache, molti di loro diserteranno, minando la stabilità della nostra difesa. Suggerisco di assoldare mercenari professionisti dalla città di Salice o da qualche altra parte per difendere le mura, e lasciare queste persone a svolgere i loro normali affari.”


“No, li userò.” Roland rifiutò il suggerimento di Carter. Non aveva una buona opinione dei mercenari che lavoravano per denaro e non erano attaccati alla loro terra, e tra l’altro non aveva formato un esercito solo per sistemare le bestie demoniache: dalla storia si vedeva che solo un esercito i cui membri venissero da quella stessa terra erano forti e pieni di vitalità. Che fossero le armate feudali, quelle di un passato non troppo lontano, o le truppe degli eserciti moderni, c’erano innumerevoli esempi che provavano questa regola.


“Bene, spetta a Lei l’ultima parola” disse Carter, scuotendo le spalle. “Allora inizierò ad allenarli da domani in poi? Anche se no so quanto sarà utile…”


“Con la spada? No, prima portali tutti a correre su lunghe distanze”, Roland all’improvviso pensò al fatto che il cavaliere comandante non conosceva quel tipo di esercizi. Senza migliori alternative, dovette cambiare il piano. “Prova a trovare il cacciatore dell’altra volta e portamelo. Voi due sarete i primi a guardare come intendo svolgere l’allentamento.”


*


L’esperienza di quel giorno poteva essere ancora più incredibile di ciò che era successo nelle ultime due decadi messe assieme.


Vide davvero da vicino Sua Altezza il quarto principe Roland Wimbledon. Gli passò accanto lui in persona e addirittura gli sorrise. Mio Dio, il principe è ubriaco?!


Tre giorni prima, quando aveva sentito in piazza il discorso del quarto principe, sapeva che quest’inverno sarebbe stato differente dai precedenti. Questa volta non sarebbero andati alla fortezza Longsong, sarebbero invece restati lì a passare l’inverno. La verità era che lui non ne aveva capito molto delle ragioni che il principe aveva menzionato, ma sosteneva con tutto il cuore quella decisione. Suo fratello era morto due anni prima nei bassifondi della fortezza, dopo un mese intero che non riceveva cibo. Potevano contare solo sulle monete di rame che si era sudato scaricando merci ai moli. Con quelli, era riuscito a comprare del pane nero e dividerlo con suo fratello. Ma l’inverno era troppo freddo. Il vento soffiava attraverso i molti buchi della loro baracca. Senza abbastanza da mangiare e non avendo possibilità di tenersi al caldo,  non potevano sopravvivere. Suo fratello si ammalò, cadde in coma e non si svegliò mai più.


Qui nella città di frontiera almeno aveva una casa costruita con solidi mattoni. Non aveva paura quando nevicava per giorni o quando la temperatura si abbassava. Aveva anche visto molte navi cariche di frumento ormeggiate al molo, e poi il frumento era stato portato nel castello. Quindi quando sentì che il quarto principe stava reclutando forza militare, si era subito registrato.


Certo, aveva dovuto lasciare il suo lavoro di produttore di argilla, ma la tentazione era stata troppo forte. Dopotutto avrebbe ottenuto una paga mensile di 10 argenti reali. Era paragonabile a essere un abile artigiano! Non era più un ragazzino, stava solo aspettando la primavera per sposare Sheryl, la sua futura moglie, cameriera in una taverna. Adesso non aveva più il problema di risparmiare.


Ai requisiti e alle future mansioni descritte nel comunicato non aveva fatto attenzione. In ogni caso, consistevano nel portare il peso di proteggere i civili in nome del suo Signore. Dovevano pattugliare la città ed evitare che le bestie scalassero il muro, e sopportare i folli attacchi delle bestie demoniache.


Doveva superare un processo di selezione molto severo. La sola vista di alcuni cavalieri era abbastanza per spaventare le persone.  Per fortuna aveva un fisico robusto e aveva passato la selezione, ma molto ragazzi pelle e ossa erano stati portati via dai cavalieri, Alla fine, solo 100 uomini erano stati reclutati.


Ma non si sarebbe mai aspettato che ad allenarli ci sarebbe stato proprio Sua Altezza il Principe!


Per l’allenamento, furono portati in un campo d’erba a ovest di Città di Confine. Dietro di loro il muro stava venendo costruito e davanti a loro si estendeva un’interminabile e continua foresta.


Il principe ordinò a tutti quanti di allinearsi, e andò a lato per riposarsi. Pochi giorni prima c’era stata una forte pioggia, il terreno era ancora umido e fangoso. L’acqua gli si era infilata nelle scarpe, tra le cuciture e le suole, e si sentiva estremamente scomodo. La posizione che era loro stato detto di assumere non era comune. Le loro mani dovevano essere allineate verticalmente, attaccate ai lati delle cosce, mentre la schiena doveva essere perfettamente diritta.


Solo un quarto d’ora dopo si sentivano tremendamente affaticati. Questo era quasi più difficile che spaccare pietre con un martello. Ma strinse i denti e e cercò di resistere, Dopotutto Sua Altezza Reale aveva detto che chi si fosse mosso non avrebbe ricevuto uova per pranzo. Dio, era passando così tanto tempo dall’ultima volta che aveva mangiato un uovo! E pareva che anche le persone accanto a lui si sentissero così. Anche se barcollavano, molti di loro resistevano ancora.


Quando il principe dichiarò che era il momento di riposare, scoprì di avere la schiena madida di sudore, e non erano nemmeno dovuti restare in piedi per tanto tempo, due quarti d’ora al massimo. Quelli che non erano riusciti ad arrivare alla fine erano irritati. Era come se vedessero le uova rotolare via di fronte ai loro occhi.


Però non capiva. Come mai dovevano esercitarsi a mettersi in quella strana posa? Limitarsi a stare in piedi era abbastanza per guadagnarsi da mangiare?


Se non fosse stato che c’era Sua Altezza ad allenarli, si sarebbe già fatto sentire e avrebbe discusso animatamente.


Inaspettatamente, dopo una breve pausa, il secondo ordine che diede il principe fu ancora più bizzarro. Chiese che tutti gli uomini continuassero a stare in fila. Questa volta, se tutti fossero riusciti a restarci fino alla fine, avrebbero ottenuto un altro uovo per pranzo. Se anche uno solo avesse rinunciato, nessuno avrebbe ricevuto l’uovo in più.


Sentì molti accanto a lui che deglutivano.


Cavoli, era un qualche gioco proprio della nobiltà? Guidarli tutti con una carota appesa a un bastone? Diamine, lui non era uno stupido asino!


….Ma nel caso tutti ce l’avessero fatta, non ci sarebbero state due uova da mangiare?


Era una tentazione diabolica! Leccandosi i baffi, decise di combattere per le due uova.






Merges


