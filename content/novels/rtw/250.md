---
weight: 250
title: Capitolo 250- Fine del Solstizio d’estate
pubDate: 2025-08-07T11:37:50.951Z
tags:
    - rtw
---


Visto che il secondo mese estivo stava volgendo al termine, Città di Confine era sul punto di dare il benvenuto all’ultimo mese dell’estate, che era anche quello più caldo di tutti, e soprattutto faceva desiderare a Roland di non lasciare il castello.


Oltre ad utilizzarlo per produrre la polvere da sparo, il resto del salnitro portato da Margaret era stato usato per abbassare la temperatura delle camere – ormai, un secchio di salnitro contenente una teiera era stato disposto in quasi tutte le stanze del castello. Questo permetteva loro di avere dell’acqua fresca da poter bere all’occorrenza e di dimostrare gli effetti della refrigerazione endotermica.  Solo in questo modo riusciva ad evitare di sudare quando si sedeva in ufficio ogni giorno.


Aveva ordinato a tutte le streghe, a parte Anna, di smettere di lavorare. All’infuori del loro allenamento quotidiano ed apprendimento, si riunivano nel salone al primo piano per chiacchierare o per confrontare le loro capacità a Gwent l’una contro l’altra, mostrando all’apparenza armonia e felicità. Tuttavia, Anna… non è che Roland non volesse farla riposare, piuttosto era lei a non odiare affatto il caldo. In confronto al tenere in mano dei lingotti ancora incandescenti per il contatto diretto col fuoco, le alte temperature dell’estate non erano niente per lei. Anche quando se ne stava tutto il pomeriggio vicino al fuoco per produrre acciaio, non versava nemmeno una goccia di sudore.


Per ricompensare Anna del suo duro lavoro, Roland aveva recentemente creato, apposta per lei, dei gelati (1). Per esempio, l’evoluzione dei classici tipi di gelato – ottenuti mescolando insieme tuorli d’uovo, burro, latte e sciroppo. Il tutto veniva fatto raffreddare ancora una volta utilizzando il salnitro. Anna amava particolarmente quello snack soffice, fragrante e ghiacciato. Ogni volta che la vedeva dare un piccolo morso al gelato, i suoi occhi blu lago assumevano la forma delle cuciture (2), facendolo sentire molto soddisfatto.


Inoltre, anche l’esaminare i rapporti mensili inviati dal Comune era un piacere per lui.


Ormai, la popolazione di Città di Confine era nuovamente raddoppiata, raggiungendo quasi un totale di 18.000 persone. Oltretutto, con l’aggiunta di una serie di servi della gleba “trasferiti” mensilmente dalla Fortezza Longsong, sfondare la soglia dei 20.000 il prossimo anno non sarebbe stato un problema per lui. Tralasciando le dimensioni del territorio di Città di Confine o il numero di villaggi e città appartenenti ad esso, questa proporzione sarebbe potuta essere quasi paragonata alle dimensioni della Città Rossa, della Città di Valencia e di Città del Re.


Tuttavia la cosa spiacevole era che, nonostante la popolazione fosse aumentata parecchio, la sua qualità non era migliorata poi tanto. Attualmente, ancora più di 1000 tra gli abitanti originali di Città di Confine doveva ricevere un’educazione. Inoltre, ci sarebbe voluto ancora un anno prima che potessero ottenere le capacità di laurearsi senza intoppi – sebbene l’università aperta precedentemente da Karl avesse incoraggiato una serie di studenti in via preventiva, il loro numero era comunque inferiore a cento, che paragonato alla collettività sembrava insignificante.


“Forse dovrei prima realizzare un programma educativo per i rifugiati orientali, e non dare inizio alle fasi di costruzione di alloggi sufficienti” pensò Roland, “Dopo tutto, ricevere un’educazione in anticipo porterebbe solo benefici e non causerebbe alcun danno”.


Anche l’attuale sviluppo delle fabbriche cittadine era eccellente.


Dopo più di sei mesi di lavori, ora la zona industriale possedeva tre fabbriche funzionanti: c’erano due impianti di produzione dalle macchine a vapore ed un impianto di lavorazione dei proiettili. Il numero dei lavoratori nel primo impianto era cresciuto di 10 fabbri, arrivando così a 100 persone. I lavoratori supplementari erano principalmente nativi – che era una cosa che gradiva, un gruppo di apprendisti si sarebbe gradualmente evoluto in artigiani, che avrebbero poi assicurato le basi necessarie per addestrare il successivo gruppo di apprendisti.


I lavoratori del secondo impianto erano gli artigiani appartenenti alla Carovana della Baia della Luna Crescente. Proprio durante questo mese, avevano già colto approssimativamente il concetto di utilizzo della macchina utensile (3), anche se il loro rendimento era ancora piuttosto basso, ma in confronto agli artigiani del primo impianto, il primo mese di prestazione di questi artigiani era sicuramente migliore. Secondo il contratto firmato in precedenza, tutte le macchine a vapore prodotte da loro appartenevano a Roland. Con quelle due fabbriche, ora Città di Confine poteva produrre quasi dalle otto alle dieci macchine a vapore al mese, che era anche la principale fonte di guadagno della città.


Riguardo alla fabbrica di proiettili, dopo la sua inaugurazione, era stata direttamente consegnata al Primo Esercito, che non solo vi collocò un posto di vedetta all’entrata, ma dispose anche delle pattuglie tutto intorno alla fabbrica, e persino la produzione era responsabilità dei soldati. Dopo una settimana di collaudo, ormai, avevano già dato inizio alla produzione di massa di una nuova generazione di proiettili.


Il piano di Roland per la catena di montaggio non poteva ottenere una produzione completamente meccanica, che si trattasse dell’innesco, della polvere da sparo o delle testate, avevano tutti bisogno della manodopera ai fini del riempimento e della compattazione. I principali strumenti di lavorazione erano le due meccaniche per lo stampaggio (4). La prima poteva pressare i sottili pezzi di rame tagliati da Anna sotto forma di bossolo (5), mentre la seconda veniva utilizzata per premere l’innesco verso il basso.


I soldati dovevano solamente distribuire il fulminato di mercurio (6) equamente tra due sottili pezzi di carta, incollare le estremità dei due fogli insieme, premere l’innesco (7) verso la parte inferiore della cartuccia poi finalmente mettere la cartuccia e la parte finale dell’innesco in basso, nel bossolo a forma di anello, prima di finire l’intero processo. Tuttavia il processo di caricamento e compattazione della polvere da sparo e del suo inserimento nei proiettili, veniva fatto ancora esattamente nello stesso modo della prassi precedente.


Solo un numero ridotto di persone, intorno alla quarantina, lavorava nella fabbrica e riusciva comunque a produrre più di 500 proiettili ogni giorno. Per l’avvenire, Roland intendeva trasformare quelle quaranta persone nei suoi dipendenti di lavorazione full-time, per mantenere il funzionamento standard della fabbrica di produzione di proiettili.


Il prossimo passo nella lista delle cose da fare di Roland era quello di aprire una fabbrica di sapone ed una fabbrica di profumo – la prima avrebbe giocato un ruolo molto importante nell’industria militare, mentre la seconda avrebbe potuto aprire un nuovo canale di introiti per la città. Per quanto riguarda la fabbrica di biciclette, la sua apertura poteva ancora essere rimandata, l’importante è che avesse raggiunto la massima capacità produttiva prima che fosse finita la Strada del Regno.


“Vostra Altezza” disse Usignolo, mentre apriva la porta, “Maggie e Fulmine sono qui”.


Entrambe le ragazze corsero al fianco di Usignolo e, dopo essersi fermate di fronte alla scrivania, chiesero puntualmente: “Ci stavi cercando?”.


“Domani inizierà l’ultimo mese estivo”, Roland tolse la risposta che aveva scritto per Tilly fuori dal cassetto e la mise di fronte a Maggie. “Quando ritornerai al Fiordo, ricordati di aiutarmi a consegnarla a Tilly”.


“Ah…”. Per qualche istante Maggie rimase paralizzata, riuscì solamente a guardare il messaggio con sguardo intermittente, prima di prenderlo e metterlo con attenzione nella sua borsa personale. “Nessun problema, guu!”.


Vedendo un’espressione d’improvvisa intesa dalla controparte, Roland temette che avesse già dimenticato l’importante questione dei suoi rapporti mensili. Trattenendo il sorriso nel suo cuore, pensò che il fascino della città doveva essere davvero potente.


“Avevo completamente dimenticato che domani è l’inizio di un nuovo mese”, Fulmine si colpì la fronte. “Non significa che non potremo vederci per molto tempo?”.


“Il piano di Tilly di ripulire i Fiordi dalla Chiesa aveva ritardato il mio ritorno l’ultima volta, stavolta ritornerò il prima possibile”. Maggie agitò i suoi capelli bianchi che quasi raggiungevano terra: “Aspetta il mio ritorno per esplorare il nido dell’aquila insieme… Guu!”.


“D’accordo” disse l’altra ragazzina, arricciando le sue labbra, “Ѐ una promessa”.


“Tu hai la tua missione”, Roland stese una mappa della regione meridionale della città. “Questa è la mappa che hai disegnato in precedenza, ricordi ancora l’ubicazione della secca  vicino alle montagne?”.


“Sì”, Fulmine indicò un punto sulla mappa, “Probabilmente si trova attorno a quest’area”.


“Bene, volerai di nuovo sino a lì e stavolta porterai Maggie con te. Poi pianterai queste bandiere sia nella parte poco profonda della spiaggia, sia agli svincoli delle montagne, inoltre le segnerai sulla mappa” ordinò Roland, poi si rivolse a Maggie: “Se Tilly acconsentirà ad inviare le streghe, tu guiderai il veliero verso questa secca ed io vi darò il benvenuto in cima alla montagna”.


“Inviare streghe?” chiese curiosamente Fulmine. “Ѐ possibile che arriveranno delle nuove sorelle a Città di Confine?”.


“Ancora non lo so” disse Roland, un sorriso sul viso. “Dipende tutto dalla risposta di Tilly… ma ho il presentimento che dirà di sì”.




-Haru




Oggi c'è davvero tanto da scrivere quindi sedetevi e subite, sopratutto col caldo, anche se si respira meglio di agosto.


(1) Iniziamo con una cosa buona il https://it.wikipedia.org/wiki/Gelato gelato, vorrei approfondire e c'è poco tempo per cui questi pochi  https://www.istitutodelgelato.it/origini-e-storia-del-gelato/ link potrebbero essere utili. Certo è fantastico scoprire che alcuni lo fanno risalire addirittura alla Bibbia, anche se il vero trionfo è nel Cinquecento.


Che ne dite di provare a http://www.nonsprecare.it/ricetta-gelato-fatto-in-casa-senza-gelatiera farlo? 


(2) La seconda nota è della nostra Haru che scrive: "Mi sono immaginata Anna con questa https://chatsticker.com/sticker/kawaii-emoji-1/10030409 espressione" ehhe carinaaa!! 


(3) Parliamo della https://it.wikipedia.org/wiki/Macchina_utensile macchina utensile abbiamo impiegato parecchio tempo per verificare e capire di cosa si trattasse.


(4) La macchina per lo https://it.wikipedia.org/wiki/Stampaggio stampaggio, si il nome è un po' brutto ma è quello che è stato scelto e riguarda varie macchine del processo industriale, se avessimo messo obliteratrici sarebbe stato un errore e macchina a stampo?


Forse (5) Il https://it.wikipedia.org/wiki/Bossolo bossolo e del https://it.wikipedia.org/wiki/Fulminato_di_mercurio fulminato di mercurio


(6) ne abbiamo già parlato in altri capitoli.


(7) l'Innesco è ovviamente una reazione di combustione l'abbiamo visto in tutti i film e cartoni animati, in genere tale dispositivo provoca uno scoppio, ma dato che in base all'ambito di applicazione cambia leggermente di significato abbiamo deciso di proporvi un piccolo schema preso dalla http://www.treccani.it/vocabolario/innesco/ treccani.


