---
weight: 252
title: Capitolo 252 Nuovo giro di compere
pubDate: 2025-08-07T11:37:50.952Z
tags:
    - rtw
---














In quanto Signore della Regione Occidentale, Roland non doveva fare il lavoro da solo. Gli bastava solo abbozzare approssimativamente uno schizzo su un pezzo di carta e poi assumere un sarto per rendere più chiaro quello che intendeva creare.


Nonostante le sue mani non fossero mai entrate in contatto con un reggiseno, Roland era riuscito a vederne tanti, soprattutto grazie a diversi generi di pubblicità, i programmi televisivi e i film. Per questo motivo, era in grado di disegnane alcuni in stili diversi. Alla fine scelse di ricreare quello che gli era capitato più spesso di vedere: il reggiseno con le bretelline e l'allacciatura sulla schiena. Per realizzarlo decise di usare tre ganci in rame, che avrebbero permesso alla donna che lo indossava di scegliere il livello di rilassamento su diverse possibilità già prefissate.


Essendo necessario che questo tipo di indumento aderente fasci in modo soddisfacente il petto, Roland decise di mandare a chiamare le cameriere del castello e fare prendere le loro misure da una sarta. Grazie alle diverse esperienze maturate dalla donna, derivanti dai molteplici anni a tagliare e confezionare vestiti, capì immediatamente la funzione del reggiseno. Alla fine, insieme ai risultati reali delle misurazioni, le misure dei reggiseni furono suddivise in più gradi, e ognuno di questi poteva essere regolato un po’.


In effetti, in quell'epoca già da tempo erano apparsi i primi prototipi del reggiseno: gli attillati corsetti (1). Tuttavia, questi ultimi non erano stati sviluppati con l’intento di fare stare una donna più a suo agio, piuttosto, il loro scopo era quello di restringere il loro girovita il più possibile e allo stesso tempo spingere in su il petto, così da permettere al corpo di prendere la forma di una clessidra. Tutti quei meravigliosi vestiti aristocratici venivano disegnati per fasciare la forma di una vita sottile, dunque senza l'aiuto di un corsetto attillato, per una donna media era molto difficile riuscire a indossarli. Inoltre, l’eccessiva compressione del girovita è un'esperienza molto poco confortevole e nei casi più gravi, può avere un impatto sulla circolazione sanguigna e ciò può portare allo svenimento.


Al contrario, il reggiseno, oltre a supportare il petto, sorregge i seni e riduce i loro movimenti. Ciò rende ancora più confortevole il suo utilizzo giornaliero da parte delle donne.


In soli due giorni la vecchia sarta riuscì a tagliare 21 reggiseni. Per quanto riguardava il materiale scelto, Roland le aveva dato della seta e del cotone di prima scelta. Entrambi erano molto piacevoli all'occhio e molto traspiranti, anche la loro lavorazione era eccezionalmente intricata.


Tuttavia, prima che riuscisse a inviare il suo regalo alle streghe, la carovana da Città del Re fece ancora una volta ritorno a Città di Confine.


Se si faceva un paragone con quella del mese precedente, non solo la flotta era in estremo ritardo, ma anche le sue dimensioni erano di gran lunga inferiori rispetto l'ultima volta. Al punto che non appena arrivati al porto ingrandito di Città di Confine, gli diedero l’impressione di avere subito un ammutinamento.


“Sua Altezza, ecco che ci rivediamo di nuovo” esordi Margaret con un sorriso.


“Bentornata, non molto tempo fa mi hai aiutato a trasportare i rifugiati, ti ho causato molti problemi” disse Roland e guardò verso la flotta a riva. “Sembra che questa volta ci siano molte navi in meno".


“Questo è avvenuto a causa… di alcuni problemi imprevisti” spiegò la donna asciugandosi il sudore dalla fronte. “Se non le dispiace, potremmo andare a discutere nella sala ricevimenti, qui fa troppo caldo”.


“Sono pienamente d'accordo “mormorò Hogg tra sé e sé. “Sono un uomo di Graycastle nell'anima, questo tempo tremendo mi sta uccidendo. Se non avessi dovuto ricevere la prima macchina a vapore, in questo preciso periodo non sarei nemmeno voluto uscire di casa”.


Roland annuì e l'intero gruppo di persone ritornò al castello. Non appena entrarono nella sala, la fredda aria interna fu la prima cosa che riempì i loro polmoni. Dopo avere preso un respiro profondo Hogg disse sollevato: “Ringrazio Dio per l'esistenza di una cosa tanto meravigliosa… se non l'avessi vista durante la sua produzione con i miei stessi occhi, non avrei mai pensato che sia stata realizzata con il letame. Oh, c'è persino l'acqua ghiacciata! Sua Altezza, andrebbe bene se…?”


“Certamente” Roland gli fece cenno di andare avanti, poi si sedette nella sedia del Signore per iniziare la sua discussione con la mercante. “Adesso che questo è sistemato, qual è questo problema che ha causato un così brusco declino di salnitro?”


Come da contratto, la mercante era tenuta a rifornire Città di Confine con tre navi di salnitro ogni mese. Eppure, questa volta solo una nave ne era piena.


“La causa è stata l'Associazione degli Alchimisti di Città del Re, negli ultimi tempi hanno comprato tutto il salnitro disponibile. Come se non bastasse, si sono offerti di comprarlo solo a basso prezzo, ma avendo il Primo Ministro Marquis Wyke dalla loro parte, nessuno ha possibilità di opporsi. Quindi non è davvero una semplice transazione commerciale. Al contrario, i mercanti pensano che sarebbe uno spreco non venderlo” spiegò Margaret. “Immagino che quest'ordine sia stato dato Timothy stesso, dopotutto, sta praticamente soffiando fumo dal naso per la rabbia”.


“Timothy?” Roland chiese stupefatto, “non stava andando a Sud?”


“Sì, è così” confermò la mercante con un cenno. “Sembra che Theo Le abbia già riferito questa notizia. Ho sentito che quando ha lasciato Città del Re, Timothy ha portato con sé molti uomini e cavalli, oltre che un carro rifornimenti pieno. Il loro obbiettivo è probabilmente andare a causare qualche problema a Garcia nel Meridione. Poco dopo la loro partenza dalla città, l'Associazione degli Alchimisti ha iniziato a comprare tutto il salnitro”.


Dopo avere sentito il problema, Roland fu ancora più convinto che mandare Theo a Città del Re fosse stata infatti un'idea proficua. All'inizio aveva solo ricevuto il messaggio che Timothy stava radunando topi di fogna. Di conseguenza, per proteggersi da un'improvvisa invasione dell'altro, aveva espressamente chiesto a Petrov di rafforzare le difese della fortezza Longsong. Tuttavia, quando Roland ricevette la successiva lettera segreta dalla sua guardia personale, poté finalmente a rilassarsi: questa volta Timothy era diretto verso il Sud. Apparentemente, questo reclutamento non aveva il fine di danneggiarlo.


Per quanto riguardava l'uso dei topi, Roland e Theo avevano essenzialmente la stessa opinione. Ossia, dal momento che la loro disciplina era anche peggiore di quella dei comuni e dei servi della gleba, i topi non sarebbero stati adatti ad essere utilizzati in un combattimento diretto. Quindi, l'unico modo per usare questo gruppo di persone era lo stesso dell'ultima volta: prima farli diventare dipendenti dal farmaco e poi spingerli ad attaccare e uccidere il nemico. Sembrava che suo fratello si basasse solo sulla tattica di usare ripetutamente gli eserciti come carne da cannone. Considerando   che quest'ultimo regnava sui 2/3 di Graycastle, quella strategia non poteva assolutamente essere considerata sicura. Era l’esatto opposto di quello che si poteva considerare una strategia sicura.


Eppure, perché l'Associazione degli Alchimisti ha improvvisamente iniziato ad acquisire tutto questo salnitro? La polvere di neve è in origine uno dei loro prodotti, ma a causa del suo tasso di errore, può essere utilizzata solo durante i saluti nei rituali. Può darsi che oggi, dopo l'apparizione della formula corretta per la polvere da sparo, sia loro intenzione iniziare immediatamente la produzione di massa, o cercano forse di determinare le quantità ideali attraverso numerosi esperimenti?


Roland scosse la testa cercando di liberarsi dal dubbio che si era insinuato nella sua mente, credeva che non avrebbe avuto un impatto troppo grande. Del resto, la produzione industriale di tre acidi e due carbonati di sodio sarebbe presto iniziata, ciò gli avrebbe permesso di intraprendere una nuova strada nella produzione della forma di polvere da sparo più avanzata.


“Questo significa che non potete garantire nemmeno il rifornimento di tre navi di salnitro del mese prossimo?”


“Questo… non lo so” persino Margaret sembrava leggermente imbarazzata, ma disse comunque schiettamente: “Ho già utilizzato molto del mio tempo e dei miei sforzi per portare questa singola nave nei Territori Occidentali, ho dovuto acquistarla nella Città d'Argento. Adesso che siamo arrivati all'apice dell'estate, la domanda di salnitro è enorme, quindi non sono sicura di quanto riuscirò a comprarne. Tuttavia, se si tratta di un'altra stagione, posso garantire la riserva di tre navi”.


“Capisco” Roland prese un sorso dell'acqua ghiacciata “Allora cerca di prenderne il più possibile il prossimo mese, non c'è bisogno di fare l'impossibile. Ho comunque alcune merci che vorrei comprare da te”.


“Oh?” Margaret tirò un sospiro di sollievo “di che si tratta? Minerali?”


“La pietra da bucato (2) che è utilizzata per lavare i vestiti” rispose il Principe. “Ha un colore bianco torbido e sembra un wafer o un pilastro, tuttavia una volta immersa in acqua dà una sensazione saponacea. È frequente vederle nelle locande della capitale”.


“Direi che si tratta di minerali” commentò la mercante senza trattenere un sorriso. “Ha una miniera molto grande nel Suo territorio, eppure tutti i beni che acquista sono minerali. Per le persone è davvero difficile capire una cosa del genere. Bene, si tratta di un oggetto comune, quindi il prezzo non dovrebbe essere troppo alto, cosa intende farne?”


“Ovviamente sarà utilizzata per rendere più facile il lavaggio dei vestiti” spiegò Roland con un sorriso.


La pietra per il bucato era un qualcosa che Roland aveva scoperto dalle memorie del precedente Quarto Principe ed è essenzialmente un alcalino naturale quindi una base (3) . Il suo principale componente è il bicarbonato di sodio e ha un forte effetto decontaminante. Insieme alle ceneri vegetali (4) e al pancreas  è considerato uno degli antichi strumenti di pulizia più efficaci. Non avendo a disposizione una membrana (5)  per lo scambio ionico (6), l’efficienza del processo che utilizza l'elettrolisi dell’acqua salata per raccogliere l'idrossido di sodio era molto bassa (7). Inoltre, non era ancora possibile acquistare il sale allo stesso prezzo del cavolo. Per questo motivo, Roland progettava di comprare direttamente il bicarbonato e produrre la soda caustica . Quando avrebbe avuto un quantitativo sufficiente di soda caustica avrebbe iniziato la produzione su larga scala del sapone... insieme a uno dei suoi sottoprodotti, la glicerina.






Thea






Erialis: Questo capitolo mi ha fatto ridere dall'inizio alla fine, conoscendo la fama che ha il precedente principe immagino la faccia di Margaret quando scoprirà il reggiseno, insomma la battuta ci sta: "L'idea è nata dall'esperienza?" ahha e poi quando le chiede la pietra per il bucato ancora più ridicolo, mi chiedo come la userà dubito che sarà un utilizzo convenzionale.
(1) Il https://d.repubblica.it/moda/guida/lingerie_da_donna_storia_reggiseno-3703088/ reggiseno. (2) La pietra per fare il bucato, dato che non era molto chiaro in inglese la nostra Thea è ricorsa all'originale cinese 洗涤 xǐdí pulire, lavare e 石  shí roccia pietra e sono spuntati solo metodi per pulire le pietre. Quindi secondo Thea questa cosa è simile alla https://it.wikipedia.org/wiki/Pomice pietra pomice, Esiste anche questo metodo  di https://trama-e-ordito.blogspot.com/2017/06/stone-washed.html lavaggio . Personalmente vi propongo anche questi altri due http://www.pilloledistoria.it/2853/storia-moderna/come-ci-si-lavava-come-si-faceva-bucato-nellantichita-sapone  link che ritengo molto https://altritempiraccontati.blogspot.com/2010/06/43-il-bucato-del-tempo-passato.html ultili per comprendere le note successive. E tanto cercavo mi sono imbattuta in questo https://www.corrierelocride.it/artestoria-ia/antichi-mestieri-lavandaie-le-prime-femministe filmato . Tenete presente che le prime vere femministe furono le lavandaie, fra loro si diffuse moltissimo l'ideologia del femminismo.
(3) Ecco a voi la https://it.wikipedia.org/wiki/Base_(chimica) base alcalina, per il (4) invece vi propongo questa http://lopzecopulito.blogspot.com/2007/11/storia-della-detergenza.html pagina. La https://en.wikipedia.org/wiki/Ion-exchange_membranes">membrana per lo scambio ionico e (6) lo stesso https://it.wikipedia.org/wiki/Scambio_ionico">scambio ionico sono complicati da spiegare purtroppo.(7) Dunque questa nota spiega un po' la frase:  "ceneri vegetali e al pancreas  è considerato uno degli antichi strumenti di pulizia più efficaci" non mi dilungo è meglio se https://www.my-personaltrainer.it/Foto/Urine/Utilizzi_dell__urina_nella_storia.html  leggete. Si lo so fa un po'https://www.focus.it/cultura/storia/uso-pipi-al-tempo-dei-romani"> impressione ma era così se ci pensate anticamente il raccogliere http://www.pilloledistoria.it/5441/storia-antica/pompei-lavanderia-stefano  urina era un vero e proprio lavoro




                        


                                



