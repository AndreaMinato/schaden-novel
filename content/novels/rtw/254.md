---
weight: 254
title: Capitolo 254- Alleanza
pubDate: 2025-08-07T11:37:50.952Z
tags:
    - rtw
---


Il clima dei Fiordi era molto strano; il giorno prima era stato soleggiato, senza nuvole, con un cielo azzurro infinito. Ora invece era una giornata cupa, il vento non smetteva di soffiare, c’erano tuoni e la tempesta sembrava imminente.


Cenere si legò i capelli per evitare che il vento li scompigliasse ed entrò in casa di Tilly, e vide appoggiato sulla sua spalla un grasso piccione.


“Maggie?”


“Guuu!” Il piccione alzò la testa, gli si illuminarono gli occhi, aprì le ali e si lanciò in direzione della porta, per essere poi bloccato dalla mano di Cenere “Torna umana così possiamo parlare!”


“Woo… Guu,” Sbattendo le ali Maggie atterrò al suolo e rivelò il suo vero aspetto. Aprì la bocca per dire, in tono triste, “Non ti piacciono i piccioni?”


“Ho sempre trovato strano parlare con un uccello,” disse Cenere ridendo, e sollevò da terra la ragazza, “Quando sei tornata?”


“Proprio un attimo fa, temevo di restare in mezzo alla tempesta, mi sono quasi rotta un’ala,” disse battendosi la mano sul petto. “Per fortuna sono arrivata all’Isola Dormiente prima della pioggia.”


“Sei tornata…così?” Cenere le toccò la testa “Non sarebbe stato più veloce trasformandoti in una rondine?”


“Oh…” Maggie spalancò gli occhi, come se avesse appena realizzato qualcosa, “Non ci ho pensato, guu.”


Tilly scoppiò a ridere, poi mise giù la lettera che aveva in mano, “Ti sto facendo passare un bel po’ di guai. So già le notizie riguardanti quell’area, vai a giocare con Lotus e Molly per ora, penserò a una risposta e ti chiamerò più tardi.”


“Bene, guu!” Maggie salutò e lasciò la stanza saltellando.


“Cosa ne pensa Roland Wimbledon?” Aspettò che rimanessero sole, poi si avvicinò a Tilly e si sedette accanto a lei sul tappeto. Sul pavimento davanti a loro era distesa una mappa. Guardando attentamente, vide che riportava i terreni attorno a Città di Confine.


“Questa è la sua lettera,” Tilly le porse un pezzo di carta, “Devo dire che le streghe che ha scelto sono…piuttosto speciali…”


Cenere lesse velocemente la lettera, poi chiese: “Ha davvero scelto Sylvie? Non gli importa di esporsi?”


“Non lo so” rispose Tilly, senza far trasparire cosa ne pensasse, “Forse il mio riassunto delle loro abilità era troppo vago, quindi non ha potuto pensarci a fondo? O magari non gli importerebbe se scoprissimo la sua identità, e cerca di mostrare sinceramente la sua collaborazione? Certo, resta anche un’altra possibilità…”


“Potrebbe davvero essere tuo fratello maggiore,” Cenere finì la frase per lei, “E per questo non gli importa nulla dell’abilità di Sylvie”


“Ma le probabilità sono quasi nulle,” rise, “Chi sa meglio di me che persona è mio fratello? Se fosse il vero Roland Wimbledon, non andrebbe mai contro la Chiesa per le streghe. È sempre stato buono solo a scappare., a prescindere dalla situazione in cui si trovava… Anche quando il re l’ha mandato a Città di Confine, non è mai andato a parlare con ‘papà’ né ha provato a protestare, nemmeno simbolicamente.”


Cenere alzò un sopracciglio, “In breve, che prenda Sylvie è un bene per noi. Così non dobbiamo pensare a una scusa per mandargli una strega in più….ma le altre, vuoi davvero mandare loro? “


“Perchè no?”


“Lotus è una delle più talentuose dell’Isola. Se se ne va, chi costruirà nuove case, o sistemerà quelle vecchie? Se vuoi creare qualcosa, o trasformare il terreno dell’isola, sarebbe difficile senza la sua abilità. Ora stiamo usando meno del 30% del terreno dell’Isola Dormiente, ci sono ancora tanti luoghi da organizzare” disse alzando un dito.


"C'è anche Miele, che può ordinare al falco pescatore di prendere pesce per tutti, è il motivo per cui possiamo gustare una varietà di deliziose zuppe di pesce ogni giorno. Per quanto riguarda Candela ed Evelyn, mandarle via non sarebbe un grosso problema... Se non possiamo rifiutare la sua richiesta, non possiamo scambiare queste due streghe con altre meno utili?”


"Che cosa è utile, che cosa è inutile? Mandandole a Città di Confine, spero di ottenere un nuovo alleato, piuttosto che abbandonare le nostre sorelle," l'espressione di Tilly divenne grave, "non importa che tipo di abilità abbiano, scegliendo di venire sull’Isola Dormiente, tutte le streghe sono diventate nostre sorelle. Se vogliamo trasformare l’Isola nella casa di noi streghe, come possiamo permetterci di filtrare il già piccolo numero di streghe a seconda che le loro capacità siano utili o meno?”


Cenere l'aveva già vista con questo tipo di espressione durante il suo soggiorno a palazzo - era l'espressione che la quinta principessa mostrava ogni volta che si indignava; vedendo questo, non poté fare a meno di cambiare il suo atteggiamento, "Mi dispiace ... Sua Maestà, io -".


Tilly sospirò e poi disse, con calma: "Inoltre, è difficile misurare la capacità di tutti secondo un unico standard. Tra le oltre cento streghe, Roland ha selezionato quelle cinque. Anche includendo Candela ed Evelyn, due che tu consideri inutili.”


"Puoi essere davvero certa che sono inutili? Forse attraverso questo scambio, riusciremo a capire se le ha scelte per caso, o se ha visto qualcosa in loro che non siamo state in grado di cogliere". Si fermò: "Non importa per quale motivo, siamo già un così piccolo numero di streghe, dobbiamo combattere per ogni strega. Non sono strumenti da usare per costruire la nostra nuova casa. Siamo compagni con lo stesso obiettivo, quindi non dire mai cose del genere.”


"Sì, Sua Maestà", rispose Cenere con una voce mite.


In quel momento, un fulmine irruppe dalle nuvole, proprio sul mare. Come se si trattasse di un decreto emanato dagli Dei, fu immediatamente seguito da un rombo di tuoni che spaccava i timpani. E insieme all'eco delle esplosioni, anche la pioggia cominciò a cadere sull'Isola Dormiente. In un primo momento, discese rada, ma poi aumentò rapidamente. La fitta pioggia presto ricoprì il paesaggio di uno strato di nebbia e pioggia, a volte perfino coprendo le parole delle due.


Cenere si alzò e chiuse la finestra, per evitare che la pioggia entrasse nella stanza. Quando si voltò, vide Tilly barcollare due volte, con un viso pallido.


“Sei stata sveglia tutta notte?”


“Beh”, rispose Tilly sbadigliando, “Tutti i libri che abbiamo riportato dalle rovine erano scritti nella stessa lingua. In più, ho trovato alcune caratteristiche comuni, con abbastanza tempo a disposizione sono sicura di poterli tradurre tutti.”


“Sì, avendo abbastanza tempo… dopo che ci saremo sbarazzate della Chiesa ne avrai a sufficienza, non c’è bisogno di studiarli la notte. Influenzerebbe negativamente la tua salute.”


“Tranquilla, sono una strega, il mio corpo non cederà così in fretta.” La Quinta Principessa prese un lungo respiro, “E poi un vago sospetto – vedere la scena nelle rovine mi ha resa inquieta, dobbiamo decifrare il contenuto dei libri quanto prima… Oh, comunque, stavolta quando le streghe lasceranno Città di Confine porteranno con loro un libro.”


“Se nemmeno tu riesci a leggerlo, le probabilità che le streghe dell’Associazione lo conoscano sono ancora più basse”


“Dovremo accettare questo rischio.” Disse Tilly “Ho saputo che sono state trovate rovine nella foresta orientale. Inoltre l’Associazione delle Streghe Alleate ha avuto origine nella regione del Vento Marino, molto vicino alla foresta, non possiamo sapere se alcune di loro non abbiano già visto questa lingua. Se possiamo provare che la usavano anche loro, significherà che tutti i resti appartenevano allo stesso gruppo di persone.”


“Ho capito,”


“Inoltre, non ti biasimo per ciò che hai detto prima. Alcune cose erano ragionevoli, ma…non è legato all’importanza delle loro abilità –” Tilly alzò la mano per far smettere Cenere di parlare, “Ho stipulato un accordo con la camera di commercio della Carovana della Luna Crescente. Porteranno alcune persone normali sull’Isola la prossima primavera. Se Lotus starà via troppo sarà un problema per noi, prima dell’inverno le farò tutte tornare qui”


Alle parole di Tilly, Cenere esclamò sollevata, “Allora andrà tutto bene.”


“Per evitare fraintendimenti, guiderò svariate streghe combattenti a Città di Confine e li aiuterò a resistere agli attacchi delle bestie demoniache durante i Mesi dei Demoni.” Tilly mostrò un sorriso malizioso, “Quando sarà il momento, mi accompagnerai?”


Cenere restò immobile per un istante, ma alla fine non aveva altra scelta se non rispondere: “Certamente, Sua Altezza.”










Merges






Erialis - "Angolo della Saggezza Orientale":  蛇に噛まれて朽ち縄に怖じる  (hebi ni mawarete kuchinawa ni ojiru)  -Essendo stati morsi da un serpente si ha paura anche di una corda marcia.  (In dialetto antico di Osaka serpente si diceva 口縄 letto “kuchinawa” scritto con gli ideogrammi di bocca e quello di corda, allo stesso modo viene letta la parola “corda marcia” scritto però così  朽ち縄. )Vi chiederete il significato di questo proverbio eccolo qui: Avendo avuto una volta una brutta esperienza, si ha paura di riaverla, anche in modo eccessivo diventando codardi.  


                                



