---
weight: 260
title: Capitolo 260- Sapone profumato e vino
pubDate: 2025-08-07T11:37:50.954Z
tags:
    - rtw
---


Lentamente, il sole tramontava dietro le montagne occidentali, e gradualmente l'ondata asfissiante di caldo cominciava a dissiparsi, pian piano anche il frinire estivo delle cicale si placò. Tuttavia, paragonata a Isola Dormiente che era interamente circondata dall'oceano, il castello sembra ancora un po' troppo caldo.


Evelyn, coperta di sudore, raggiunse il secondo piano, e appena aprì la porta della sua camera da letto fu investita da un'ondata d'aria fresca.


“Il test di oggi deve essere stato difficile per te” le disse con un caloroso sorriso una donna dai capelli neri, il suo aspetto era maturo e affidabile. “Com'è stato, era semplice?”


Il suo nome era Pergamena, non era solo la strega più anziana dell’Unione delle Streghe, ma era anche una strega molto gentile e con un'esperienza maggiore della sua . Sebbene si conoscessero da un solo giorno, Evelyn era già stata testimone delle attenzioni e le preoccupazioni dell'altra.


"Io ... non lo so" le confessò Evelyn con una punta di frustrazione. "Le altre sono riuscite a mettere in mostra le loro capacità. Eppure, quando è toccato a me, Sua Altezza mi ha solo fatto alcune domande e poi mi ha lasciata andare. È forse ... perché lui pensa che io sia inutile?”


Pergamena si avvicinò a lei, le offrì un bicchiere d'acqua ghiacciata e le disse: "Non c'è nessuna abilità che non ha una funzione, ci sono semplicemente delle abilità che non si sanno ancora usare nel modo giusto. Questo è ciò che Sua Altezza ci ha sempre ripetuto, perciò non devi preoccupartene”.


“Ma…” Evelyn prese il bicchiere, iniziò la frase ma poi si bloccò.


“Sei preoccupata che possa decidere che sei inutile e che per questo motivo essere esclusa?” Pergamena non riuscì a trattenere una risata. "Se fossimo ancora nella vecchia Associazione delle Streghe Alleate sarebbe stato possibile, tuttavia sin da quando siamo arrivate a Città di Confine, non ci sono mai state distinzioni nel modo in cui Sua Altezza Reale tratta noi streghe. Può testimoniartelo anche Colibrì".


La ragazza che in quel momento era immersa nella ricerca di vestiti nel guardaroba annuì in accordo: "E’ proprio così. Per esempio, io, Luna Misteriosa, Lily... ah, e anche la Signorina Nana, di recente non c'è stato nulla che potessimo fare con le nostre abilità, e Sua Altezza ci ha persino incoraggiate a giocare a Gwent per alleviare la nostra noia”.


“Alleviare… la noia?” gli occhi di Evelyn si spalancarono.


“Sì, sembra incredibile, vero? Quando c'è qualcosa da fare, si deve lavorare sodo, ma se non c'è niente da fare, si può giocare liberamente! Almeno questo è quello che mi ha detto” Colibrì fece una pausa “L'unico problema è che ho l'impressione che Sua Altezza non sia imparziale, lui e Anna sono chiaramente amici molto intimi”.


“È ovvio, lei è la prima strega che lui abbia mai conosciuto, quindi i sentimenti che nutrono l'uno per l'altra sono molto profondi” l'interruppe Pergamena dandole un colpetto sulla testa. “Adesso, fai in fretta e prendi i tuoi vestiti puliti, se no non ci sarà molta acqua corrente stasera”. Poi guardò Evelyn e le disse: “Anche tu dovresti venire con noi”.


“Dove stiamo andando?” chiese Evelyn confusa.


“A fare la doccia” rispose Pergamena con un sorriso “In estate non c'è nulla di più piacevole che essere dentro una doccia e lavarsi”.


Quando Evelyn raggiunse le due streghe in bagno, non riuscì a trattenere un'esclamazione di sorpresa: credeva di essere entrata in una vasta prateria. Davanti a lei si ergeva un mare di nuvole e montagne, e grazie a una finestra, sulle pareti si rifletteva il sole calante del tramonto che donava alle nuvole una sfumatura dorata.


“Questo è …”


“Il capolavoro di Soraya” spiegò Pergamena con una risatina, “Non si tratta di un abbellimento pittorico tradizionale, lo capirai quando ti leverai le scarpe”.


Seguendo il suo suggerimento Evelyn si tolse i sandali di legno e li ripose nell'armadietto delle scarpe accanto alla porta. Poi allungò un piede scalzo sul "prato" e comprese immediatamente il significato delle parole di Pergamena. La sensazione che avvertiva sotto i piedi era di leggerezza, le sembrava di camminare sopra a un fitto prato sul quale c'erano diverse gocce d'acqua su ogni stelo d’erba come dopo a una forte pioggia.


Nel frattempo Pergamena si era già tolta i vestiti, aveva sciolto le trecce restando solo con delle code che poi disfece rilasciando i suoi lunghi capelli neri. Una volta finito, Evelyn la vide avanzare verso il muro e girare una chiave inglese. All'improvviso, molteplici zampilli d'acqua furono sprigionati dall'asta sopraelevata e la strega fu completamente inzuppata.


“Cosa ne pensi, non credi che sia utile?”


Colibrì si avvicinò e le mise qualcosa in mano. "Questo è un articolo da bagno sviluppato da Sua Altezza. Non c’è niente di meglio se usato sotto la doccia. Forza, adesso ti faccio vedere come si usa".


…


Quando Evelyn tornò in camera da letto, si sentiva come se tutto il suo corpo fosse diventato più leggero.


Evelyn non aveva mai fatto un bagno tanto confortevole. Il suo corpo era stato completamente ricoperto dalle bolle generate dal sapone profumato, e dopo averle sciacquate via con acqua, quella sensazione di appiccicaticcio che aveva provato su tutto il corpo, era stata immediatamente spazzata via e sostituita da una sensazione di freschezza e pulizia. Dopo essersi messa addosso gli abiti puliti, l'aria calda sembrava essersi rinfrescata, e se sollevava il braccio, riusciva ancora a sentire il profumo delle rose che le era rimasto sulla pelle.


Che ogni giorno nell'Unione delle Streghe sia così?


In qualche modo Evelyn era ancora un po' incredula. Era nata nella parte più esterna di Città del Re, la sua famiglia gestiva un pub. Nonostante la maggior parte dei loro clienti fossero contadini e agricoltori, da sempre uno degli argomenti di discussione più ricorrenti erano le vite dei nobili nella città interna, per questo motivo aveva sentito molte storie mentre gli serviva il vino. C’erano storie che parlavano di vasche da bagno dorate riempite di vino e di vasche ricolme di latte cosparse di petali di rosa... Tuttavia, anche le voci più incredibili non avrebbero mai potuto eguagliare l'esperienza che aveva vissuto quel giorno. O almeno, Evelyn pensava che un bagno nel latte o nel vino non avrebbe mai potuto essere tanto bello quanto quello.


Tenendo in considerazione che il proprietario di quel castello era un vero e proprio Principe, per lui era semplicemente normale si poteva dare per scontato che lui prestasse una particolare attenzione al suo benessere e ai suoi piaceri. Eppure, a lei risultava ovviamente difficile credere che le streghe potessero effettivamente godere dello stesso stile di vita della famiglia reale. Prima di partire per Isola Dormiente, aveva già sperimentato sulla pelle che persino riuscire a mantenere uno stile di vita ordinario poteva essere considerato una speranza stravagante.


"Hai fame?" chiese Pergamena che stava iniziando a rifarsi le trecce dopo essersi asciugata i capelli. "Non manca molto all'ora di cena, quindi ora dovremmo dirigerci verso la sala".


La sala si trovava al primo piano, il lungo tavolo da pranzo in legno era stato imbandito con tutti i tipi di pietanze. Attraverso un calcolo approssimativo, Evelyn stimò che ci fossero sei pentole di carne, zuppa di uova, zuppa di verdure e funghi arrostiti. Nel complesso, non era molto inferiore al banchetto di benvenuto del giorno precedente.


Aspettarono che le altre streghe prendessero il loro posto, poi iniziarono tutti insieme. Non ci volle molto perché si accorgesse che per mangiare il loro cibo, a parte il coltello e la forchetta, alcuni commensali usassero anche un paio di bastoncini di legno. E lo stesso valeva persino per Sua Altezza Reale, anzi, le volte in cui quest'ultimo usava il coltello e la forchetta erano addirittura inferiori rispetto le altre. E il modo in cui muoveva la mano che impugnava i bastoncini di legno sembrava molto flessibile. In quel tavolo non si trovavano nemmeno delle bistecche spesse, polli interi o anatre. Contrariamente al cibo che vedeva comunemente nelle taverne, la bistecca era già stata tagliata in tanti piccoli pezzi, mentre le cosce di cinghiale erano già state disossate, facendo in modo che fosse possibile mangiarlo semplicemente prendendolo.


Non appena la cena finì, il Principe batté improvvisamente le mani e annunciò: "Ho recentemente sviluppato due nuovi oggetti. Voglio venderli a tutti come merce, ma non sono ancora sicuro del loro risultato. Perciò vorrei che voi li provaste in anticipo per poi darmi la vostra opinione”.


“Di che si tratta, qualcosa da mangiare?”


“D'accordo, lo proverò!”


“Anche io, guu!”


Le streghe della Unione delle Streghe esultarono immediatamente approvando quella decisione. Assistendo alla loro reazione, Evelyn si voltò con un'espressione allibita verso Pergamena, tuttavia, vide la strega rivolgerle un sorriso e cominciò a spiegare: "A volte Sua Altezza crea delle cose nuove, come quel sapone profumato che hai usato poco fa, o come il profumo, le bacchette, il gelato... Prima di metterli in produzione, lascia sempre che siamo noi le prime a provarli".


“Ahem” il Principe si schiarì la voce. "Il primo prodotto è un vino, rispetto al tipico sapore dalla birra e del vino, questo nuovo alcolico è molto più dolce e ricco, anche se è più inebriante. Perciò, le streghe minorenni non sono autorizzate a provarlo”.


“Sua Altezza, questo è un pregiudizio!” urlò Fulmine. “Io riesco a bere molto di più dei marinai adulti!”


“Anche se fosse così sarebbe comunque fuori discussione”.


“Oh…” La ragazzina arricciò le labbra, ma Roland rimase irremovibile e ordinò invece ai servitori di versare il liquore bianco alle streghe adulte.


Tre bicchieri furono piazzati davanti a Evelyn. Guardando il contenuto dei scintillanti calici di cristallo, constatò che tutti erano stati riempiti con bevande diverse. In uno c'era un liquido incolore, questa caratteristica lo faceva somigliare all'acqua. Il contenuto dell'altro era bianco come il latte, mentre nell'ultimo calice c'era un vivido liquido arancione. Grazie alla forte illuminazione a candele, Evelyn notò che qualcosa galleggiava nell'ultimo bicchiere, facendolo somigliare ad un vino alla frutta non filtrato.


" C’è un bicchiere di vino bianco mischiato con del succo di mela, un altro di vino bianco mischiato con del latte ed infine uno di vino bianco semplice.” presentò Roland "Potete aggiungere il ghiaccio a seconda del vostro gusto, ricordate però che più ne mettete, più il sapore del liquore sarà diluito".


Poi il Principe sorrise a Evelyn. “Hai passato molto tempo in un pub della capitale, e hai anche l'abilità creare diversi tipi di bevande, spero di sentire una tua opinione su questo nuovo tipo di bevanda”.


Evelyn non riuscì a impedire al suo cuore di danzarle nel petto per qualche istante. Prese il bicchiere con la bevanda arancione, increspò le labbra e bevve un sorso. E proprio come aveva detto Sua Altezza Reale, il sapore del liquore bianco era molto più intenso di quello della birra. In qualche modo le bruciava anche la gola. Sulla punta della lingua aveva provato un sapore amarognolo, che era stato in seguito smorzato dal succo di mela. Infine, sentì l'aroma ricco e dolce del liquore. La successione di quei diversi sapori risuonava nella sua bocca, formando un alcolico eccellente come non aveva mai provati prima.


Il liquore bianco mescolato al latte era un po' più mite, infatti, l'amaro del liquore era quasi completamente coperto. Riusciva a percepire anche altro oltre al latte vaccino. Doveva trattarsi di miele o forse zucchero. Questa dolcezza creava un sapore interamente nuovo insieme al liquore aromatico.


Evelyn si voltò verso il terzo bicchiere, il suo cuore era già pieno di aspettative. Prontamente prese un piccolo sorso, e fu immediatamente investita da una sensazione bollente che le si sparse su tutta la lingua e giù per la gola. Esattamente come aveva previsto, non aveva alcun sapore, solo il puro sapore del liquore. Prima c'era quel caldo rovente, seguito poi dall'amara dolcezza.


“Questi sapori di liquore, sono tutti… indimenticabili” mise giù il bicchiere e prese un respiro profondo: “Sua Altezza Reale, alcuni potrebbero essere incapaci di accettare questo aroma forte e irritante. Però credo che le persone che amano davvero bere il liquore, non saranno in grado di astenersi dall'avere un liquore con un sapore tanto ricco e dolce”.


“Credi sia così?” Roland rise “Ottima notizia, tuttavia in questi bicchieri non ho messo il più forte dei liquori bianchi. Sono sicuro di potere ancora migliorare il sapore dolce e ricco, perciò quando arriverà quel momento, voglio che tu lo proverai ancora per me”.


Uh, che mi abbia scelta per farmi testare per lui i nuovi alcolici? Nonostante Evelyn fosse lievemente confusa, aprì comunque la bocca per rispondere: “Sì, Sua Altezza”.


Quando i bicchieri e i piatti furono portati via, il Principe ordinò ai suoi servitori di portare una pila di scatole che furono sistemate sul lungo tavolo.


“Questa è la mia seconda creazione, ed è anche un piccolo regalo che volevo farvi” fece una pausa “si tratta di uno speciale capo d'abbigliamento”.


Thea


Erialis


Thea: Beh, immagino che in questo capitolo abbiamo una scena nella doccia. Peccato che sembra che Pergamena abbia aperto l’acqua inzuppando Evelyn senza nemmeno avvertirla. Adoro comunque il rapporto che c’è tra le streghe.


Erialis: Oggi è il giorno dell' "Angolo della Saggezza Orientale":  女心と秋の空  (onna gokoro to aki no sora) -"il cuore delle donne, il cielo d’autunno"


[Significato: I sentimenti delle donne cambiano all'improvviso con estrema facilità.
Origine: Deriva dal fatto che come situazioni climatiche cambiano facilmente durante l’autunno, anche i sentimenti delle donne cambiano con altrettanta facilità.
Varianti: Ovviamente c'è anche un'altra variante: 女子の心は猫の目 (onna no kokoro wa neko no me) = i sentimenti delle donne sono come gli occhi di un gatto
(come le pupille di un gatto si dilatano o si restringono velocemente in base alla luce..) E come in Italia c'è anche la versione femminile per l'uomo: 
男心と秋の空 (otoko gokoro to aki no sora) = i sentimenti degli uomini, cielo d’autunno. Non se a qualcuno di voi è mai capitato di sentire dai vecchi la frase: " Chi dice donna dice guai, chi dice uomo peggio che mai ". Insomma i proverbi sessisti esistono anche in Oriente 












                                



