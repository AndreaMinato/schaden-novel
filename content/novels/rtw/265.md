---
weight: 265
title: Capitolo 265- L’ultimo nemico
pubDate: 2025-08-07T11:37:50.956Z
tags:
    - rtw
---


Timothy entrò nella stanza circolare del Signore di Porto delle Acque Chiare, situata in cima alla torre.


A differenza delle torri comunemente osservate negli altri castelli, questa torre era sia più alta che più stretta. Oltre ad usarla per occuparsi dell’amministrazione o per osservare l’esterno, temeva che fosse impossibile perfino raggrupparvi tutti i suoi ministri del governo per tenere una riunione del consiglio.


Non era stata spostata nessuna suppellettile presente nella stanza, come se il proprietario se ne fosse andato per poi ritornare presto. Davanti all’ingresso vi era un tavolo quadrato e rossastro in cui erano disposti dei libri in maniera accurata ed ordinata. E al centro vi erano parecchi manoscritti incompiuti ed una penna d’oca inserita in una boccetta d’inchiostro, come se stesse aspettando l’arrivo di qualcuno che potesse completare i documenti.


Facendo un passo alla volta, Timothy si incamminò verso il tavolo e si sedette nell’ampia sedia. Il sedile era coperto da una stuoia fresca composta da stecche di bamboo, che era l’ideale per alleggerire la calura degli ultimi mesi estivi. Un secchio d’acqua era stato posizionato affianco alla sedia, evidentemente veniva usato per contenere il ghiaccio che serviva anche a dissipare il calore della stanza e ridurre la temperatura. Tuttavia, oggi il tempo era un po’ tetro, il mare era attraversato da nuvole scure che abbassavano la temperatura e rendevano la camera meno calda e afosa.


Timothy si sporse in avanti, avvicinò la faccia alla superficie del tavolo e l’odorò con delicatezza, riempiendosi le narici di una fragranza leggera e dolce che era quella preferita da Garcia, ovvero girasole verde-bluastro. Veniva prodotto nella Catena Montuosa del Vento Gelido e, rispetto alla rosa rugosa (1) e al rosmarino (2), sprigionava una sensazione più particolare e rinfrescante come se al suo interno contenesse anche del ghiaccio del nord.


Solo dopo che usiamo qualcosa per molto tempo, quel qualcosa si impregna del nostro odore. Sicuramente a sua sorella piaceva sedersi in quella sedia, le sue mani su quel tavolo, impegnate a scrivere un decreto o ad ascoltare un rapporto.


Pensandoci, Timothy non poté fare altro che ridere.


“Ahah… ah… ahah… ahahahah ---‘’. Alla fine, Timothy si appoggiò semplicemente al retro della sedia, sollevò il capo ed iniziò a ridere a squarciagola.


Finalmente aveva vinto!


Garcia aveva abbandonato Porto delle Acque Chiare e il Territorio Meridionale, il che equivaleva al rinunciare al trono di Graycastle.


Dopo aver ricevuto la notizia sul fatto che la Flotta dei Vessilli Neri stava navigando verso nord, aveva immediatamente radunato le truppe sotto il suo comando e guidato più di 5000 schiavi, ratti e criminali verso il confine meridionale ed attaccato la tana di Garcia a Porto delle Acque Chiare. L’unica resistenza che aveva incontrato era costituita dai Sabbipodi provenienti dall’estremo sud. Timothy non sapeva che tipo di patto avessero stretto, ma lo avevano attaccato uno dopo l’altro senza temere per la propria vita. Peraltro, la cosa più fastidiosa era che erano anche in possesso della Pillola Berserker.


La battaglia si era protratta per meno di un mese, ma sfruttando la sua superiorità numerica e distruggendo ripetutamente il contrattacco dei suoi nemici, Timothy era riuscito lentamente e deteriorare la linea difensiva dei Sabbipodi. Quasi 3000 dei suoi erano morti in questa guerra di logoramento (3), e se i suoi uomini non avessero ricevuto il supporto delle pillole probabilmente il suo gruppo non avrebbe avuto il coraggio di mettere nemmeno un piede nel campo di battaglia. Per non parlare poi di combattere qui contro i fieri e crudeli Sabbipodi che avrebbero lottato sino alla morte.


La battaglia si concluse con lui che passava sopra i cadaveri per entrare nella Torre del Signore di Porto delle Acque Chiare.


Il titolo di “Regina di Acque Chiare” era storia vecchia, il Sud di Graycastle era finalmente tornato sotto il suo controllo.


“Vostra Maestà?”. Il Cavaliere che faceva la guardia all’esterno, probabilmente attirato da quella risata spensierata, aprì la porta ed entrò nella stanza.


“Va tutto bene” rispose Timothy alzandosi. Indicò il cavaliere e poi sé stesso, gli ordinò di seguirlo per poi attraversare una porta laterale che conduceva al balcone.


Venne immediatamente colpito dalla brezza marina leggermente salata che fece svolazzare la sua toga. Sembrava avvicinarsi una tempesta, considerate le nuvole scure sovrastanti che diventavano sempre più dense.


“Che sfortuna” pensò Timothy, “Avevo intenzione di veder cadere in preda alla fiamme il porto, i moli e la Torre del Signore della mia terza sorella, ma a quanto pare sarà impossibile”.


Negli ultimi sei mesi era stato costantemente nel campo di battaglia al fianco dei suoi soldati, raramente c’era stato un mese in cui era rimasto a Città del Re. Aveva affidato al suo Primo Ministro Imperiale la cura delle questioni governative – nonostante Marquis Wyke (4) sembrasse essere molto fedele, l’essere leale non era sintomo di essere in grado di chiudere le porte e resistere alla tentazione, Gerald Wimbledon ne era l’esempio calzante.


Doveva tornare a Città del Re il prima possibile per stabilizzare i disordini politici che si stavano verificando. La pioggia a Sud sarebbe andata avanti per parecchi giorni, giorni che non poteva sprecare aspettando lì.


“Domani mattina presto tornerò a Città del Re” dichiarò Timothy mentre apriva la bocca, “Tutti i cavalieri e i mercenari, ad eccezione delle mie guardie personali e i Cavalieri di Città del Re, saranno sotto il tuo controllo. Ser Ed Hawes, ti prego di prendere il mio posto nella difesa del Confine Meridionale. Non devi permettere ai Sabbipodi di mettere nemmeno un piede all’interno dei confini di Graycastle”.


“Voi… mi lascerete restare qui?” chiese sorpreso il giovane Cavaliere della Famiglia Hawes, proveniente dal nord. “Ma mi piacerebbe continuare a combattere al vostro fianco, Vostra Maestà. Io –‘’.


“Cavaliere, anche difendendo la zona di confine combatterai per me” lo interruppe Timothy, “Ascolta, ci sono ancora molte cose che devi fare e io devo lasciare il Territorio Meridionale nelle mani di persone competenti e leali che riescano a fronteggiare le conseguenze”.


“Ma…”, Ed era ancora un po’ esitante.


“So cosa ti preoccupa”, il nuovo Re sorrise in maniera comprensiva e gli diede una pacca sulle spalle. “Posso assicurarti che non rimarrai qui per sempre. Quando la faccenda di Porto delle Acque Chiare sarà finita, ti richiamerò immediatamente a Città del Re. Dopo tutto, Graycastle non si è ancora unificato, devo ancora riprendermi il Territorio Occidentale. E per questo, avrò bisogno anche di più Cavalieri che possano sfondare le linee nemiche. Perciò come potrei dimenticarti qui?”.


Ascoltando quelle parole rassicuranti, il giovanotto guardò con sguardo scintillante ad ammirato, si inginocchiò e disse: “Come desiderate, Vostra Maestà!”.


“Alzati” disse Timothy, mentre annuiva soddisfatto. “Ci sono tre cose che devi fare dopo. Primo, devi prendere in custodia tutti gli abitanti rimasti di Porto delle Acque Chiare e scortarli a Città del Re”.


“Non desiderate impiccare quei traditori?” chiese il Cavaliere, sorpreso.


“No, non possono essere considerati dei veri traditori. Se si fossero davvero schiarati dalla parte di Garcia, se ne sarebbero andati già da tempo con la Flotta dei Vessilli Neri. Se uccidessi queste persone, le darei solo più soddisfazione”. “Tuttavia, l’influenza della mia terza sorella va davvero oltre le mie aspettative, più di 10.000 abitanti di Porto delle Acque Chiare, più gli schiavi prigionieri provenienti da Città dell’Aquila, di fatto solo 400 persone non hanno voluto andar via con lei. Se non fosse stato per la resistenza dei Sabbipodi, non ci sarebbe stata alcuna differenza tra il Porto delle Acque Chiare ed una città abbandonata”.


“Sua Maestà è magnanimo!”.


“La seconda cosa che devi fare è bruciare tutti i moli, i cantieri navali e la Torre del Signore. Voglio che tutti, al Sud, vedano che Garcia, la Regina di Acque Chiare, ha cessato di esistere. Anche se tornasse indietro, troverebbe solamente delle macerie ad attenderla”.


“Sì” concordò il Cavaliere.


“L’ultima cosa che ti chiedo è radunare tutti i rifugiati per me”. Timothy diede uno sguardo all’orizzonte sul mare, poi disse con calma: “Inoltre anche i senzatetto, i ratti, i banditi e persino i Sabbipodi potranno essere accolti. Dalla battaglia di Città dell’Aquila ad oggi, il conflitto nel Territorio Meridionale non è mai stato messo a tacere, di conseguenza dovresti riuscire a trovare un vasto numero di rifugiati vivere nei villaggi e nelle città limitrofe. Non importa quali metodi userai per radunarli, prima dell’inizio della guerra contro l’Occidente dovrai procurarmi almeno 5000 uomini”.


La fuga di Garcia provava che la sua strategia era corretta, come sovrano di più della metà della popolazione di Graycastle, avrebbe dovuto usarli per combattere contro i ribelli – in circostanze normali, con un team di 100 Cavalieri alla guida di un esercito composto da diverse migliaia di plebei, i Cavalieri di solito non avrebbero nemmeno dovuto partecipare allo scontro. La loro unica responsabilità sarebbe stata quella di distribuire le pillole e prendere il comando della battaglia. Di fronte ai nemici, che avessero avuto un vantaggio numerico elevato, finché avessero attaccato incessantemente, il nemico non sarebbero stato capace di resistere. Se Garcia avesse dimostrato una ferrea volontà e deciso di difendere Porto delle Acque Chiare fino alla morte invece di ritirarsi, sarebbe stata destinata ad essere inghiottita dalla gente impazzita a causa delle pillole.


Adesso gli era rimasto un solo nemico, Roland Wimbledon nel Territorio Occidentale.






Haru






Erialis In primis vorrei ricordarvi che se volete leggere un capitolo in più basta https://www.paypal.me/erialis donare. Iniziamo ora con le note mettetevi comodi è lunga ahah   In primis parliamo dihttps://it.wikipedia.org/wiki/Rosa_rugosa  rosa rugosa (1)  una specie selvatica di rosa molto resistente e adatta a formare siepi e in genere è caratterizzata da un fiore rosa che attira gli insetti.  Dopo la fioritura appaiono dei frutti a forma di bacca i "cinorrodi" molto apprezzati dagli uccelli. Queste bacche possono essere mangiate crude, ma è meglio lavorarle creando delle confetture ricche di vitamina C.  (2) Il https://it.wikipedia.org/wiki/Rosmarinus_officinalis rosmarino è ovviamente uno dei classici aromi della nostra tradizione culinaria, ma https://www.ortodacoltivare.it/aromatiche/rosmarino.html anticamente veniva usato come medicinale e ancora oggi ha i suoi https://www.macrolibrarsi.it/speciali/i-benefici-terapeutici-del-rosmarino.php benefici terapeutici.  La terza nota (3) parla di guerra di logoramento sicuramente ne avete sentito parlare nei libri di storia la prima menzione riportata sui testi scolastici è la seconda guerra punica  nel 217 a.C immagino però che anche prima esistesse ma non ne abbiamo notizie.  La quarta nota è di carattere interno chi è Marquis Wyke? In realtà lo abbiamo incontrato nel https://novelleleggere.com/2018/01/23/capitolo-72-corte-re/ capitolo 72 ma lì veniva chiamato Marquis Vic. Sono la stessa persona perché la carica è la stessa. Se mi chiedete come mai questo cambiamento non ne abbiamo idea non dipende da noi ahahaha. Ma come sempre cerchiamo di non farci sfuggire niente. Evviva il Rosmarinooo!!!         
                                



