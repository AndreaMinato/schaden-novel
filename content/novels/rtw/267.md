---
weight: 267
title: Capitolo 267- L’epilogo inevitabile
pubDate: 2025-08-07T11:37:50.956Z
tags:
    - rtw
---






Dopo avere attraversato gli oscuri corridoi ed essere salito sulla gabbia sospesa che lo lasciò nella gigantesca caverna nel profondo sottosuolo, Mayne raggiunse ancora una volta il Tempio Centrale Segreto.


Sua Santità O'Brien era già lì ad aspettarlo alla porta.


Mayne pensò che Sua Santità fosse invecchiato rispetto all'ultima volta che l'aveva visto. Le rughe si estendevano come la tela di un ragno dai lati dei suoi occhi infossati alle guance. Tuttavia, il suo sorriso era rimasto dolce e pieno di preoccupazione. Mayne non riuscì a impedire che i suoi occhi si inumidissero a quella vista. Non ci volle molto perché cadesse in ginocchio.


"Sua Santità, noi..."


"Alzati, figlio mio". La voce del papa era calma e gentile. "Ho sentito che avete avuto delle difficoltà. Seguimi nella sala, ne parleremo lì".


Non era il Giorno della Conversione, quindi in quel momento le pareti della sala non erano ornate da tante candele che la facevano sembrare un cielo stellato. Al contrario, solo qualche candela era stata accesa agli angoli. Il Papa ritornò nella sedia del Signore, sospirò sollevato non appena si sedette, poi disse: "Adesso, racconta. Cosa è successo fuori?"


Mayne capiva molto bene l’enormità delle responsabilità di cui Sua Santità O'Brien si faceva carico. Era perfettamente in grado di scoprire quello che succedeva fuori dalla Città Santa, tuttavia, non aveva semplicemente il tempo di preoccuparsi di quel tipo di questioni superficiali. Per questo motivo aveva eletto i tre arcivescovi, e il loro compito sarebbe stato quello di gestire tutte le questioni religiose. Avrebbero dovuto assicurarsi di evitare, per quanto possibile, di disturbare Sua Santità con le loro faccende, ma l’attuale situazione problematica era qualcosa che non poteva risolvere da solo.


Tutto d’un fiato iniziò a narrare gli eventi che si erano susseguiti, una notizia dopo l’altra, dall’inizio alla fine.


"Heather è morta..." Dopo avere ascoltato tutto, O'Brien rimase assorto in un lungo silenzio, infine emise un pesante sospiro prima di dire: "Era una ragazza con un senso dell’osservazione molto acuto ed era sia intelligente che devota. L'ho vista crescere…"


"Sua Santità, per favore, non trattenga il suo dolore".


"Quest'omicidio deve essere punito" disse il Papa facendo un cenno. "Qual è la situazione attuale, Garcia e il Regno Wolfheart hanno formato un'alleanza? Il nuovo  veleno non ha avuto effetto?"


"Aveva funzionato quando abbiamo attaccato Castello Dente Spezzato. Tutti i soldati che lo difendevano sono morti in un mese e l’Armata dei Giudizio ha marciato sulla città, c'erano a malapena dei superstiti nell'area residenziale. Tuttavia, sembra che non abbia funzionato per la Città Wolfheart. La resistenza del nemico al momento è ancora forte" riferì Mayne.


“Hai commesso due errori” iniziò a spiegare lentamente il Papa: “La malattia causata dal veleno porta alla morte tra i sette e i dieci giorni. Avreste dovuto sfruttare il vantaggio della comparsa della malattia per attaccare, poi avreste dovuto fornire tempestivamente delle cure mediche agli abitanti della città. Questo avrebbe significativamente ridotto la loro ostilità. Non dimenticare che a noi servono soprattutto le persone, non delle città fantasma”.


"Il secondo errore è stato aspettare un mese prima di attaccare. Facendo così, avete ridotto al minimo le nostre perdite, ma allo stesso tempo avete dato abbastanza tempo al nemico per rispondere il che li ha resi in grado di trovare una cura. Il nuovo veleno deriva dalla magia che trasforma le bestie demoniache. Se ci basiamo su ciò che è stato registrato su 'Corpus di Magia', ci sono più di 70 tipi di abilità magiche che avrebbero potuto bloccare la diffusione delle infezioni, e anche 30 tipi che possono sterminarle. Alla fine, non sarebbe affatto sorprendente che in quella città ci fosse una strega con una simile abilità considerando che ci sono decine di migliaia di persone".


"Intende, che stanno collaborando con delle streghe..."


“Alla fine, se si sta affrontando una tragedia ed è questione di vita o di morte, a chi importerebbe se le streghe sono le serve del diavolo o meno” mormorò il Papa.


“Non importa che quelle streghe si siano fatte avanti per curare le persone da sole o se sono state smascherate e obbligate da qualcuno a curare la malattia. Nessuno dei due casi è favorevole per la Chiesa. Se sono davvero riuscite a fermare l’impeto del nostro attacco, è inevitabile che la reputazione delle streghe subisca dei cambiamenti drastici. Fino al punto in cui… potrebbero essere viste come delle eroine”


"È stata tutta colpa mia" disse Mayne, abbassando la testa.


"Certamente è stato un errore, ma non uno molto grave. Dopotutto, il motivo per cui hai adottato una simile tattica era di minimizzare le perdite dell'Armata del Giudizio e dell'Armata della punizione divina" O'Brien diede un colpetto sulla spalla di Mayne con il suo scettro. "Ed è anche un'opportunità per noi, infatti, la Principessa Garcia di Graycastle e il Re di Wolfheart adesso stanno lavorando insieme".


"Op…opportunità?" chiese l'arcivescovo esterrefatto.


"Proprio così, un'opportunità per prenderli tutti in un colpo solo" O'Brien si alzò, poi si rivolse a Mayne "Seguimi".


Seguito dalle guardie, Mayne andò dietro al Papa. Uscirono dal Tempio Centrale Segreto e si addentrarono lentamente nella profondità della grotta. I raggi di luce tetra che arrivavano dall’immensa pietra della vendetta divina illuminavano il cammino sotto i loro piedi. Tuttavia, quella luce cominciò gradualmente a sparire fino quando Mayne non riuscì a impedirsi di guardarsi alle spalle, scoprì che il Tempio Centrale Segreto e la pietra della vendetta divina erano già lontani. A quel punto le guardie accesero le torce per evitare che qualcuno inciampasse sui detriti nel terreno.


"Dove... stiamo andando?"


"Siamo qui adesso, figliolo" Sua Santità O'Brien fermò i suoi passi e respirò pesantemente. "Oh, beh, sono molto vecchio. Percorrere una così breve distanza può stancarmi molto adesso..."


Una guardia si avvicinò per sostenerlo e disse: “Sua Santità, mi permetta di portarla".


"No, non sarà necessario. Con un po' di riposo starò meglio" dopodiché O'Brien restò fermo lì per un momento a cercare di riprendere fiato e poi ordinò: "Accendete i bracieri".


Fu in quel momento che l'arcivescovo si accorse che c’erano diverse alte torri lungo la strada di pietra. Tuttavia, a meno che le guardie non ci fossero passate accanto con le loro torce, sarebbe stato difficile che una persona normale notasse quelle torri metalliche nascoste nell'oscurità. La guardia salì le scale e accese il braciere a olio in cima. Immediatamente generò delle abbaglianti fiamme. All'inizio Mayne dovette strizzare gli occhi per adattarsi al cambiamento nella luce e poi guardò avanti.


Nella tremolante luce delle fiamme, una grande tela impolverata apparve di fronte a tutti, era alta e gonfia e apparentemente ricopriva qualcosa di grosso.


"Avevo in programma di aspettare altri due anni prima di prenderlo e servircene per resistere contro i violenti attacchi delle bestie demoniache che continuano a rafforzarsi, per questo, tuttavia, sembra proprio che la data della sua comparsa sia stata appena anticipata” O'Brien face un cenno con la mano. "Togliete il telo".


"Questo è.." quando il telo cadde, Mayne non riuscì a credere ai suoi occhi. Davanti a lui c'era un enorme e fiero carro di ferro a quattro ruote. Non aveva nemmeno l'aspetto di una normale carrozza. Piuttosto, aveva una feroce rampa metallica a forma di corno, la struttura era fatta di ossa di bestia e le aree tra i telai erano state chiuse con scudi di osso spinato, con una dimensione da tre a quattro grandi porte.


C'erano due pali di ferro perfettamente dritti dalle estremità appuntite, uno a sinistra e uno a destra. Andavano oltre le aperture dello scudo ed erano protesi in avanti, come se fossero pronti a sparare frecce. Inoltre, un'altra dozzina di questi pali metallici spuntavano da entrambi i lati della carrozza di ferro. Ciascuno di essi aveva una dimensione pari a quella della sua coscia, ed emanavano una lucentezza scura e metallica che brillava sotto la luce del braciere.


"In 'Corpus di Magia' viene chiamato la Bestia d'Assedio". Il Papa si avvicinò al carro in ferro e ne accarezzò le robuste sbarre. "La magia è ciò che lo controlla. È necessario il potere di tre o quattro streghe che lavorano insieme per farlo funzionare correttamente. Il raggio di tiro di Bestia d'Assedio è molto più ampio di quello di una catapulta o una balista. In generale, è difficile che le mura della città resistano ai colpi delle sue frecce di ferro, e le navi realizzate da dei tronchi giganti saranno fragili come un pezzo di carta di fronte al suo attacco. Non importa se si tratta della distruzione delle mura di Città Wolfheart o di impedire alla Flotta dei Vessilli Neri di avanzare ulteriormente, entrambi i compiti sarebbero completati efficientemente grazie a quest’arma".


" È ... un'arma che è stata creata dal Tempio Centrale Segreto?"


"No" O'Brien scosse la testa. "A questo punto avresti già dovuto capirlo. Proviene dai nostri nemici, i demoni all'inferno. Questo è il motivo per cui la Chiesa lo nasconde nelle profondità di questa caverna. Quando lo userai, fai del tuo meglio per nascondere la sua posizione esatta e non lasciare che i civili lo vedano".


"Ho capito" rispose Mayne abbassando la testa.


Come è possibile che le streghe riescono a manipolare le armi dei demoni? I demoni hanno dei poteri magici? Al posto di porre quelle domande, Mayne respinse i suoi sospetti. Ovviamente, sapeva che non era autorizzato a saperlo almeno finché non fosse diventato il nuovo Papa.


"Inoltre, per evitare che Garcia e il Re Wolfheart riescano a scappare di nuovo, manderò due streghe pure ad assistervi durante la battaglia” comincio il Papa.  “Nessuno può scappare dalle loro grinfie... Vai pure, porta qui il sangue di quei blasfemi per il bene della cena di addio di Heather".


Il Supremo Pontefice manderà le sue Streghe Pure! Mayne era rimasto di sasso. Le streghe che erano state allevate e a cui la Chiesa aveva permesso di sopravvivere venivano chiamate Pure. Tuttavia, per essere una delle subordinate di Sua Santità, solo le più potenti tra le dieci mila selezionate venivano scelte. Ad esempio, quelle che possedevano delle abilità che non erano nemmeno registrate nel "Corpus di Magia". Paragonarle alle truppe sotto il controllo di Heather, Tayfun, e lui stesso, sarebbe stato come paragonare il cielo e la terra! Adesso che Sua Santità aveva detto che i loro nemici non sarebbero stati in grado di scappare, la fine di quei due era solo un epilogo inevitabile.


"Come desidera, Sua Santità" disse Mayne emozionato.




Thea 


Erialis


Erialis: Ahaha non vedo l'ora di vedere Roland che li prende a pedate spero che il papa non muoia prima della fine, mumble magari è uno dei boss di livello. 


Thea: Non so voi, ma io non vedo l’ora di vedere di vedere le streghe del Papa e quel coso in azione… sì, dopo 267 ormai siamo tutti un po’ Roland nel cuore. 
                                


                                



