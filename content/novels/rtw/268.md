---
weight: 2680
title: Capitolo 268- Prima sessione plenaria (Parte Ⅰ)
pubDate: 2025-08-07T11:37:50.957Z
tags:
    - rtw
---










Roland convocò la prima sessione plenaria degli alti funzionari di Città di Confine nella sala ricevimenti del castello.


Rispetto a quando la sessione era stata tenuta con Barov e i suoi 10 assistenti, ed era una pura formalità, il comune di quei giorni si era espanso fino a diventare un gruppo che contava circa 100 dipendenti. Tale gruppo includeva nobili, cavalieri che si erano arresi, scudieri e anche gente del posto che aveva completato l'istruzione elementare e ricevuto il proprio diploma.


Grazie all'aumento della popolazione, era stato possibile istituire, l’uno dopo l'altro, più dipartimenti nel Comune, fino a raggiungere una dimensione che soddisfaceva i desideri del Principe. Non era più come prima quando doveva fare tutto da solo. Al momento, se doveva implementare una politica semplice o un programma, fino a quando spiegava loro il concetto, il nuovo Comune era in grado di affidarlo al dipartimento competente e riuscire a completare il compito. Questo cambiamento lo riempiva di un senso di appagamento.


Gli alti funzionari che partecipavano a quest'alto incontro erano i capi dei vari dipartimenti, tra loro c'era: il ministro dell'Agricoltura, Sirius Daly; il ministro della Pubblica Istruzione, Pergamena; il ministro temporaneo dell'Industria Chimica, Kyle Sichi (temporaneo); il ministro della Costruzione, Karl Van Bate; il comandante dell'esercito, Ascia d’Acciaio e il Primo Ministro del Comune, Barov Mons. Il Ministero dell'Industria era sotto diretta supervisione di Roland, del resto, nessun altro eccetto lui conosceva l'industrializzazione meglio di lui.


Un secchio di acqua ghiacciata era stato sistemato accanto a ciascun partecipante, Candela aveva incantato i cubetti di ghiaccio, la magia li avrebbe mantenuti ghiacciati nell'acqua per quasi tutta la mattinata. Nonostante il sole stesse ancora brillando fieramente all'esterno, la sala del castello manteneva comunque una temperatura fresca.


"Bene, iniziamo col sentire il resoconto di ogni dipartimento sul suo recente lavoro". Roland prese la brocca dal secchio d'acqua ghiacciata per versarsi un bicchiere di acqua fredda. "Iniziamo dal Ministero dell'Agricoltura”.


“Sì Sua Altezza." Sirius si alzò e si inchinò. Srotolò una pergamena che era stata preparata in anticipo e cominciò il resoconto: "Il ministero dell'agricoltura ha raccolto circa 17.000 Hu (1) di cereali, questa quantità è sufficiente a soddisfare il fabbisogno di cereali della città fino all’ultimo mese estivo dell'anno prossimo. Inoltre, secondo la Sua richiesta, ci siamo anche offerti di acquistare il grano in eccesso al prezzo di mercato dai servi della gleba. Tuttavia, la quantità raccolta è molto inferiore rispetto quella ottenuta, ammonta solo a 4.500 Hu".


La cosiddetta "hu" era un'unità di misura, comunemente utilizzata durante i tempi antichi, che serviva a pesare il grano. Lo strumento di misura era un ampio cesto in bambù sottile. Perciò, nonostante avesse sentito le cifre, non aveva ancora capito in che cosa avrebbe dovuto convertirle, se in chilogrammi o in litri. Fortunatamente, quella non era la parte più importante del discorso, ma il fatto che avessero abbastanza cibo per sfamare tutti i cittadini.


La parte problematica però si presentava nella parte non detta, se il Ministero dell'Agricoltura era riuscito a ricomprare i 7/10, significava che i servi ne possedevano ancora 3/10 che potevano rivendere per conto loro ed in totale si trattava di 7000 hu. Tuttavia, quella quantità era di gran lunga superiore rispetto quella di grano necessaria come scorta alimentare e alla semenza dell'anno successivo. In altre parole, alcuni servi non avevano rivenduto il restante 30% del cibo al comune e invece hanno scelto di accumularlo in capannoni di legno.


Sebbene avesse già previsto una situazione simile, vederlo accadere nella realtà, lo fece comunque sospirare lievemente. Era palese che volessero accumulare il grano e che volevano approfittare della situazione e rivenderlo in seguito, per esempio, se a Città di Confine si fosse verificata una carenza di cibo, o fosse stata colpita da un disastro naturale. In quei casi sarebbero stati in grado di rivendere l'alimento ad un prezzo molto più alto rispetto quello di mercato. Sarebbero potuti arrivare persino a rincaro di dieci volte il prezzo originale.


Questo era anche uno dei motivi per cui Roland aveva stabilito che il Comune avrebbe mantenuto il monopolio sulla vendita del grano ed era anche il motivo per cui l'acquirente doveva prima mostrare la sua carta d'identità. L'operazione del grano era direttamente collegata alla stabilità di Città di Confine. Se non fossero riusciti a creare un'eccedenza durante i primi tempi e la vendita non fosse stata sottoposta a delle restrizioni, molto probabilmente, gli speculatori sarebbero stati spinti ad acquisire e ad accumulare il bene, aumentando artificiosamente il prezzo del cibo. Tuttavia, utilizzando un sistema di vendita limitato e vendendo solo a persone in possesso di un documento d'identità e fermando allo stesso tempo gli altri canali di vendita, Roland era in grado di mantenere stabile il prezzo del cibo.


"Altezza, perché non costringe i servi a rivendere il loro grano?" chiese Sirius perplesso. "Comunque la si veda, la legge non li autorizza a darlo ad altre persone".


"Perché il grano appartiene a loro, quindi come scelgono di gestirlo è una loro scelta" rispose Roland. "Non ho mai emanato una legge che impedisse ai servi della gleba di conservare il loro cibo. Puoi anche intenderla come: 'finché non è proibito, è permesso'”.


Sirius apparve lievemente confuso dalla spiegazione del Principe, apparentemente non capiva come avrebbe dovuto interpretare quella sua frase. E non era l'unico perplesso, anche la maggior parte dei presenti presentava un'identica espressione accigliata. L'unica eccezione era Barov, la cui espressione era al momento pensierosa.


"C'è qualcos'altro da riferire?" Roland bevve un sorso d'acqua ghiacciata. Solo con il tempo sarebbero riusciti a comprendere il concetto di enfatizzare le regole e le procedure. In altre parole, nel momento in cui fossero stati in grado di comprenderlo, avrebbero potuto essere considerati una nuova generazione di funzionari qualificati. Naturalmente, questa situazione avrebbe facilmente potuto causare un altro estremo, ad esempio l'emergere della burocrazia. Tuttavia, quest’ultima era sempre meglio della confusione, del disordine e delle persone che agivano senza alcuno scrupolo.


"Uh ... sì" Sirius Daly rialzò la testa. "Adesso che la mietitura dei campi è terminata, non so come organizzare il piano di recupero e aratura del prossimo anno”.


"No, i servi della gleba possono coltivare all'infinito le loro terre, quindi continueremo a piantare il grano il prossimo anno" Roland scosse la mano. "Quelle pile di letame ai lati dei terreni sono state messe lì per fertilizzare la terra. Nei prossimi giorni, inizierai a insegnare ai servi come spalarlo nei campi e integrarlo totalmente al terreno, poi a ripulirlo e far posto a nuove pile di escrementi". Grazie all'alta temperatura e il clima umido estivo, ci sarebbero voluti solo due mesi perché diventasse un compost ben decomposto, al contrario, di norma durante l'inverno ci sarebbero voluti quattro mesi. Quindi, all'inizio della primavera del prossimo anno, non solo la qualità del suolo sarà stata migliorata dalla prima applicazione di compost, ma Roland avrebbe preparato anche una seconda serie di compost da usare come fertilizzante di base. Ed era per questo motivo, non era necessario un piano di recupero.


Non si trattava di fertilizzanti di alta qualità, tuttavia l'utilizzo di escrementi animali e umani come fertilizzanti era già un grande passo avanti per l'agricoltura.


"Va bene, se questo è quello che desidera" il giovane si toccò la testa, "Inoltre ... Altezza, temo che con una così grande quantità di grano, solo su uno o due macine di pietra non saranno sufficienti. Quindi, voglio fare domanda per la costruzione di un mulino vicino al Fiume Acqua Rossa, preferibilmente uno a vapore".


"È un'ottima idea" fu d'accordo Roland. Questo era un punto di svolta: finalmente, c'era qualcuno oltre a lui che voleva provare e usare il nuovo potere. "Per prima cosa dovrai informare Barov del tuo progetto, e una volta ottenuto il finanziamento, dovrai stabilire un piano dettagliato insieme al Ministero delle Costruzioni".


"Ho capito, Altezza" disse Sirius, "l'ultimo punto riguarda la promozione dei servi della gleba a persone libere. Allo stato attuale, cinquecentosedici persone hanno ottenuto la qualifica per la liberazione. Poiché la quantità di grano è stata divisa e trasferita sul posto, nessuno ha sollevato obiezioni. Ho già riportato l'elenco al Signor Barov" Sirius si alzò e fece un altro inchino "Questo conclude il mio rapporto".


"Ben fatto" Roland applaudì due volte per mostrare il suo sostegno. Sembrava che il giovane ex cavaliere della Famiglia Wolf non si fosse solo adattato alla sua nuova vita a Città di Confine, ma che avesse anche appreso i modi del Comune. Roland credeva che la storia di Sirius poteva essere trasformata in un eccellente propaganda dopo un po’ di abbellimenti e in questo modo in futuro avrebbe potuto dare un piccolo aiuto nell’attirare nobili o cavalieri dalla fortezza di Longosong.


La seconda a fare rapporto fu Pergamena. Aveva legato i suoi lunghi capelli sulla nuca e indossava una camicetta bianca che era stata pulita e stirata, a questa aveva abbinato una lunga e semplice gonna nera senza decorazioni. Quest'abbigliamento le dava un'aria matura e capace. A guardarla oggi, gli era difficile credere che un anno e mezzo prima, era ancora una strega che viveva in esilio per nascondersi dalla Chiesa.


"Al momento, ci sono due gruppi di persone che stanno completando i corsi d'istruzione di base. In tutto sono ottantacinque persone. La maggior parte di loro ha studiato in precedenza alla scuola gestita dal Signor Karl". Grazie al suo potere che le garantiva una memoria eccezionale, Pergamena non aveva bisogno di preparare i dati per il rapporto in anticipo, quella particolarità rendeva Roland molto invidioso. "Quarantasei di loro hanno scelto di andare a lavorare al Comune, ventuno hanno deciso di andare alla fabbrica di biciclette, tredici persone hanno deciso di unirsi al Primo Esercito" si fermò un attimo e poi continuò. "Ci sono anche cinque candidati per un posto nel laboratorio chimico".


Cinque persone? Roland non poté evitare di lanciare uno sguardo a Kyle Sichi, così facendo constatò chiaramente che l'altro non sembrava affatto avere un bell’aspetto. Apparentemente la propaganda della Premiazione e Cerimonia d'Onore ha funzionato molto meno di quanto mi aspettassi. Temo che alcune parti dei tre laboratori che abbiamo recente costruito, dovranno rimanere inutilizzate nel prossimo futuro.


Per fortuna il tasso di impiego è quantomeno al cento per cento, pensò Roland cercando di confortarsi.




Thea


Ahha lo so vi state chiedendo cosa sono questi Hu (1) hanno messo in difficoltà anche me all'inizio ma chissà come si pronunciano, comunque siano sono semplicemente un tipo di lunghezza. Il fattore di scala è: 3.3333333333333E-7


La Cina ha avuto un suo sistema di pesi e misure per migliaia di anni fin dalla prima dinastia Zhou ed è sempre stato molto complesso. Le unità di misure furono però standardizzate e decimate sotto l'imperatore Qin Shihuangdi. A quel punto ogni unità di lunghezza era dieci volte più grande della precedente tranne un paio di http://www.chinasage.info/measures.htm eccezioni.


gě 合
= 10 sháo "ch_shao_spoon-54" 勺
(0.1 sheng)




1 shēng 升
= 10 gě "ch_he_to_close-55" 合
Cambiato per essere uguale a 1 litro o 0,22 galloni




1 giorno "ch_dou_decaliter-56" 斗
= 10 shēng 升
(10 sheng)




1 dàn "ch_shi_rock-57" 石
= 10 dǒu "ch_dou_decaliter-58" 斗
(100 sheng)




Inoltre: 1 hú 斛 = 5 dǒu "ch_dou_decaliter-59" 斗


Per chi fosse interessato basta andare a questo link https://www.convert-me.com/en/convert/weight/chu.html?u=chu&amp;v=1 





