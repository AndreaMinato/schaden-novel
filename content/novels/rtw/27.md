---
weight: 270
title: Capitolo 27- Una chiacchierata amichevole
pubDate: 2025-08-07T11:37:50.873Z
tags:
    - rtw
---


Giorno dopo giorno, il tempo si faceva sempre più freddo e ogni giorno Roland si svegliava sempre più tardi.


In quanto membro della classe reggente, aveva il diritto di restare a letto più a lungo, almeno fino a tarda mattinata. In particolare, tutte le volte che dormiva sul suo letto con tre cuscini e una coperta di velluto si sentiva come se stesse volando tra delle soffici nuvole. Trastullarsi in questo genere di emozioni, lo aiutava a migliorare il suo umore.


Dopo che Roland si lavò la faccia e la bocca, si diresse nel suo ufficio, dove trovò Usignolo che lo stava già aspettando da molto tempo.


“Beh, questa è la tua colazione. Ne ho già mangiata metà mentre era ancora calda; sfortunatamente, adesso è fredda”. Gli comunicò Usignolo col broncio, indicando il tavolo su cui era rimasto meno di metà del pane. A guardare questa scena, sembrava quasi che fosse lei la proprietaria di questo posto, e non lui.


“Non ti hanno mai insegnato ad essere umile in presenza di un principe?” Roland si allungò per prendere i piatti mentre si sedeva alla sua scrivania. “Mi ricordo ancora che all’inizio prendevi l’etichetta abbastanza sul serio”.


Sospirò mentalmente, non aveva pensato che Usignolo sarebbe stata sempre intorno a lui invece di accompagnare Anna. Infatti non sembrava che fosse in missione, piuttosto che stesse facendo una passeggiata al sole. Prima nascondeva la sua figura, ma adesso quando non c’erano estranei, si mostrava apertamente nell’ufficio senza indossare nemmeno il cappuccio.


“Tipo così?” saltò giù dal tavolo e si esibì in un perfetto inchino nobiliare. “Ha iniziato a svegliarsi tardi, così ho pensato che mangiare la sua colazione l’avrebbe aiutata a risolvere questo piccolo problema, Altezza”. Si sporse verso Roland, “non ti importa comunque, vero? Noto che non ti piacciono questi tediosi rituali”.


La sua osservazione era esatta, in silenzio Roland la maledisse, c’era qualcosa che non riusciva a vedere?


Sospirò. “Porta la colazione con te. Dopo che inizi a mangiare qualcosa, devi anche finirla. Se vorrò mangiare, me ne farò portare un’altra”.


“Come ordini, Altezza!” Gli sorrise gentilmente e spinse il piatto verso di sé.


Roland srotolò una pergamena vuota e iniziò a terminare la bozza finale che aveva già in parte disegnato.


Tenere Città di Confine non sarebbe stato tanto semplice se avesse ottenuto una vittoria tragica durante il primo conflitto. E soprattutto, le sue nuove truppe non avevano mai visto spargimenti di sangue. Perciò, Roland era preoccupato che una volta avvenuta la maggior parte delle perdite, le truppe appena addestrate non avrebbero avuto il coraggio di restare sulle mura.


Era necessario che le armi del suo tempo guadagnassero un vantaggio assoluto sulle bestie demoniache.


Senza dubbio, le armi sarebbero state utili.


In effetti, quest’epoca presentava tutte le condizioni perché le pistole apparissero. Spesso gli alchimisti preparavano una polvere, che si chiamava ‘polvere nera’ e che era utilizzata per le celebrazioni di corte. Tuttavia, questo tipo di povere non aveva la ricetta giusta per essere usata come polvere da sparo, bruciava lentamente e le sue esplosioni erano più esagerate del danno che provocavano.


Nei prossimi cento anni sarebbe stato probabile vedere la comparsa dei prototipi di pistole, che potevano essere utilizzati in guerra. Per questo tipo di arma da fuoco, a causa del loro funzionamento complesso, sarebbe stata necessaria la collaborazione di due persone per sparare. In circostanze normali sarebbero state utilizzate come un’arma monocolpo. Tuttavia, in termini di potenza di fuoco e forza, non erano ancora paragonabili a quelle di un arciere ben addestrato.


Sicuramente Roland non era interessato a ripetere la storia.


Con l’aiuto della macchina a vapore e le capacità delle streghe, poteva creare delle armi che avevano un valore reale.


“Ho visto l’ordine d’acquisto sul tavolo mentre stavi dormendo”, disse Usignolo, inghiottendo l’ultimo pezzo di pane e con naturalezza gli domandò: “Cosa pianifichi di fare con tutto questo ghiaccio? È inverno. Se vuoi bere della birra ghiacciata, basta solo che tu la metta fuori casa, perciò qual è il motivo del ghiaccio extra?”


L’alta nobiltà adorava utilizzare il ghiaccio d’estate, lo utilizzavano insieme al salnitro per godersi latte, succhi di frutta o vini rinfrescati. Però, essendo nella stagione fredda, il prezzo per l’acquisto del salnitro era davvero basso.


“Per fare il gelato di latte aromatizzato la temperatura attuale non è abbastanza bassa”, le rispose il principe.


Anche se la donna di fronte a lui non era un nemico, non poteva raccontarle tutto come faceva con Anna. La macchina al vapore era su un altro piano rispetto le armi da fuoco che non richiedevano un alto livello di comprensione tecnologica. Una volta sviluppate, sarebbe stato impossibile controllarne la distribuzione. Fino a quando non avrebbe saputo che tipo di persona fosse, sarebbe stato meglio tenerle alcune cose segrete. Quando i suoi pensieri raggiunsero questo punto, chiese implorante alla strega: “A parte la ricerca della Montagna Sacra, l’Associazione delle Streghe Alleate forma anche le streghe come assassini?”


“No, semplicemente si riuniscono insieme per cercare una cura che ponga fine a questa miserabile vita”, affermò la strega agitando la mano con fare sprezzante. “Faccio parte dell’Associazione delle Streghe Alleate, ma mi sono unita a loro solo due anni fa”.


“In altre parole lavoravi per qualcun altro prima?” La sua eccelsa abilità nel lancio dei coltelli era frutto di anni di duro allenamento e di buoni insegnamenti, quindi Roland ebbe una conferma: “Dunque, oltre a me, ci sono anche altre persone che sono disposte a proteggere le streghe?”


“Proteggere?” chiese lei con una faccia un po’ strana, poi continuò: “Come potrebbe… se avesse saputo che ero una strega, non mi avrebbe nemmeno permesso di oltrepassare la sua porta. Temo che mi avrebbe uccisa in segreto se fossi rimasta con lui dopo essermi esposta”.


“Oh? Puoi dirmi di più?”


Usignolo sorrise e scosse la testa, ma questa volta il suo sorriso conteneva tante emozioni sconosciute.


“Altezza, dovrai aspettare che arrivi il momento giusto perché lo racconti. So che sei preoccupato riguardo questi fatti, ma non temere. Cinque anni fa, ho ottenuto la libertà e adesso non devo più lavorare per nessun altro”.


La sua prova di verifica era fallita, a quanto pareva i punti del suo fascino non erano abbastanza alti, peccato…. Nonostante ciò, le sue risposte confermavano quanto meno una delle sue ipotesi: almeno cinque anni fa era stata coinvolta in certi loschi affari. Per fortuna, sembrava che l’addestramento e lo sfruttamento di Usignolo fossero apparentemente una coincidenza e che il precedente capo della strega non fosse come lui, una persona che intendeva assumere un gran numero di streghe.


Roland decise di non pressare oltre l’argomento e si chinò sul suo disegno per finirlo.


Dopo un po’ di tempo era sorpreso che la solitamente loquace Usignolo fosse diventata silenziosa e che l’unico suono nella stanza fosse il crepitio del fuoco.


“Andarsene senza dire nulla?” mormorò mentre ripiegava la pergamena e la riponeva nella sua tasca personale.


Nei giorni seguenti si ritrovò impegnato tra il disegnare il progetto delle armi e provare quelle già finite.


Intendeva realizzare una famosa arma da fuoco: l’acciarino. Questo tipo di arma era già stata testata nel corso della storia, la difficoltà era ottenere una pistola simile ad un archibugio. Prima doveva essere inserita la polvere da sparo, poi il proiettile poteva essere caricato. La potenza di fuoco era vicina ai tre colpi per minuto, pertanto non avrebbe richiesto molta abilità occuparsi delle bestie demoniache.


Molte bestie demoniache non potevano scalare le mura, ragion per cui la distanza di sparo era approssimativamente uguale all’altezza delle mura, circa 3 metri e 60. A questa distanza, anche chi avesse avuto una mira terribile, avrebbe potuto colpire le bestie senza che il proiettile di piombo perdesse molta della sua potenza. Solo nel caso in cui le bestie demoniache avessero sviluppato una pelle dura quanto l’acciaio, avrebbero potuto essere colpiti e uccisi.


Lo svantaggio erano i tempi di produzione di un acciarino. Si doveva iniziare con l’otturatore a miccia; lentamente il fabbro doveva batterlo fino a dargli la forma, dalla canna al grilletto. Per l’intera produzione di una pistola ci sarebbero voluti circa tre mesi, buona parte dei quali sarebbero serviti alla produzione della sola canna. Prima dovevano darle una forma sottile e cilindrica, poi avrebbero potuto incidere le rigature spirali. Anche se senza l’equipaggiamento adatto era abbastanza laborioso, per un fabbro esperto era possibile creare una buona canna.


Questa era anche una delle ragioni per cui Roland aveva creato per prima la macchina a vapore.


Con la macchina a vapore, poteva usare una broccia d’acciaio per forare direttamente il ferro solido, in modo da aumentare considerevolmente la velocità di produzione. Non aveva bisogno di un fabbro maestro per fare il lavoro, gli sarebbe semplicemente servito un tavolo sul quale attaccare la canna.




Thea
                                


                                



