---
weight: 2780
title: Capitolo  278- Piano di Combattimento
pubDate: 2025-08-07T11:37:50.959Z
tags:
    - rtw
---






Lo scontro finì presto.


Quando videro i cavalieri chiudersi minacciosamente su di loro, nessuno si permise di parlare apertamente. È giusto dire che la maggior parte degli attori erano persone che andavano in qualsiasi direzione soffiasse il vento, diversamente non ci sarebbe stata una discussione da iniziare. Fu come se nessuno avesse avuto il coraggio di alzarsi ed affrontare la tanto famosa May. E ora che la situazione era completamente cambiata, Bella fu scortata via dai due uomini che immediatamente lasciarono la sala.


Subito dopo Carter e il gruppo teatrale di Città di Confine furono gli unici rimasti nella grande sala.


“Grazie per il tuo aiuto” dissero Gate e gli altri inchinandosi.


“Sei stata veramente… troppo feroce! Due o tre frasi sono state già abbastanza per lasciarla completamente senza parole.” disse Irene stringendo la mano di May, “Inoltre quello schiaffo, lei sembrava così perplessa, non poteva fare altro che coprirsi incredula la guancia con la mano.”


Dopo si rivolse al Cavaliere Comandante e salutò “Signor Carter, per quale motivo ti trovi alla Fortezza Longsong?”


“Riguardo ciò, anche io sono molto curiosa” disse May scrollando le spalle ma, nel suo cuore, si sentiva rassicurata.


“A causa degli ordini di Sua Altezza” rispose Carter e poi domandò di rimando “Posso invitarti a bere qualcosa?”


…


“Questo è… il posto dove vivi?” il Cavaliere Comandante apparì piuttosto riservato mentre osservava la camera.


“Si, molto ordinario, vero?” May prese una bottiglia di vino dalla sua credenza e gliene versò un calice. “Le taverne sono aperte solo di notte, quindi considera questo calice come un mio invito per te.”


Irene e il resto del gruppo se ne era andato via velocemente, uno ad uno improvvisamente avevano ricordato di avere ancora qualcosa da fare. Così erano rimasti solo lei e Carter quando raggiunsero la residenza.


“Si, infatti… un po’ ordinario”, Carter tossì due volte, “Non so della tua famiglia…”


“Mia mamma è morta quando io ero ancora giovane, ho trovato un lavoro a mio padre in teatro dove fa il tuttofare” affermò May serenamente, “ma credo che tornerà in serata.”


Il piccolo cottage si trovava in un vicolo buio nel centro della Fortezza Longsong, ma in realtà aveva speso tutto quel che aveva risparmiato dopo essere diventata la Stella dell’Ovest per comprarlo. Anche se la casa era piccola e vecchia, almeno allontanandosi dalla città esterna era riuscita ad evitare le molestie e lo spiare inquietante dei Toms.


“Uh… scusa.”


“Non è niente” rispose May e si versò un po’ di vino nel calice. “Sua Altezza Reale ti ha lasciato venire per ristabilire l’ordine sociale del teatro e risolvere le dispute tra gli attori?”


“No, certo che no” Carter agitò ripetutamente le sue mani e disse “Timothy ha mandato alcune persone nei Territori dell’Ovest per causare di nuovo problemi, per questo Sua Altezza Roland, insieme alla maggior parte dell’esercito, sono attualmente per strada. Io invece ho preso la Cittadella e sono arrivato in anticipo per organizzare il Secondo Esercito, rafforzare la vigilanza notturna, avvertire il Clan Honeysuckle e devo fare il possibile per prevenire che qualcuno assalti i cancelli  o cose simili.”


“Questi problemi… non avresti dovuto parlarne con me” disse May sconvolta mentre scuoteva la testa.


“Me lo hai chiesto e non è un’operazione segreta” Carter bevve il vino, “stai tranquilla che ho ancora il senso della discrezione.”


“Bene” rispose lei arricciando le labbra, “quindi come mai hai raggiunto il teatro?”


“Dopo aver svolto le questioni a portata di mano, ad un tratto mi è capitato di sentire del tuo spettacolo ed improvvisamente ho avuto il desiderio di venire e vederti esibire su un vero palcoscenico di un teatro, domandandomi come sarebbe stato. Ed è stato proprio come lo avevo immaginato, anche se ho potuto vedere solo l’ultima parte della rappresentazione, la tua performance è stata comunque meravigliosa” elogiò il Cavaliere. “Così sono venuto dietro le quinte con l’intento di invitarti a bere qualcosa, ma non sapevo se sarebbe stata una buona idea entrare o meno.  Per cui stavo gironzolando indeciso di fronte alla porta quando ho sentito il litigio dentro…”


“Eri fuori già da prima?” si accigliò May.


“Non volevo origliare,” disse Carter in sua difesa mentre alzava le mani, “è stato solo un caso, lo giuro.”


“Puff” May non riuscì a reprimere un risolino e poi disse rilassata “non ti incolpo, non c’è motivo di mostrare un’espressione come quella.”


“Non mi incolpi?” il Cavaliere sospirò sollevato e fece per prendere il vino solo per poi essere fermato da May.


“Hai ancora il turno notturno, giusto?” May scosse le sue dita e disse “Perciò posso lasciarti bere solo un piccolo calice e non riempirlo di nuovo. Ma…” sorrise “aspetta fino alla fine della missione, dopo potrai benissimo invitarmi.”


Dopo che Carter se ne fu andato, May prese un altro calice di vino e si appoggiò allo schienale della poltrona.


Dalla prima volta che aveva provato il vino, aveva scoperto che stava lentamente apprezzando il suo calore e il morbido sapore.


Riguardo il precedente invito di Carter, aveva già una flebile risposta nel suo cuore. In ossibile conoscere i risultati di alcune questioni solo dopo averle provate, proprio come il vino nelle mie mani sebbene il primo sorso fosse difficile da mandare giù. Ma in confronto alla ricchezza e morbidezza che segue, questo vino fruttato e agrodolce e la birra chiara non posso essere paragonati.


Dopo la fine della stagione teatrale, potrei prendere mio padre con me e sistemarmi nella Città di Confine, giusto?”


…


Roland arrivò alla Fortezza Longsong due giorni dopo.


Petrov e i membri dei cinque Clan uscirono dalla città per dare il benvenuto a Sua Altezza il Principe e le sue truppe.


Dopo aver sistemato la Prima Armata nella roccaforte, Roland andò dritto al castello e tenne un breve incontro.


“Ho messo le mani su delle notizie affidabili, Timothy ha radunato una forza che sta avanzando verso la roccaforte.” Annunciò Roland dopo essersi seduto al posto del Lord in cima a una rampa di scale, mentre osservava in basso i nobili radunati sotto, “Il loro numero attuale e la strada che hanno preso sono sconosciuti, ma non c’è dubbio che stiano venendo per me. Secondo la tattica che è solito utilizzare Timothy, devono aumentare le loro truppe saccheggiando e coscrivendo i civili, prima di usare droghe per forzarli ad attaccarci.”


“Mi scusi, Sua Altezza,” interruppe perplesso il figlio più anziano del Clan Wolf, “le droghe delle quali lei sta parlando…”


“Un pericoloso tipo di pillole rosse che possono dare ai civili più forza di un cavaliere ma, dopo che l’effetto sarà sfumato, chi le avrà prese potrà solo combattere impotente prima di morire. “Oltre a Petrov, gli altri quattro influenti Clan non sapevano delle medicine segrete di chiesa”, così Roland diede una semplice descrizione delle caratteristiche e della provenienza della pillola. Dopo continuò “Con questo piano Timothy continua ad indebolire la resistenza dei Territori dell’Ovest. Ogni persona che lui non può usare è un obiettivo per il saccheggio e la costrizione, lo stesso vale per il vostro territorio. Come Protettore dei Territori dell’Ovest, vi ordino di spiegare chiaramente la situazione ai membri del vostro Clan e ai cittadini che sono nella vostra terra e vi ordino di trasferirvi tutti nella città, in modo tale che Timothy non sia in grado di espandere le sue forze.”


“Ma il cibo e le merci immagazzinate nei nostri magazzini…”


“Potete spostare tutto quanto vi sia possibile,” interruppe decisivo Roland, “tuttavia posso darvi solo tre giorni, per allora tutti i cittadini dei territori circostanti devono essere raccolti insieme all’interno della fortezza. Dopo che avrò sconfitto le truppe di Timothy, tutti voi potrete naturalmente tornare a casa.”


Dopo la fine della riunione, il Principe convocò Ascia d’Acciaio al castello.


Infatti non per niente non aveva rivelato l’esatta situazione alla nobiltà. Fulmine e Maggie erano già in grado di dire dove fossero le truppe provenienti da Città del Re. A differenza del precedente gruppo di invasori, questa volta stavano viaggiando con delle navi a vela e si muovevano proprio in direzione del canale del Fiume Acqua Rossa nel tentativo di entrare nell’entroterra dei Territori dell’Ovest passando attraverso Città di Salice.


Questo era un percorso molto spinoso, nel momento in cui il nemico fosse arrivato al punto di biforcazione del fiume, poteva o seguire l’affluente per attaccare l’uscita Meridionale e Orientale della Fortezza di Longsong o continuare seguendo il ramo occidentale e andare dritto verso Città di Confine.


Al fine di prevenire che le sue truppe di difesa avessero bisogno di dividersi e che si creasse la situazione in cui avrebbero potuto seguire una sola cosa e perdere di vista l’altra, aveva bisogno di concentrare la sua forza militare superiore e prendere l’iniziativa di andare e sconfiggere i nemici.


Evidentemente la biforcazione del Fiume Acqua Rossa sarebbe stato il posto più adatto per un tale agguato.






Aki






Erialis Ciao a tutti ragazzi oggi ci sono un po' di novità alcune belle e alcune brutte. La prima iniziamo la pubblicazione di 7 capitoli a settimana quindi ogni giorno avrete un capitolo. La seconda purtroppo l'unico traduttore maschio Dontcare ci lascia, in realtà la sua è una pausa più o meno lunga per problemi di salute. Spero con tutto il cuore che si riprenda presto. La terza notizia è che, come avrete visto, abbiamo una new entry ecco a voi Aki. 


"Ciao a tutti! Da questo capitolo, contribuirò anche io alla traduzione. Mi sono imbattuta in questa lettura per caso e ne sono rimasta affascinata, credo sia molto interessante e ci sono anche varie parti inerenti ai miei studi universitari (mi sto laureando in Fisica). Spero che anche voi rimaniate intrappolati tra queste righe; buona lettura!!!"Aki. 
                                


                                



