---
weight: 285
title: Capitolo 285- Risposta
pubDate: 2025-08-07T11:37:50.960Z
tags:
    - rtw
---














Le condizioni di vita dell’Isola Dormiente miglioravano di giorno in giorno. Più Tilly stava all’aria aperta, più riusciva a vedere l’andirivieni della folla ed il frenetico mercato.


Questo posto non era più il luogo sperduto in cui 300 streghe avevano vissuto in isolamento. Tramite negoziazioni e accordi, alcune isole dei Fiordi come Baia della Luna Crescente, Isola dei Draghi Gemelli, Porto del Tramonto e Isola delle Acque Basse avevano tutte istituito delle rotte commerciali con l’Isola Dormiente. Si spinse così oltre che la gente comune proveniente dai villaggi delle isole sovraffollate avevano deciso di sistemarsi lì.


Sebbene stessero attualmente vivendo nella regione esterna dell’isola, lontano dalle streghe, Tilly credeva che sarebbe venuto il giorno in cui l’Isola Dormiente sarebbe diventata una grande città. La fusione era un processo che avanzava lentamente, ma lasciava colmi di aspettativa sull’avvenire. La notizia migliore, tuttavia, era che le streghe sarebbero diventate tutte membri dell’Isola Dormiente, sia che stessero vivendo in altre isole, sia che fossero già del luogo al momento del loro risveglio. Questo significava che Tilly e le sue migranti sarebbero riuscite ad ottenere regolarmente nuovi sostenitori.


“Scendi, si sta alzando il vento” gridò Cenere dal basso, “E stai attenta a non cadere!”.


“Sto bene!” Tilly fece un cenno con la mano. Ma all’improvviso, il suo corpo cadde a terra. Solo dopo essere caduta per una breve distanza, riuscì a stabilizzarsi di nuovo, “Oh… mi è ancora difficile controllarlo”.


“Lo sapevo che il tuo controllo non è ancora abbastanza buono da volare così in alto!”, Cenere batté il piede, “La prossima volta volerai solamente ad un’altezza inferiore o finirai in mare! Se non scendi immediatamente mi arrampicherò sul tetto e ti prenderò io stessa!”.


“Va bene, va bene, ho capito”, effettivamente Tilly sentiva il vento diventare sempre più forte. Così decise di smettere di mettersi in mostra o cercare di essere audace, al contrario raccolse la sua magia e la rilasciò lentamente così da atterrare nel giardino.


“La prossima volta, se vuoi fare una cosa del genere, chiama Molly prima”. Gli occhi di Cenere erano spalancati mentre la rimproverava, “Almeno il suo servitore magico può prenderti se stai per cadere”.


“Finché mantengo l’approvvigionamento di magia, è impossibile cadere. Il peggio che potrebbe capitarmi è il non riuscire a controllare la direzione”, si tolse il guanto con la pietra magica blu e lo porse a Cenere. “Devi provarlo anche tu la prossima volta. La sensazione che si prova mentre si vola è semplicemente incredibile. Quando guardi dall’alto l’Isola Dormiente, sembra quasi che tutto il mondo diventi qualcosa di completamente nuovo”.


“Preferirei di no”, Cenere salutò freddamente, “Fin dall’inizio, non sono mai stata capace di attivare la scintillante pietra magica, quindi non mi parlare di fornirle continuamente magia. Inoltre, ce n’è una sola, anche se fossi capace di padroneggiare l’abilità del controllo, non riuscirei mai a volare insieme a te”.


“Allora lascia perdere” disse Tilly con rammarico e riprendendosi il guanto. “Ho sempre pensato che se riuscissimo a capire il principio che ci sta dietro, avremmo la possibilità di riuscire a fabbricare delle pietre magiche simili”.


“Pensi che quelle pietre siano create dall’uomo?”.


“Senza dubbio”, annuì senza alcuna esitazione. “Non importa se sia il loro aspetto lucente o le loro particolari applicazioni, è impossibile che quelle pietre si siano formate naturalmente. Pare che il gruppo che abitava le rovine comprendesse molto più profondamente di noi la magia, è proprio un peccato che non abbiano lasciato qualche indizio in più rispetto a quel mucchio di pergamene incomprensibili”.


In quel momento, un’enorme figura bianca apparve in cielo all’improvviso. Si schiantò al suolo con un tonfo, provocando un polverone, a causa della troppa velocità.


“Maggie?”, Cenere alzò le sopracciglia.


“Ooooh … è stato molto doloroso, guu” disse la ragazzina stesa a terra mentre si alzava e massaggiava la testa. “Poco fa i miei occhi mi hanno giocato un brutto scherzo? La Signorina Tilly può volare! Se non avessi avuto i capelli di un colore diverso, avrei creduto che tu fossi Fulmine”.


“Non ti sei sbagliata, stavo proprio volando” disse Tilly mentre le accarezzava la guancia sorridendo, “Che mi dici… le streghe che sono andate a vivere a Città di Confine stanno bene?”.


“Tutte bene, guu, mi hanno chiesto di darti una lettera”, disse Maggie ribaltando la sua borsa per cercare le lettere. “Questa è di Lotus, questa è di Evelyn, e questa… è da parte di Sua Altezza”.


Per un momento, Tilly poté solo restare meravigliata quando vide la lettera, spessa mezzo dito (circa 1,2 cm), inviata dal Principe. Era avvolta in maniera così stretta da somigliare più ad un pacco che ad una lettera. Era anche così pesante da farle cascare un po’ le mani, questo significava che non era solo una semplice lettera.


“Hai lavorato sodo”.


Cenere tirò fuori metà torta di grano, ne tagliò delle piccole fette e le porse a Maggie. Tuttavia, quest’ultima si limitò a scuotere il capo, mettersi in bocca un pesce essiccato e dire vagamente: “Vado a giocare con Molly”. Poi si ritrasformò in un grande piccione bianco, sbatté le ali e volò fuori nel giardino fiorito.


“Perché ho la sensazione che dopo un mese sia in qualche modo diventata più grande?”.


“Ho la stessa sensazione” rise Tilly, “Magari la vita a Città di Confine non è niente male”.


Ritornata in casa, aprì la lettera di Roland Wimbledon. Al suo interno, scoprì che oltre ad una sfilza di contenuto scritto, più di una dozzina di pagine rimaste erano delle inaspettate immagini vivide e realistiche.


“Che cosa sono queste?”.


La domanda di Cenere rifletteva esattamente la perplessità di Tilly. Scosse il capo, prelevò una di quelle immagini e la spianò – il contenuto in cima era un qualcosa che faticava a credere: lo sfondo somigliava alle terre selvagge alla sera. Sotto la luce rosso sangue del tramonto, si potevano vedere due mostri dall’aspetto orrendo occupati in una battaglia ravvicinata contro un gruppo di streghe. Le streghe erano chiaramente in svantaggio, le loro migliori abilità non sembravano dimostrare alcun impatto, che si trattassero di vipere o palle di fuoco, nessuna di loro riusciva a fermare il nemico. Quando arrivò all’ultima immagine, vide che parecchie streghe erano cadute, dando vita a delle pozze di sangue.


Tilly aggrottò la fronte, “Questa scena è stata indubbiamente disegnata da una strega, solo la magia sarebbe capace di creare un’immagine così realistica. Ma … alla fine, queste sono delle semplici immagini, o sono una reminiscenza di qualcosa che è successa in passato?”.


Con la sensazione di essere sul filo del rasoio, afferrò immediatamente la lettera e diede un’occhiata veloce al suo contenuto.


Subito, Tilly sentì il suo stomaco stringersi, e le sue mani iniziarono a tremare quando vide apparire nella lettera la parola: ‘Demone’ più e più volte.


“Che succede?” chiese Cenere preoccupata, tenendo stretta Tilly per supportarla, “Che cosa dice la lettera?”.


“Ѐ il passato dell’Associazione delle Streghe Alleate”, accarezzò il dorso delle mani di Cenere, facendole capire che stava bene, “Stavano cercando la Città Santa nelle Terre Selvagge… Dovresti ricordarti la Città Santa, non è così?”.


“Sì, è la leggendaria destinazione delle streghe. Nella Montagna Sacra possono trovare la vera pace e serenità, ma questo è solo un vago pettegolezzo, non c’è niente di vero al riguardo”. Cenere non poteva accettare che quella fosse la verità, “Anche qui nell’Isola Dormiente possiamo vivere in pace, inoltre, il morso del demone non è altro che una bugia della Chiesa”.


“Ma Cara era convinta che la Montagna Sacra esistesse. Peraltro, aveva anche trovato un antico libro in cui si parlava delle rovine della foresta nella Regione Orientale, credendo fermamente che quello l’avrebbe condotta al cancello di una terra disabitata nell’area proibita. Si spinse così lontano da guidare l’Associazione delle Streghe Alleate sulla Catena Montuosa Invalicabile. Tuttavia, dopo essersi inoltrate nelle Terre Selvagge, invece di trovare la Montagna Sacra si imbatterono in dei terribili mostri” disse Tilly a voce bassa.


“Quelli dell’immagine?” sussurrò Cenere.


“Esatto” confermò Tilly, mostrando un’espressione piuttosto cupa. “La lettera dice che possedevano una forza straordinaria, si spostavano agilmente e potevano controllare le bestie demoniache. Uno di loro riusciva persino a rilasciare un fulmine dalla sua mano… proprio come una strega. Delle iniziali quaranta streghe, solamente sei di loro sono sopravvissute. Poi nella loro situazione disperata hanno deciso di fare affidamento sull’aiuto del Signore di Città di Confine”.


“Inaspettatamente, all’origine era… così”.


“Inoltre, il punto che mi lascia più perplessa è che l’antico libro conteneva un paragrafo che somigliava ad un saggio redatto in maniera sciatta, tuttavia era scritto nella lingua dei Quattro Regni”. Tilly prestò nuovamente attenzione alla lettera, “Al suo interno, menziona la Città Santa, uno scontro con i Demoni, e gli esperimenti di Alice di un’Armata della Punizione Divina. Dovrebbe essere la storia di ciò che è successo 400 anni fa, ma dato che conoscono la lingua dei Quattro Regni, perché dovrebbero usare un linguaggio così diverso per registrare i documenti e i libri?”.


Dato che non riusciva ad ottenere nessun risultato  nemmeno dopo averci pensato a lungo, la Quinta Principessa mise tutte quelle cose da parte e tirò fuori la lettera di Sylvie, volendo sapere che cosa aveva rivelato l’esame del Signore di Città di Confine.


Alla fine, la prima frase della lettera l’aveva già lasciata senza parole, ancor più dello shock di aver visto la parola ‘Demone’.


“Signorina Tilly, non sono riuscita a trovare alcun segno di camuffamento o di magia sul corpo di Roland Wimbledon. Inoltre, oltre alle streghe dell’Unione delle Streghe, non ce ne sono altre nascoste in città. Quindi penso… che lui possa essere davvero tuo fratello maggiore”.






Haru






Erialis Salve ragazzi! Buon inizio settimana, ebbene la lettera della strega è arrivata sarà divertente vedere come reagirà Tilly non trovate?
"Angolo dell Saggezza Orientale"
 il proverbio di oggi è cinese:
"E' facile essere un uomo, è essere un vero uomo che è difficile." 
                                


                                



