---
weight: 292
title: Capitolo 292- Bombe di precisione guidate
pubDate: 2025-08-07T11:37:50.965Z
tags:
    - rtw
---


Il luogo in cui si sarebbero esercitati a sparare con le pistole fu sistemato nel cortile anteriore del castello.


Tutte le streghe che erano state selezionate per la squadra investigativa, inclusa Sylvie, avevano ricevuto una pistola.


Roland passò due giorni ad assicurarsi che tutte fossero familiari con l’arma e assumessero la postura adatta per sparare, prima di farle sparare con munizioni vere. L'allenamento includeva il mirare da dieci metri e dei tiri rapidi dai cinque metri in modo che le candidate fossero in grado di cavarsela in caso di attacco ravvicinato o imboscata.


Durante l'allenamento di postura, la maggior parte delle streghe era riuscita a imitare il modello. Tuttavia, la verità fu presto rivelata quando il primo colpo fu sparato.


Soprattutto quando l’assordante rumore degli spari tranciò l'aria, la prima reazione di molte di loro fu quella di tapparsi le orecchie. Il che aveva fatto inarcare le sopracciglia di Usignolo che le osservava.


Tranne Anna.


Ogni volta che la guardava, sembrava che entrambe le mani rimanessero immobili anche mentre la ragazza continuava a sparare e ignorava completamente gli spari e il fumo. Indipendentemente dalla precisione del suo tiro, solo quella posizione era già incredibilmente efficiente.


Può essere che oltre ad apprendere nuove conoscenze, Anna sia altrettanto portata per altre aree? Pensò Roland tra sé e sé. Era segretamente sorpreso, anche se erano dei proiettili di polvere da sparo, si trattava comunque di un revolver di grosso calibro con un forte rinculo. Quindi, come è possibile che le sue braccia rimangano così ferme e come riesce a farla sparare di continuo?


Roland si avvicinò a lei, pieno di curiosità e notò due fiamme nere attaccate al manico della pistola che la tenevano saldamente in aria, Anna stava solo fingendo di mantenere la presa, non toccava nemmeno il vero revolver. Dopo averle dato un colpetto su una spalla, la vide estrarsi due fiamme nere dalle orecchie mentre si voltava. L' espressione che aveva sul volto sembrava suggerire 'dai fammi i complimenti' e disse: "Che ne pensi? Ho sempre colpito il bersaglio!"


Roland non sapeva se ridere o piangere. Tuttavia, considerando che non aveva opzioni migliori, dichiarò a voce alta: "Tutte voi, a nessuna è permesso usare il suo potere per aiutarsi durante la pratica!"


"Eh, perché?"


"Per evitare che vi agitiate nel caso in cui incontraste un nemico con una Pietra Della Vendetta Divina" spiegò Roland. Sospirò e allungò una mano per aiutare Anna a tapparsi le orecchie. "Così, non avrai paura, va bene?"


“Sì”, gli occhi di Anna erano pieni di felicità. Si voltò, cambiò i proiettili, sollevò la pistola e mirò.


"Maggie presto vieni qui, ho bisogno anche io di qualcuno che mi tappi le orecchie" gridò Fulmine, piena di invidia.


"Guu?" la strega si indicò con la pistola ancora tra le mani.


"Non puoi comunque sparare dopo esserti trasformata in un uccello" spiegò la ragazzina facendo l'occhiolino. "Prima tu aiuti me, e poi dopo ti aiuterò io a coprirti le orecchie".


"Guu!"


Anche le altre streghe del castello furono attratte dal continuo rumore degli spari, e gradualmente, tutte loro si riunirono nel cortile del castello. Molte non vedevano l'ora di provare. A fine della giornata, quasi tutte erano venute a provare a usare un revolver da sole.


Nel suo cuore Roland rimase profondamente commosso mentre guardava questo variegato gruppo di donne con un grande spirito sparare con le armi.


Ancora adesso ricordava l'aspetto che ogni strega aveva avuto la prima volta che l'aveva incontrata per la prima volta.


All'inizio, le mani e i piedi di Anna erano magri e deboli, proprio come pali di bambù, i suoi occhi avevano perso ogni segno di vita e aveva sempre un'espressione spenta.


L'area tra le sopracciglia di Usignolo presentava sempre tracce di nubi nere. Anche il suo sorriso non aveva nulla a che vedere con il suo umore. In altre parole, il suo unico obbiettivo era quello di nascondere il vero stato della sua mente, quindi c'era sempre un sorriso falso che pendeva tra gli angoli delle sue labbra.


E Wendy che di solito parlava a bassa voce e non era in grado di nascondere la sua stanchezza. Foglia, una donna che aveva gettato via ogni speranza di un futuro sicuro e accettato tutte le disgrazie decretate su di lei dal destino. E Lily, sempre di guardia, come un gatto.


Poi c'erano Fulmine, Luna Misteriosa, Colibrì, Pergamena e così via...


Dopo essere state oppresse, incolpate e perseguitate, si consideravano già fortunate a continuare a vivere. Il dove sarebbero andate, era un interrogativo che non avevano mai avuto il tempo di porsi. Eppure, adesso erano completamente diverse rispetto come erano state in passato.


Le streghe ora emanavano un fascino unico, i loro occhi era illuminati dall'intelligenza. Non sembravano più incerte sul loro destino: oltre alla possibilità di vivere, adesso potevano dedicare degli sforzi a conseguire altre cose, delle cose tanto belle quanto la vita stessa.


E ogni volta che si trovava faccia a faccia con una delle streghe, i loro occhi si riempivano di gratitudine e fiducia, e a quel punto nel suo cuore Roland si sentiva come se fosse pieno di forza.


....


Il momento per l'esercizio di lancio ad alta quota creato appositamente per prepararsi all'offensiva autunnale, si svolgeva nel pomeriggio, dopo pranzo. Il numero di streghe partecipanti all'esercizio era stato ridotto della metà, lasciando solo Anna, Wendy e Fulmine.


Questa infatti, era la quantità minima di persone necessarie per completare l'assalto aereo.


In seguito ad alcune attente riflessioni, Roland stabilì che l'attacco sarebbe avvenuto all'inizio del secondo mese d'autunno. Se il lasso di tempo fosse stato troppo corto, non sarebbero riusciti a portare a termine la missione in sicurezza. Se invece avessero impiegato troppo tempo, Roland temeva che non sarebbero stati in grado di impedire a Timothy di attaccare di nuovo. Se Timothy scegliesse di lanciare un attacco su larga scala nella Regione Occidentale e obbligasse i civili reclutati a ingerire le pillole, l'attacco aereo non raggiungerebbe l'effetto desiderato.


Pertanto, era necessario portare a termine l'offensiva autunnale prima della fine del reclutamento di Timothy.


Per tenere fede alla sua "promessa", Roland aveva pianificato di lanciare una bomba di 250 chilogrammi sulla cima del castello. Quella bomba, che era circa cinque volte il peso di Usignolo, sarebbe caduta da un'altezza di due chilometri e avrebbe sfondato direttamente la cupola del palazzo, esplodendo così al suo interno.


Lentamente, l'enorme cesto che trasportava una solida imitazione della bomba si alzò nel cielo. Considerando che per quella volta anche Roland era venuto con loro, la bomba era stata resa un po’ più piccola con un peso di circa quattro volte Usignolo. La sua forma però era esattamente la stessa della vera bomba aerea che sarebbe stata usata in futuro. La bomba era equipaggiata con una coda stabile e un paracadute per assicurarsi che continuasse a rimanere verticale durante la caduta e mantenesse la massima velocità di caduta.


Il cesto da cui la bomba sarebbe stata gettata era stato appositamente modificato. Aveva sistemato un cavalletto di ferro in modo che il proiettile potesse stare in piedi al centro del cesto e solo metà di esso sporgeva dal fondo. Quindi, bastava che qualcuno girasse la valvola per fare allentare il gancio e separare dal cesto la bomba per farla cadere dritta verso il basso.


Salendo sempre più in alto, Città di Confine divenne presto grande quanto un'unghia, il Fiume Acqua Rossa si trasformò in un brillante nastro d'argento.


"Questa è la prima volta che mi trovo in un posto così alto" disse Wendy guardando fuori dalla finestra di osservazione. "Sembra che gli interi Territori Occidentali siano diventati piccoli".


"Questo è perché sono davvero molto piccoli" disse Roland, e ridacchiò leggermente. "Guarda le Terre Selvagge a Nord, è questo il posto in cui andremo più tardi".


"Vuoi andare ancora più in alto? Io non riesco nemmeno a vedere l'obiettivo" gridò Fulmine da fuori dal cesto.


"Va più o meno bene" rispose lui facendo un cenno verso Anna, poi diede alla ragazzina il segnale.


Sebbene fosse impossibile determinare quanto fossero veramente distanti dal suolo, dovevano comunque trovarsi a più di mille metri. Quest'altitudine d'attacco poteva essere descritta come completamente sicura, e il nemico non sarebbe stato nemmeno in grado di vedere la mongolfiera.


Tuttavia, trovarsi a una distanza di oltre mille metri nel cielo significava lasciare che il luogo reale di caduta del proiettile dipendesse interamente dal fato. Se avessero voluto colpire il bersaglio con precisione, la bomba avrebbe dovuto avere un sistema di guida.


E sarebbe stata proprio la ragazzina, Fulmine, a ricoprire quel ruolo.


"Sganciate la bomba" ordinò Roland.


Wendy girò una valvola, la bomba fu rilasciata e immediatamente un flusso di vento si riversò nel cesto. Anna usò la piastra di copertura, che era stata preparata da tempo, per sigillare il buco, poi chiuse la maniglia. Questa sequenza era stata ripetutamente provata mentre erano a terra, quindi le due donne erano già molto familiari con il procedimento.


"Riuscirà a colpire il bersaglio?" chiese Wendy guardando attraverso la finestra.


"Lo sapremo solo dopo che sarà atterrata" disse Roland scrollando le spalle.


Mentre la bomba cadeva, Fulmine l'avrebbe seguita mantenendo la sua stessa velocità e imponendole una forza orizzontale. In questo modo poteva cambiarne a piacimento la traiettoria e trasformarla in un missile guidato. Nel momento in cui la bomba si fosse avvicinata al bersaglio, Fulmine avrebbe tirato il meccanismo all'estremità della coda per separare il paracadute dal missile. Nell'ultimo centinaio di metri, la bomba avrebbe quindi dovuto raccogliere abbastanza energia cinetica per sfondare il tetto del palazzo.


In questo caso, facendola cadere da un punto sufficientemente alto, assicurerebbe un atterraggio più precisamente controllabile.


Tutto quello che dovevano fare adesso era di continuare a provare ininterrottamente questa routine, tutto qui.






Thea






Erialis Per festeggiare Halloween il team delle Streghe di Release farà una super offerta accorrete numerosi.


 L'iniziativa partirà dal dal tramonto e si concluderà a mezzanotte nell'ora delle streghe Ahahahahahah 
-10


                                


                                



