---
weight: 2950
title: Capitolo 295- Spalancare le ali
pubDate: 2025-08-07T11:37:50.969Z
tags:
    - rtw
---










Quando Usignolo vide che Roland era stato colpito, sentì una morsa allo stomaco.


I rumori lì intorno divennero tutti incredibilmente distanti. Quando provò a sollevarlo, scoprì che era diventato rigido e freddo, solo le sue mani stavano ancora tremando leggermente. A parte il suo iniziale ed inconscio grido terrorizzato, aveva realizzato che persino fare un passo in avanti sarebbe stata una sfida incomparabile.


Temeva che Roland, disteso sul suo petto, stesse costantemente perdendo il suo calore.


Temeva anche che non si sarebbe mai risvegliato.


Solo pensare a queste cose le rendeva difficile respirare.


Non si era mai sentita così inutile in vita sua.


Anna fu la prima ad intervenire – si accovacciò e coprì la ferita con la sua fiamma nera. Un fumo bianco iniziò a salire dalla fiamma scura, emettendo dei suoni simili a “zizi”. Quando la fiamma nera si dissipò, il punto in cui il braccio di Roland era stato strappato via era già diventato carbonizzato.


Tuttavia, per lo meno l’incessante fuoriuscita di sangue si era arrestata.


Certo, quella era la misura d’emergenza che lui ci aveva insegnato durante la lezione di primo soccorso, ma come proseguiva? ‘Avvolgi la ferita e vai subito all’ospedale a cercare Nana’… Usignolo inghiottì una manciata di saliva, perlustrando il cesto, no, no, Nana non è qui con noi, è a Città di Confine.


Dobbiamo tornare indietro.


Dobbiamo tornare indietro al più presto possibile!


Girò lentamente il capo verso Sud-est, guardando in direzione di Città di Confine -


In quel momento, il feroce aspetto dei Demoni, mentre brandivano i loro artigli, con le loro zanne scoperte, ritornò nel campo visivo di Usignolo, riportando i suoi pensieri alla situazione attuale all’interno del cesto.


Riuscì nuovamente a percepire le grida di terrore delle streghe, lo scricchiolio delle pistole, ed i bassi ringhi del nemico. Dopo che il freddo era diminuito, tutti i vari e disordinati pensieri nella sua mente si erano riuniti per diventarne uno solo.


“Non cercate di sconfiggere i Demoni, se ci prendono non riusciremo a tornare a Città di Confine.”


“Fulmine!” esclamò ansiosamente Anna, “Proteggi la mongolfiera!”


Sebbene la carnagione della ragazzina fosse pallida, dopo aver dato un’occhiata a Roland ancora incosciente, digrignò i denti ed annuì prima di volar fuori dal cesto.


No, pensò Usignolo, solamente guardando il suo aspetto è chiaro che non può tener testa ai Demoni. Come la maggior parte delle streghe, Fulmine non ha alcuna esperienza nel combattere un vero nemico. 


Io sono l’unica qui che può sconfiggerli.


Usignolo fece un respiro profondo, costrinse tutti i suoi pensieri riguardanti il Principe ferito dietro ad un velo improvvisato nei meandri della sua mente. I due Demoni continuano a volare, formando un attacco a tenaglia, uno davanti e uno dietro. Le loro braccia erano magre ed avvizzite come la legna da ardere; Forse ci vorrà parecchio tempo prima che possano ristabilirsi completamente. Ma tra loro e la mongolfiera ci sono approssimativamente cinquanta metri, una distanza che non sono per niente in grado di attraversare – se avesse scagliato la sua nebbia in alto nel cielo, sarebbe stato incredibilmente semplice per lei scivolare e cadere, più in alto si sollevava dal suolo, più diventavano rare le “rotte” sulle quali poteva viaggiare. E se fosse rimasta su di una stessa rotta per un lungo lasso di tempo, la direzione della rotta avrebbe iniziato ad invertirsi, il che avrebbe anche voluto dire essere fatta a pezzi.


Magari i Demoni erano anche consapevoli del fatto che una volta atterrata la mongolfiera, la loro situazione sarebbe diventata difficile. Perciò, un Demone agitò la sua mano sinistra, dotata di sole tre dita, e gridò qualcosa a squarcia gola, poi prese le redini del suo destriero e si precipitò dritto verso il pallone aerostatico.


Allo stesso tempo, l’altro tirò con ferocia un pugno verso Fulmine. Agitando le sue immense ali, la bestia demoniaca somigliava proprio ad un falco che si impossessa di un neonato, prendendosi il suo tempo per logorarlo. Proprio come Usignolo si aspettava, Fulmine si trovava già in difficoltà nel proteggere sé stessa facendo affidamento sui suoi agili movimenti, rendendole impossibile mirare e sparare al nemico. Inoltre, le altre streghe, ora spaventate dal poter colpire accidentalmente la ragazzina, avevano smesso di sparare.


Nel frattempo l’altro destriero graffiò e morse a casaccio la sacca del pallone aerostatico, ma fortunatamente, il rivestimento di Soraya era abbastanza resistente da respingere gli artigli e i denti della bestia demoniaca. Realizzando il fatto che quell’azione fosse vana, il Demone ruggì e volò via lontano, volendo apparentemente utilizzare la forza di un impatto per far perdere l’equilibrio alla mongolfiera.


Usignolo si rese conto che quella sarebbe potuta essere la sua buona occasione.


Rilasciò la sua nebbia, e appena apparve un filo leggermente luminoso sopra la sua testa, ci camminò sopra senza esitazione. Trasse vantaggio dal veloce cambiamento dei contorni del pallone, e si ritrovò in cima al sacco aereo un momento dopo. Nonostante il suo corpo fosse parallelo al terreno, era come se stesse camminando al livello del suolo, perciò riuscì velocemente ad andare in direzione della sommità del pallone.


In quel momento, anche il Demone si stava precipitando su di loro.


Nel suo mondo in bianco e nero, Usignolo rimase sorpresa nello scoprire che anche il Demone possedeva uno spoglio ciclone magico che ruotava lentamente.


Anche loro possiedono magia?


Ma quello non era il momento di prestare attenzione a quelle cose, per lei un tratto di dieci metri non era niente più che un battito di ciglia. Così, appena il Demone fu in procinto di colpire la mongolfiera, Usignolo uscì fuori dalla sua nebbia ed apparve dietro di lui.


A causa dell’improvviso aumento di peso, la gigantesca bestia demoniaca alata cadde. Il Demone, come se si fosse reso conto che qualcosa non andava, si voltò, solo per essere accolto dal ruggito proveniente dalla pistola calibro 12 di Usignolo.


“Vai al Diavolo!”


Il proiettile insieme con la fiamma ed il fumo fuoriuscì dalla sua cartuccia. E poi, entrò e perforò con forza la testa del Demone, aprendo un buco grande come una scodella sul retro del suo capo. Un istante dopo spruzzò fuori del sangue appiccicoso ed un odore pungente le assalì il naso.


Il nemico si contrasse prima di rovesciarsi e deviare i movimenti della bestia demoniaca, causando l’avvicinamento di quest’ultima alla mongolfiera. Proprio quando Usignolo stava per risalire in cima all’airbag, avvenne un incidente. Il cadavere in discesa afferrò le redini, la bestia si rigirò bruscamente e buttò giù la ragazza.


Prima di aver avuto il tempo di reagire, Usignolo si ritrovò già fuori dalla distanza di sicurezza.


Sebbene l’altezza della mongolfiera si fosse ridotta, al momento si trovava comunque a centinaia di metri sopra il mare. Entrare nella nebbia durante una caduta era come suicidarsi -  Se Usignolo non fosse riuscita a controllare la sua postura e avesse urtato qualsiasi altra rotta sottile a disposizione, sarebbe stata immediatamente tagliata in due.


“Usignolo!”


Sentiva le sue sorelle piangere terrorizzate, ma sembrava tutto inutile. Fulmine stava ancora combattendo contro gli altri Demoni, mentre Maggie, pur riuscendo a tramutarsi in uccello marino, non sarebbe riuscita ad afferrarla. Perciò sapeva che cosa sarebbe successo dopo.


La velocità della sua caduta accelerò sempre di più, e quando guardava giù, l’oceano, che all’inizio sembrava una macchia, rivelava la sua vera natura. Le onde spumeggianti ed ondulate diventavano sempre più chiare – non sembrava ci stesse cadendo dentro, era come se il mare le stesse venendo incontro.


Più si avvicinava l’inevitabile momento, più i suoi pensieri diventavano lucidi.


Usignolo chiuse gli occhi e rivide il momento in cui aveva incontrato Roland per la prima volta. Era seduta al bordo del letto e stava giocando con il pugnale che aveva in mano, aspettando che il Quarto Principe dai capelli grigi aprisse le porta ed entrasse. Il fuoco tremolante, la porta, e la camera da letto iniziarono ad affievolirsi gradualmente, lasciandole solo un sorriso sul viso alla fine.


Il suo unico rimpianto era quello di non essere riuscita ad accompagnarlo fino alla fine.


“Guu Guu!”


All’improvviso, si udì una serie di cinguettii. Quando Usignolo aprì gli occhi, vide una bianca figura correre giù, gettandosi sul suo petto.


Era Maggie.


Proprio quando voleva dire qualcosa, il piccione cominciò ad emettere dei luminosi raggi di luce, il suo corpo iniziò immediatamente ad espandersi e un paio di muscoli enormi simili a delle ali si aprirono nella sua schiena, tutte le sue piume caddero e la sua testa d’uccello diventò feroce e terrificante. Somigliava esattamente alla bestia demoniaca volante!


“Ahool --- ----!


Maggie emise un ruggito assordante, afferrò Usignolo con i suoi artigli e la trascinò verso l’alto. Quest’ultima rotolò per metà in cielo prima di atterrare sull’ampio dorso del volatile.


Che cosa sta succedendo esattamente? Usignolo era completamente sotto shock.


“Ahool ahool!” gridò nuovamente Maggie, apparentemente, voleva ricordarle qualcosa.


Stavolta, Usignolo capì cosa voleva dirle senza bisogno della traduzione. Nonostante non potesse capire il perché Maggie fosse riuscita a cambiare in quella forma, adesso la cosa più importante da fare era sconfiggere il Demone.


“Andiamo” gridò lei.


Haru






Erialis Cosa posso dire? Arriva la cavalleria? ossia Maggie che si è evoluta meglio di un pokemon.






Per festeggiare Halloween il team delle Streghe di Release farà una super offerta accorrete numerosi. 


L'iniziativa partirà dal dal tramonto e si concluderà a mezzanotte nell'ora delle streghe Ahahahahahaha




-7


                                


                                



