---
weight: 300
title: Capitolo 30- Fuori dalla nebbia
pubDate: 2025-08-07T11:37:50.874Z
tags:
    - rtw
---


Buon venerdì! Questo è il capitolo di recupero, quello non pubblicato giovedì scorso. 
Artemide


Il sostituto di Taglio Brutale si fece avanti per ricevere giusto due attacchi veloci prima di farsi disarmare.


Non erano un granché come pattuglia cittadina, sarebbe stato più corretto definirli un gruppo di bulli. Questo pensiero infiammò la rabbia di Brian ancora di più. Oltre all’estorsione e il ricatto, cos’altro facevano queste persone? Levriero e Brian si occupavano degli incarichi affidatigli dal signore senza mai tralasciarne nessuno, ma chi aveva un grado inferiore al loro apparteneva ad una categoria completamente diversa.


Ciononostante…. Era questo il gruppo di rifiuti che si sarebbe rifugiato nella fortezza. Queste canaglie, questi flagelli di cui due avevano osato uccidere Levriero in un modo estremamente spregevole.


Era imperdonabile!


La sua lama si avventò sul suo avversario spaventato recidendogli il collo; tuttavia in quel momento, un’ombra vicino la schiena del suo precedente bersaglio mirò al suo cuore in un battito di ciglia. Il colpo era calcolato troppo bene, quindi quando Brian lo notò era già troppo tardi per schivarlo.


Con un’azione disperata, si gettò violentemente indietro sul pavimento, e mentre cadeva percepì un dolore pungente nell’area del petto.


Dopo due capovolte indietro, si rialzò prontamente e assunse una posa di difesa. Brian era stato fortunato che quell’attacco a tradimento avesse preso solo il cappotto e la pelle senza causare nessun danno considerevole. Il fattore chiave era colpire con la spada il punto debole del proprio avversario! Dall’impressione che gli avevano dato i suoi compagni di pattuglia, era certo che nessuno di loro fosse abile in scherma.


“Oh? Sei davvero riuscito a scappare” l’uomo calciò via l’arma persa dal compagno morto, passo dopo passo si avvicinò a Brian.


Ma che diavolo? Brian non riusciva a riconoscere l’altro, non era un uomo alto, ma le sue mani erano troppo grandi paragonate al suo corpo. Quando le braccia erano lasciate a penzolare dal suo fianco, le mani raggiungevano quasi le ginocchia. Anche i suoi occhi erano molto strani, Brian poteva giurare di non avere mai visto quel paio d’occhi.


“Non fai parte della pattuglia cittadina… chi diavolo sei?”


Nonostante cinque dei dieci membri della pattuglia vivessero nella porta accanto, aveva raramente avuto dei contatti con loro; tuttavia era in grado di riconoscerli. Quindi questo tizio aveva indubbiamente rimpiazzato uno di loro e aveva seguito il gruppo fino al castello. Non era sorprendente che non se ne fosse accorto mentre si dirigevano lì, del resto, era una notte nera. Tuttavia il gruppo di Taglio Brutale non mostrava reazioni. Considerando che non lo guardavano con sorpresa, l’unica possibilità era che quest’uomo facesse parte del piano di Taglio Brutale.


“Puoi anche arrivare alla risposta da solo. Perché hai bisogno di chiedermelo?” risposte con un sorriso indifferente, “comunque morirai presto.”


“Dannazione, mi ha ferito!” esclamò Taglio Brutale con ardore, “Vipera, tagliagli velocemente le mani e i piedi, voglio fare lentamente il bagno nel suo sangue!”


“Sfortunatamente, Signor Hill, devo dare priorità alla missione che mi è stata assegnata dal mio Signore.”


Proprio come il suo nome, quest’uomo sembrava proprio l’incarnazione di un serpente. Attaccava sempre da un angolo strano e ingannevole, aveva inoltre un’apertura delle braccia incredibilmente ampia. In poco tempo costrinse Brian ad un’aspra battaglia. Fu spinto indietro ancora e ancora, non riusciva mai a trovare un’occasione per contrattaccare.


Era stato troppo disattento! In cuor suo, Brian sentiva l’ansia crescere. Aveva già combattuto per molto tempo nei tunnel, quindi le guardie di sopra avrebbero dovuto sentire il combattimento, giusto?


Inizialmente aveva pensato di vendicare Levriero, ma adesso poteva solo sperare di vivere abbastanza a lungo, aspettava che le guardie e i cavalieri di Sua Altezza arrivassero a rompere l’assedio di questi nemici.


“Sembra che tu stia aspettando qualcosa” all’improvviso Vipera fermò i suoi attacchi, “Immagino che tu stia aspettando che i cavalieri del principe vengano a salvarti? Mi dispiace ma questo castello di pietra è costruito in modo diverso dai locali e dai bordelli. È solo questione di tempo prima che questa baracca si rompa. Ma questa porta qui, anche se dovessi cavarti via la gola a forza di urlare, non consentirebbe alle persone dietro di sentire comunque nessun suono”.


Quando Brian ascoltò la ragione, non poté fare a meno di esitare un attimo. Ed era proprio l’opportunità che aspettava Vipera. Attaccò con un fendente verso il basso premendo giù la spada di Brian e bloccando i suoi movimenti; poi alzò di poco l’altra mano e azionò la balestra da polso nella sua manica.


Un dardo lungo un dito venne sparato fuori dal polsino e quando Brian sentì il rumore del meccanismo, il dardo aveva già perforato il suo polmone.


Improvvisamente un dolore insopportabile esplose nel suo petto. Brian lanciò la spada nella direzione di Vipera, poi si voltò e corse. Tuttavia, il sangue polmonare stava cominciando a diffondersi nella trachea e gli rendeva difficile respirare. Non poteva correre lontano. Inciampò su una soglia, tentò alcuni passi barcollanti e poi si accasciò sul pavimento.


Vipera lo raggiunse in fretta, voleva finire questa battaglia velocemente, ma fu trattenuto da Taglio Brutale.


“Lascia che sia io a farlo”, sibilò a denti stretti, “Voglio uccidere quest’uomo. Dopotutto mi ha pugnalato!”


Uno sguardo freddo lampeggiò negli occhi di Vipera, però alla fine si fece da parte. “Fa' in fretta e non dimenticare che abbiamo ancora altre cose da fare quaggiù.”


Taglio Brutale prese Brian per i capelli e ringhiò: “Credimi, morirai lentamente e molto dolorosamente”.


Brian voleva sputargli in faccia, ma la sua forza scivolava via come acqua in un buco senza fine. Non sapeva per quanto ancora sarebbe rimasto vivo. I rimpianti di una vita gli tornarono in mente, non aveva ancora incontrato sua moglie e non era riuscito a realizzare il suo sogno di diventare cavaliere. Tuttavia, il suo rimpianto più grande…. Era di non essere riuscito a vendicare Levriero.


Un attimo, che cosa era stato?


Batté un attimo le palpebre e improvvisamente c’era una donna seduta sul coperchio di una cassa; nella poca luce non riusciva a vederne bene l’aspetto, ma con un corpo così splendido non poteva che essere una donna.


Dannazione, era un’illusione?... doveva esserlo. Era caduto in questa stanza a mezzanotte e non c’era decisamente nessuno dentro! E se dal paradiso Dio avesse sentito i suoi lamenti e aveva creato questa fantasia solo per confortarlo?


“Hey, state giocando così vivacemente a casa di qualcun altro e avete addirittura intenzione di uccidere un uomo sotto il mio naso. Temo proprio che non sia appropriato, no?”


Taglio Brutale vide qualcosa di tremolante nel suo campo visivo, quindi lasciò andare bruscamente i capelli di Brian. Estrasse la spada dal suo fodero e si voltò verso di lei, notò che anche gli altri membri del suo gruppo stavano facendo lo stesso.


“Chi sei?!”


Perché avrebbero dovuto risponderle anche loro… un momento, Brian iniziò a pensare con la logica offuscata che gli era rimasta: e se quello che vedeva non fosse un’illusione?


“È ovvio che io sia qui”. La donna saltò giù dalla cassa, si piegò e batté la polvere dal suo vestito. Nella fioca luce della torcia, Brian distinse degli strani motivi ricamati sul suo abito: tre triangoli affiancati e al centro un enorme occhio. Illuminato dal fuoco, il contorno dell’occhio aveva una sfumatura dorata.


“Perché siete qui? Strisciate dalle fogne come ratti”. La sua voce era chiara e dolce, ma la sua faccia non mostrava emozioni. Questa era un’anomalia… chiunque veda la scena di un crimine non dovrebbe restare così calmo.


Anche Vipera era consapevole di questo fatto. Aveva un aspetto solenne mentre si voltava lentamente per fronteggiare il suo nuovo avversario. Improvvisamente la  attaccò con colpo tagliente.


La donna non sembrò preoccupata quando mosse casualmente la mano. Vipera non vide nemmeno le sue mani muoversi, sentì solo un vento freddo soffiare contro il suo corpo.


Vedendo una scena così incredibile, Taglio Brutale non poteva che osservare incredulo. Si precipitò ad aiutare Vipera, però sapeva di essere arrivato troppo tardi. Dove normalmente si trovava il suo braccio, adesso c’era solo il vuoto.


Insieme al suo arto e alla spada, Vipera crollò per terra.


Dopo avere visto questa scena, Taglio Brutale fu sopraffatto dalla paura, sentiva una pressione che lo strangolava sulla gola. Gli altri non lo sapevano, ma lui conosceva bene i punti di forza e le debolezze di Vipera. “Crudele, scaltro e molto pericoloso”, questo era il giudizio su Vipera di suo zio. Poteva ingaggiare le persone, aveva una forza assoluta e non doveva mai essere sottovalutato. Perfino per Brian era stato difficile respingere i suoi attacchi per un quarto d’ora! Eppure adesso era stato casualmente spazzato via da una donna che gli aveva persino mozzato un intero braccio.


“Non statevene stupidamente lì impalati! Muovetevi e uccidetela!” urlò Vipera pressando contro la ferita.


A causa del copioso sanguinamento, la vista di Brian iniziava ad offuscarsi. Riusciva solo a sentire il suono di passi caotici e lo stridio delle armi, oltre ai corpi che cadevano a terra tutt’intorno a lui. Poi… tutto divenne come ovattato. Alla fine cosa era successo? Cercò di girare la testa e di guardare il conflitto, quello che vide era un’immagine troppo difficile da comprendere.


La donna era come un fantasma, avanzava avanti e indietro tra la folla come desiderava, svaniva ancora e ancora. Ogni suo attacco centrava gli organi vitali del suo avversario. Non poteva essere chiamato un combattimento, sarebbe stato meglio dire che stava ballando. Non aveva mai visto nessuno in grado di brandire un’arma mortale e avere comunque un simile senso del ritmo, colpendo in alto e in basso, disegnando un percorso inimmaginabile. Al contrario, le persone attorno a lei non erano altro che un gruppo di pagliacci imbranati. Cercavano di combatterla, ma solo per cadere invano. Infine, fu l’unica a rimanere in piedi, fiera e indipendente.


Questa fu l’ultima scena che vide prima di perdere conoscenza.




Thea


                                


                                



