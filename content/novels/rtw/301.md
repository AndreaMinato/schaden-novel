---
weight: 301
title: Capitolo 301- Bombe e vino
pubDate: 2025-08-07T11:37:50.971Z
tags:
    - rtw
---


Il giorno dopo il trasferimento delle streghe di Isola Dormiente nella nuova casa, Roland chiamò il Primo Ministro del municipio Barov nel suo ufficio.


"Vorrei che pubblicassi un altro bando di assunzione" disse Roland porgendogli la bozza con i primi dettagli. "Un lavoro temporaneo di una settimana per una decina di persone, preferibilmente donne".


Barov prese il foglio, lo lesse una seconda volta prima di chiedere: "Altezza, chiedo scusa ... cos'è l'amido?"


"Sai cos’è la farina di frumento?"


Il Primo Ministro esitò: "Si riferisce alla polvere grossa o a quella fine? I chicchi di grano, dopo la macinatura, possono essere cotti nel pane o nella torta di grano. Invece, se si fa un ulteriore passo e si filtra la crusca, si ottiene una polvere finissima. Il prodotto di questa ultima è solo di 6/10 della precedente, e il pane cotto con essa è più morbida, ma il suo prezzo è anche molto alto, quindi solo le potenti famiglie aristocratiche possono permetterselo".


La cosa che a Roland piaceva di più di Barov era che aveva una conoscenza completa dei prodotti di ogni categoria. La penuria di cibo a causa di un raccolto scarno, ha un significato completamente diverso a seconda della classe sociale del consumatore. Ad esempio, il popolo spesso mette i chicchi di grano direttamente in pentola per preparare il congee (1), sfruttando così al massimo il loro cibo limitato. Tuttavia, a volte anche gusci di grano e sabbia finiscono nella pentola bollente provocando suoni scoppiettanti e dolore ai denti quando li si mastica.


I piccoli aristocratici invece prestano una particolare attenzione a questo problema e ordinano di setacciare il grano per rimuovere la sabbia e le pietre. Dopodiché lo fanno ridurre in una polvere grossolana e impastare nel pane o nelle frittelle prima di mangiarlo.


E  poi c’è chi è in cima alla gerarchia: le famiglie benestanti e i potenti aristocratici, che non pensano al cibo come a un semplice mezzo per riempirsi lo stomaco, ma piuttosto come qualcosa da gustare. Nelle loro cucine il grano subisce un ulteriore setacciamento, rimuovendo la crusca, fino a ottenere una polvere bianca fine. Il pane che ne risulta ha un colore crema giallastro e quando viene mangiato non solo il suo sapore è squisito, ma è anche molto più dolce.


"La base dell'amido (2) è una polvere sottile che passa attraverso un altro processo di purificazione" spiegò Roland. "Dopo aver assunto le persone, manderò qualcuno che le istruisca chiaramente su cosa abbiamo bisogno che sia fatto".


"Quindi... continuare il processo di purificazione?" Barov non riuscì a impedirsi di gridare forte per il colpo. "Quanto grano sarà necessario?"


"Non ne serve molto, solo trecento o quattrocento chili ..." Roland si fermò, poi riaprì di nuovo la bocca: "Riempi un cesto che sia grande quanto la mia scrivania".


Barov annuì e aggiunse: "Perché devono essere delle donne?"


"Perché fanno le cose con più attenzione. Inoltre, voglio vedere più donne lavoratrici, piuttosto che restare inattive a casa". Tuttavia, all'improvviso Roland ebbe un'idea, così domandò: "Sembra che al momento l'educazione delle classi femminili di Città di Confine stia progredendo più velocemente, giusto?"


"Sebbene il capo del Ministero dell'Istruzione sia la Signorina Pergamena, la situazione è questa. Non possono fare altro se non prendersi cura dei bambini e fare i lavori di casa. Quindi passano la maggior parte del loro tempo ad aumentare le loro capacità di lettura e scrittura".


"Se le cose stanno così, allora vorrei che tu dopo il prossimo turno d’esame prenda la guida del Municipio per reclutare un gruppo di apprendisti donne. In questo modo aumenteremo gradualmente la proporzione di donne lavoratrici" ordinò Roland.


"Sua Altezza, questo ... non c'è nessun precedente" si lamentò Barov. "Se devono solo fare attenzione, i miei apprendisti non sono peggio di nessuna donna".


"Se non c'è nessun precedente, dobbiamo crearne uno" puntualizzò Roland senza mezzi termini. "Questo è anche il modo più semplice e veloce per aumentare la forza lavoro senza espandere la popolazione totale. Se tutte le donne svolgono un piccolo compito nella costruzione di Città di Confine, i miei lavoratori disponibili raddoppieranno. L'unica cosa che ti sto chiedendo di fare è di spingere le persone a cambiare il loro punto di vista. Finché la paga è allettante, penso che passeranno dalla nostra parte da soli uno alla volta ".


Dopo che Barov se ne fu andato, Roland sentì Usignolo ridacchiare vicino al suo orecchio, poi gli chiese: "Che tipo di cosa deliziosa stai pianificando di creare questa volta?"


"L'amido? Non è qualcosa che si può mangiare" disse Roland, dopo aver bevuto un sorso di tè "anche se in realtà è possibile ricavare del buon cibo dai materiali avanzati dopo la lavorazione".


Prima si immerge la farina di grano raffinato nell'acqua, si impasta e sfrega fino a quando l'acqua non diventa completamente bianca, poi si ripete con acqua nuova. Alla fine, la massa appiccicosa restante si chiama glutine. Il glutine può essere utilizzato per friggere o saltare in padella. Se gli si aggiunge il miele o degli aromi diventa davvero delizioso e soprattutto con una consistenza flessibile.


Tuttavia, la creazione di cibo non era il principale obiettivo di Roland.






Setacciando e poi lasciando riposare l’acqua bianco latte si sarebbe formato un precipitato che era proprio l’amido che stava cercando di ottenere e che era anche uno degli ingredienti principali nella creazione degli esplosivi.


Dal momento che gli esperimenti con la nitroglicerina non sono ancora iniziati, e non c'è modo di accedere al TNT, il nitrostarch (3) è il modo più immediato per produrre potenti esplosivi, e ha anche lo stesso processo di produzione della nitrocellulosa. Il prodotto finale ha una bassa sensibilità, e non può essere acceso da una fiamma libera (4), ma è necessario usare un fusibile per la detonazione. è inoltre, più potente del TNT e di conseguenza è stato largamente usato come sostituto durante le due guerre mondiali.


Con l'amido nel suo stato più puro, gli apprendisti alchemici che conoscono già a memoria il processo di produzione della nitrocellulosa dovrebbero riuscire anche a preparare rapidamente una partita di nitrostarch.


Dopo pranzo, proprio mentre Roland stava iniziando a pensare di tornare in camera sua per fare un pisolino, sentì improvvisamente qualcuno bussare alla sua porta.


Nove volte su dieci si trattava di Anna che veniva a trovarlo a quell'ora. Così, quando sentì quei colpi, il battito del suo cuore iniziò immediatamente a danzare. Può darsi che abbia deciso di venire a mezzogiorno, perché l'ultima volta era troppo stanca e si è addormentata?


"Prego".


Tuttavia, la porta si aprì con un cigolio e Roland rimase sorpreso quando vide Evelyn lì fuori.


Questa... ora, non me l'aspettavo. Tossì due volte, poi assunse un sorriso rassicurante mentre chiedeva: "Qual è il problema?"


Sentendo la sua domanda, Evelyn entrò nella stanza. La ragazza si avvicinò alla scrivania e si inchinò in segno di saluto. In effetti sembrava un po' nervosa. "Sua Altezza, vorrei farle una domanda".


Non dirmi che si tratta nuovamente della stessa domanda: 'Perché è così gentile con noi streghe?' Tuttavia, avendo scelto di trattarle come compagne, è importante essere caldi come il vento di primavera, così sorrise e disse: "Cosa volevi chiedermi?"


"Lei... perché mi ha fatto venire a Città di Confine?"


Per un momento Roland fu leggermente sorpreso. Che non le piaccia il sapore del vino?


"Il mio tipo di abilità non solo è inferiore a quella di Sylvie, non è nemmeno tanto pratico quanto quello di Lotus o Honey" sussurrò. "Si tratta solo di degustazione di vini. Tuttavia, uno stipendio mensile di un oro reale le sarebbe sufficiente per poter assumere un birraio specializzato da Città del Re".


"Cosa ne pensi di questi ... vini?"


"All'inizio pensavo che bruciassero troppo, poi ho iniziato a berli lentamente e sono riuscita a sopportarli. Per quanto riguarda i tre liquori mescolati con cubetti di ghiaccio, succo di frutta e sciroppo, penso che abbiano un sapore molto ricco. Però questa è solo la mia opinione personale" rispose Evelyn con cautela. "Il pub della mia famiglia vendeva solo vini a buon mercato e birre diluite, dei gusti dell'aristocrazia... io non ne so nulla".


Questo esclude che stia mettendo in discussione il vino, il Principe tirò un sospiro di sollievo. Si alzò e aprì la libreria, poi estrasse un recipiente di birra dalla cima e lo mise davanti a Evelyn chiedendole: "Puoi trasformare questa birra nel liquore che ho preparato?"


"Penso che... non dovrebbe essere un problema". Allungò la mano e la tenne ferma sopra il recipiente. Un attimo dopo la birra gialla cominciò a cambiare. Similmente alle bolle che si stavano innalzando, la birra diventava sempre più chiara, finché non divenne cristallina come semplice acqua bollente. Eppure, Roland poteva già percepire la sua forte fragranza alcolica. Incapace di fermarsi, intinse un dito e se lo mise in bocca. Aveva un sapore amaro e bruciante allo stesso tempo: il sapore dell'alcool altamente purificato.


Roland non poté fare a meno di cominciare a ridere e disse: "Questa è la ragione per cui ti ho scelta".


Roland guardò la perplessa Evelyn, le diede un colpetto sulla mano e chiarì: "Sto per creare una fabbrica di alcolici ... No, un birrificio. Ti piacerebbe essere il capo enologo?"






Thea






 Erialis E siamo finalmente giunti al 31 Ottobre ossia ad Halloween, ricordatevi che oggi dalle 17 fino a mezzanotte il team delle streghe lanciano una super offerta ma lo scoprirerete più tardi, ora passiamo alle note.(1) Congee, è praticamente porridge di riso, sicuramente chi ama i cartoni animati e i manga ne ha sentito parlare, è consumato sopratutto per colazione in particolare in Cina. La sua ricetta varia da regione a regione  a seconda della diversa quantità di acqua usata e tempi di cottura, in genere prevede una lunga cottura del riso in tanta acqua finchè i chicci non si sciolgono e diventa un porridge abbastanza denso. E' un piatto presente ovviamente con varianti sia nella cucina giapponese che thailandese. Vi offriamo una ricetta. (2)  Abbiamo già parlato dell'amido ma data la sua importanza è meglio rinfrescarvi la memoria. (3) Il Nitrosarch ne abbiamo parlato al capitolo 246 per chi volesse andare a rileggerlo. (4) Fiamma libera, si intende quella che non è costretta in una camera di combustione per cui non può bruciare a temperature o pressioni elevate es: accendino o fornelli del gas. Invece la stufa non è una fiamma libera. Spero di aver reso l'idea. 




                                


                                


ATTENZIONE HALLOWEEN








"Se il campanello fa don din
 nella notte di Halloween   
   stai attento e non aprire         
se non hai nulla da offrire.
Ché se manchi di dolcetti
sei a rischio di scherzetti.
Se hai dolci e caramelle
e poi chicche con ciambelle,
puoi aprir senza paura
col sorriso addirittura!
Donerai i tuoi dolcetti
evitando gli scherzetti!"
https://novelleleggere.com/wp-content/uploads/2018/10/Attenzione-streghe-300x225.jpg


















ATTENZIONE! ATTENZIONE!
Da oggi e solo per oggi da adesso fino a mezzanotte parte la super offerta
del "team delle Streghe"
tutti  i capitoli a:
3 euro.
Senza alcuna limitazione ogni 3 euro un capitolo che verrà spalmato durante la settimana.
https://www.paypal.me/erialis
ACCORRETE, ACCORRETE!














https://novelleleggere.com/wp-content/uploads/2018/10/Attenzione-streghe-300x225.jpg


Fuoco brucia, bolli paiolo..
Occhio di tritone, dito di rana,
Pelo di nottola, lingua di cane,
Forca di vipera e punta d’orbetto,
Zampa di ramarro, ala di gufetto,
Per una fattura che faccia male,
Bolli e ribolli brodo infernale.




                                


                                



