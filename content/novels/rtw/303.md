---
weight: 3030
title: Capitolo 303- Preparazione del raid aereo
pubDate: 2025-08-07T11:37:50.972Z
tags:
    - rtw
---










Dopo una settimana di test e assemblaggi, Roland e Anna insieme completarono lo sviluppo di un detonatore ad impatto.


Rispetto alla miccia dei proiettili per l’artiglieria, non aveva bisogno di resistere a temperature e pressioni elevate, e non c'era nemmeno un sovraccarico di forza gravitazionale quando lasciava la camera, quindi la struttura era molto semplice. Tuttavia, a causa della necessità di una costruzione precisa del percussore e della molla, i due dovettero testare molte varianti prima di avere infine successo.


Il problema principale era che nessuno sapeva quanto dovesse essere elastica la molla per essere sicuri che non si staccasse accidentalmente. Avevano anche bisogno di garantire che si sarebbe sempre innescata quando veniva attivata normalmente.


Lui e Anna cambiarono un poco lo spessore e la durezza della molla prima di testarla ancora una volta.


Fortunatamente, Anna e Lucia avevano fatto in anticipo molto del lavoro richiesto. Come risultato, Roland aveva a disposizione sempre più materiali di alta qualità. In definitiva, dopo molti test, avevano scelto di utilizzare la lega d'acciaio n. 1365, che aveva una durezza relativamente alta, ma una tenacità che si trovava nella parte inferiore. Anche se la bomba fosse caduta da un metro, non sarebbe stata compressa fino alla fine.


Dopo la scelta della molla appropriata, il resto fu facile. Proprio come il detto: dove scorre l'acqua si forma un canale. Anche se Roland non aveva mai visto l'aspetto di un vero detonatore prima d'ora, poteva comunque contare sull'esperienza del suo lavoro per realizzare un progetto da solo.


Rispetto a quelle moderne era certamente carente, ma per le attuali grandi e grezze bombe nere sarebbe bastato.


La versione definitiva del detonatore a percussione aveva la forma di un cilindro, lungo dodici centimetri, di circa cinque centimetri di diametro, con un disegno a spirale sul lato inferiore che poteva essere avvitato nell'apertura della parte superiore della bomba.


L'interno sembrava una scanalatura convessa verso il basso, mentre il percussore aveva un aspetto simile, in modo da potere anch’esso venire inserito nella scanalatura. Nello stato normale, la molla bloccava la parte superiore all'interno della rientranza, mentre il cane sarebbe atterato proprio all'interno della rientranza, ad un solo dito di distanza dal primer. Allo scopo di prendere delle precauzioni, Roland aveva anche praticato un foro nella testa del percussore, in modo da poter fissare un bullone sopra il bossolo delle munizioni. Così, prima del bombardamento, dovevano prima estrarre il bullone, solo allora il cane poteva muoversi su e giù.


Il test di simulazione si tenne in un pomeriggio soleggiato.


Poiché questa bomba, riempita con un'imbottitura di ghiaia al posto della polvere da sparo nera, aveva già raggiunto cinque volte il peso di Usignolo, Roland decise di non salire a bordo della mongolfiera, e invece guardò il processo con un telescopio da trecento metri di distanza dal luogo dell'impatto.


Oltre a lui, c'erano anche il Comandante dell Primo Esercito Ascia d’Acciaio e il Cavaliere Comandante Carter Lannis, presenti per assistere al primo test.


"Ha intenzione di usare una mongolfiera per lanciare i giganteschi pacchi d’esplosivo nel cuore del palazzo imperiale?" Dopo aver ascoltato il piano di battaglia di Roland, Carter non riusciva a credere alle proprie orecchie. Attaccare da un'altitudine di due chilometri dal suolo, ignorando completamente le mura della città e le forze della guarnigione, venne ribaltata la sua idea di combattimento - e, naturalmente, vivendo a Città di Confine durante questo ultimo anno, la sua visione era già cambiata molte volte in precedenza.


"Finché il sistema di controllo è pienamente funzionante, non è qualcosa di impossibile da fare”, annuì Roland. "In questo momento, Timothy sta facendo nuovamente pressione sulle persone per costituire la sua nuova milizia. Se non riusciamo a fermarlo, il territorio occidentale subirà inevitabilmente un altro attacco da parte delle sue forze sotto l’effetto delle pillole. E anche se lo respingessimo, non ne trarremmo beneficio.”


La lettera segreta che Theo aveva inviato indicava che Timothy stava ancora usando la stessa vecchia routine di cercare di consumare la sua forza. Tuttavia, Roland non sapeva se la squadra inviata da Barov fosse riuscita a convincere la gente a venire a Città di Confine.


“Se possiamo davvero liberare la furia del cielo sopra la testa di Timothy, sarà terrorizzato e non saprà cosa fare!" esclamò entusiasta Ascia d’Acciaio. "Questa è assolutamente una punizione divina a cui nessuno può resistere".


"E' quello che spero", disse Roland con un sorriso.


Anche se Theo aveva menzionato nella lettera che Timothy aveva probabilmente capito il metodo di produzione della polvere da sparo nera e aveva aperto un'officina nel centro della città per cercare di produrla in massa, Roland, dopo averci ripensato più volte, decise comunque che il tetto del palazzo imperiale doveva essere l'obiettivo dei bombardamenti.


Il motivo era semplice, il palazzo era l'unico luogo che attirava l'attenzione.


Osservando da un'altezza di duemila metri, anche la più magnifica città di Graycastle era grande quanto il pugno di una mano. Pertanto dovevano stabilire in anticipo un punto che fosse un buon obiettivo per sganciare la bomba. E il palazzo si trovava nel punto centrale del quartiere interno della città ed era circondato da un muro di piastrelle rosse. Inoltre, pietre di un bianco candido coprivano il tetto del palazzo: sarebbero balzate all’occhio mentre si prendeva la mira, il che rendeva quasi impossibile mancare il bersaglio.


Ma l’officina era diversa.


Roland non possedeva una planimetria di Città del Re, il terreno non era presidiato, e se si basava solo sulle parole dette oralmente sarebbe stato piuttosto difficile descrivere la posizione dell'obiettivo selezionato. Inoltre, l'area dell'officina non era grande. Se la bomba fosse caduta su una casa di un civile, il guadagno che ne avrebbero tratto non avrebbe compensato le perdite che avrebbero dovuto affrontare.


Improvvisamente, un'ombra bianca cadde dritta a terra, causando l'innalzamento di una colonna di fumo dal campo di prova, seguito un attimo dopo dal suono smorzato di qualcosa che si infrangeva nel terreno.


"Sembra che la bomba abbia colpito il terreno", Roland mise via lo specchio, "Andiamo a dare un'occhiata al risultato".


Dopo una settimana di addestramento, Fulmine aveva migliorato significativamente la sua tecnica di bombardamento. Questa volta, la bomba aveva colpito il terreno a cinque metri dal centro dell'obiettivo. Aveva perforato la terra con tutto il corpo e il guscio esterno era stato sostanzialmente deformato a causa della forza dell'impatto.


Dopo l'atterraggio dell’Osservatore dei Cieli, Anna usò la sua fiamma nera per aprire la bomba, in modo che tutti potessero vedere che il terreno vicino al detonatore era stato carbonizzato - questo dimostrava che la temperatura del primer era abbastanza alta da accendere il gas fuoriuscito sulla ghiaia, che era quello che avevano usato al posto della polvere da sparo nera, e questa era la prova che il detonatore stesso funzionava bene. Se invece avessero riempito l'interno della bomba di amido nitrato, si sarebbe potuto facilmente creare un buco profondo da quattro a sei metri, e uccidere tutte le persone che non si erano rifugiate nel raggio di 50 metri.


Ora, dopo aver provato a fondo il lancio, il passo successivo era quello di organizzare il piano di battaglia.


Roland fece vagare lo sguardo su tutti quelli che lo circondano, poi aprì la bocca e lentamente disse: "Eseguiremo il raid a sorpresa a Città del Re lunedì prossimo. In primo luogo, Ascia d’Acciaio condurrà un gruppo di cinquanta armi da fuoco e scorterà le streghe alla periferia di Città d’Argento. C'è un crinale di montagna nella zona che può ripararvi e non farvi scoprire, e dovrebbe essere perfetto se volete accamparvi o mandare una mongolfiera".


“Agli ordini, Vostra Maestà!”


"Perché non possiamo volare direttamente da Città di Confine?" Chiese Wendy.


"No, sarebbe troppo lontano”, Roland scosse la testa, dal territorio occidentale a Città del Re ci sarebbe voluta almeno una settimana. Viaggiando con l’Osservatore dei Cieli o volando direttamente lì, ci volevano comunque circa tre giorni, insieme al viaggio di ritorno facevano sei giorni. Inoltre, dopo l'installazione del meccanismo di caduta, il cestino avrebbe avuto spazio sufficiente per trasportare solo due persone, il che significava che Usignolo non sarebbe stata in grado di seguirli. Con l'eccezione di Anna, nessuna delle altre streghe aveva alcuna capacità di combattimento, per cui farle passare sei notti all’aperto sarebbe stato un rischio troppo alto, cosa che gli avrebbe impedito di sentirsi a suo agio. "Partendo da Città d’Argento, sarai in grado di completare il bombardamento in un solo giorno e tornare anche prima che il sole tramonti".


"In secondo luogo, le streghe assegnate alla missione sono Anna, Wendy, Fulmine, Maggie, Usignolo e Sylvie. Queste ultimi due sono responsabili del monitoraggio dei dintorni del campo, mentre l'attacco sarà effettuato dalle prime quattro secondo l’allenamento, soprattutto Fulmine”, guardò verso di lei, “La riuscita del piano dipenderà da te".


"Lascia fare a me." Si diede una pacca sul petto.


"In quel caso, l'ultima cosa che volevo menzionare era che tutti voi dovreste prestare attenzione alla vostra sicurezza", disse Roland sottolineando ogni parola, "Aspetterò il vostro ritorno qui a Città di Confine".


Quattro giorni dopo, la prima bomba ‘Vento dell’Est No.1' fu caricata su un carrello e, sotto la scorta del Primo Esercito, si imbarcò su una nave da carico per Città d’Argento.






Merges
                                


                                



