---
weight: 31
title: Capitolo 31- Nostro amico
pubDate: 2025-08-07T11:37:50.874Z
tags:
    - rtw
---


Roland era seduto al suo scrittoio in stato confusionale. Davvero non si aspettava che qualcuno stesse cercando di commettere un omicidio nel suo castello. Temeva che, se Usignolo non gli avesse puntualmente scoperti, avrebbero potuto assassinarlo a sangue freddo.


Chi aveva ordinato questo tentato assassinio? Era stata sua sorella o uno degli altri suoi fratelli? Perché lo stavano facendo? Era una quinquennale lotta per il trono, ma negli ultimi mesi avevano già tentato di ucciderlo due volte. Roland, colmo di irritazione, picchiò il suo scrittoio. Questo era semplicemente vergognoso! Non potevano solamente fargli affrontare i Mesi dei Demoni?


Si udirono dei passi fuori dalla porta. Era Carter, il suo cavaliere comandante. Dopo aver aperto la porta disse: “Vostra Altezza, le identità dei deceduti sono state identificate. Degli otto corpi, sette erano membri originali della pattuglia, ma l'ultimo è ancora non identificato. Inoltre, ce ne sono due ancora vivi e sotto la tutela della strega... se non... dopo essere stati sottoposti al trattamento della Signorina Pyne, devono ancora svegliarsi. Anche il cammino verso la rete fognaria è ben sorvegliato adesso.”




Appartengono alla guardia cittadina? Sapeva che la squadra portata avanti dal Signore precedente non era affidabile. Roland strinse i denti; in realtà, otto su dieci erano sleali, quindi non farli unire alla milizia era stata proprio la scelta giusta..


"è una buona cosa, assicurati che siano sempre ben sorvegliati. Non permettergli di suicidarsi come l'ultima volta!”


“Come… L’ultima volta?”


“Oh, niente”. Roland scosse la testa. Evidentemente, a causa della sveglia anticipata di Usignolo, la sua testa era ancora confusa.


“Ad ogni modo, voglio sapere tutto di loro. Chi è il loro leader? Chi è il loro referente? Chi è il loro finanziatore? Devi indagare su tutto questo e anche di più…”


“Sì, Vostra Altezza”. Carter aveva ricevuto i suoi ordini, ma non si era congedato immediatamente, al contrario si inginocchiò e disse: “Il fatto che gli assassini siano riusciti ad intrufolarsi nel castello, è stata una mia inadempienza al dovere. Spero che Vostra Altezza mi punirà.”


“Adesso basta. In quel momento non ti trovavi nemmeno al castello, dunque questo non ha niente a che fare con te.”


“Allora…”, Carter esitò, “Potete dirmi, in ultima analisi, chi ha impedito il tentato omicidio? Ho potuto constatare dalla scena, che loro…” il cavaliere dovette deglutire, “Tutti loro sembrano essere stati uccisi dalla stessa persona e totalmente inermi.”


“Cosa puoi dirmi?” Roland era curioso.


“Se si fossero affrontati alla pari, l’ambiente non sarebbe stato così pulito e le ferite sarebbero state molteplici in tutti i corpi”, mormorò Carter “Sono stati tutti uccisi nel piccolo deposito. Oltre al sangue e ai corpi morti, non c’era nient’altro a terra. Non c’è stato quasi nessun danno alle merci poste laggiù. Quelle grandi scatole che contengono bacon non avevano nemmeno un graffio. Questo dimostra che l’uomo non ha avuto bisogno di utilizzare nessuna copertura, come se stesse facendo una passeggiata in una piccola radura. Con tutto il dovuto rispetto, Vostra Altezza, tutto ciò è davvero incredibile”.


“Così, questa è la ragione”. Roland annuì, comprendeva il significato della spiegazione di Carter. Dopo che una persona teoricamente forte era stata circondata, egli era caduto in una situazione estremamente avversa – nei combattimenti reali, di solito, non va a finire come mostrano i film, dove la persona circondata manda a terra i nemici uno dopo l’altro. Un attacco sferrato verso un punto debole, potrebbe essere particolarmente letale.  Così, per lottare contro numerosi avversari, l’approccio corretto potrebbe essere affidarsi al terreno e all’ambiente, in modo tale da poter sempre affrontare la controparte.


Ma Usignolo non era una di quelle persone comuni.


“A prescindere da ciò che farai, devi prima portare a termine la missione che ti ho affidato. Questa persona non può ancora essere rivelata, ma quando sarà il momento te lo dirò”.


Nonostante sapesse che il cavaliere comandante fosse uno dei suoi leali e fidati sottoposti e che fosse già a conoscenza del fatto che Nana ed Anna fossero streghe, Roland scelse comunque di nascondergli la presenza di Usignolo. Questo perché, la differenza tra lei e le altre due streghe era che lei non stava dalla loro parte. Stava a Città di Confine solamente a causa di Anna. Proveniva dall’Associazione delle Streghe Alleate e presto o tardi avrebbe lasciato questa città.


Carter rese omaggio e si ritirò.


Roland poteva comprendere i suoi pensieri. Come persona esperta nell’uso della spada, Carter praticava un programma d’addestramento basato sulle tecniche di combattimento sintetizzate e accumulate per centinaia di anni. A dire il vero erano orgogliosi delle loro tradizioni. Ma quando vide la scena nel deposito, non poté crederci e iniziò ad avere dei dubbi – se l’arte della spada poteva essere così tanto perfetta, di quali tradizioni erano soliti essere orgogliosi?


“Pensavo che mi avreste chiesto di uscire allo scoperto”, Usignolo si rivelò.


Era ancora seduta nell’angolo del suo scrittoio, a gambe incrociate.






“Ho pensato molto anche a questo. Che ne dici? Puoi sistemarti qui in qualità di mia spada nascosta. Ti spetteranno due ori reali come salario mensile, il doppio di quello che spetta ad Anna. Cosa ne pensi?” Roland iniziò a suggerirle ulteriormente: “Ti spetterà una casa dotata di giardino, due giorni di riposo a settimana e persino dei congedi retribuiti ogni anno – uh, ecco, il resto potrebbe essere solo una ricompensa monetaria”.






Con sua grande sorpresa, Usignolo non poté rifiutare categoricamente. Poté solamente sorridere e non dire né sì né no. “Non posso abbandonare le mie compagne, in nessun caso.”






“Questo per ora, ma quando l’inverno finirà, Città di Confine inizierà un periodo di ricostruzione. Ed in quel momento, a quante persona importerà ancora? E poi… le streghe cesseranno di subire discriminazioni mentre camminano per le strade. Nessuno ti vedrà come portavoce del diavolo.”






“E così via… State sempre parlando di questo”, disse Usignolo con indifferenza.






Era il momento di fermarsi. Era sempre meglio osservare che ascoltare. Questo tipo di cose potevano solamente cambiare lentamente. Roland cambiò argomento, “Nana è stata rimandata indietro sana e salva, giusto?”






“Ah, sì, ma si è spaventata.”






Roland sospirò, non c’era niente da fare, dopo tutto era mezzanotte quando era stata svegliata da Usignolo. Quando fu portata sulla scena e vide il luogo della battaglia, quasi vomitò. Usignolo gli fece un piccolo resoconto di ciò che era accaduto, dopodiché le disse di andare a prendere Nana. Di solito, Nana curava solamente polli. Ma ora, quando la ragazzina vide persone coperte di sangue, immediatamente svenne. Dopo poco tempo, si risvegliò e iniziò a curare i membri della guardia reale con il viso pieno di lacrime.






Al fine di mantenere la famiglia di Nana allo scuro, Usignolo doveva anche riportarla a casa.






Quando tutto fu sistemato, era ormai l’alba.






“Come sta andando l’indagine? Sei riuscita a scoprire quale dei miei bravi fratelli o sorelle li ha mandati?”






Usignolo scosse la testa, “Appartenevano tutti alla tua guardia, con una sola eccezione, ma non riporta ancora nessuna prova della sua identità.  Chiunque, con abbastanza denaro, sarebbe riuscito ad assumerli. Ma penso che, forse, tutto ciò non sia collegato ai tuoi consanguinei.”






“Perché?”






“Perché era privo di organizzazione. In molteplici occasioni la squadra ebbe di fatto parecchie lotte interne. Ed immediatamente dopo il loro fallimento non si sono suicidati, lasciando in vita almeno due persone. Dopodiché, non hanno dato prova di una prestazione professionale. Complessivamente erano solo dei balordi di strada. Non è lo stile dei tuoi fratelli e sorelle, si tratta, più probabilmente, di un piano di un principiante. Penso che, anche se non fossi stata qui, il loro tentato omicidio non avrebbe avuto successo in nessun caso. Non dimenticate che Anna sta riposando al piano di sotto.”






Usignolo prese la coppa di Roland, non sembrava interessarle bere dalla sua stessa coppa, e poi disse: “In ogni caso, il tuo cavaliere ha chiesto la verità su ciò che è successo nelle fogne e scommetto che presto lo scoprirà – in confronto alla precedente pedina di tua sorella, questo ragazzo è molto meno professionale. Se non me ne fossi andata, continuerebbe ad inginocchiarsi a me, prima di implorarmi di non ucciderlo.”






“Questo membro della guardia gravemente ferito, sembra essere l’unico convocato da me non troppo tempo fa.”






“Davvero?” Usignolo inclinò il capo, “Penso che dovreste ricompensarlo. Se non si fosse ribellato contro gli altri, non gli avrei trovati così velocemente e sarebbero entrati nei sotterranei del castello. Anche se non è chiaro il perché lo abbia fatto, ma il nemico del nostro nemico è nostro amico, giusto?”


Sì, pensò Roland, ma la parte importante non era se lui fosse un amico o un nemico, ma piuttosto che Usignolo avesse detto queste due parole.


“Nostro amico”.




Haru
                                


                                



