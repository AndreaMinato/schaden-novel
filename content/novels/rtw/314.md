---
weight: 314
title: Capitolo 314- Annientamento
pubDate: 2025-08-07T11:37:50.974Z
tags:
    - rtw
---














Era la prima volta che Garcia sperimentava l’orrore dello straordinario.


L’arma nella sua mano era, ovviamente, solo una normale spada a una mano, ma l’esplosione di pressione proveniente da ogni sua mossa sembrava assorbire parti della sua anima. Ogni colpo che pioveva sul suo scudo era tanto pesante quanto uno sferrato da una spada a due mani. Due o tre colpi dopo, Garcia non riusciva nemmeno più a sollevare il braccio e venne ferita al mento da un colpo alto.


Dopo essersi ripresa, la Regina di Acque Chiare abbandonò completamente la difesa e, prima che potesse intuirlo da sé, una ballista era già comparsa di fronte al suo corpo. Premette il grilletto; non fu una lancia di ferro quello che rilasciò ma parecchi barattoli contenenti dell’acqua nera. Reagendo istintivamente, Zero li tagliò con il solo risultato di ottenere una doccia d’acqua nera. Quando i pezzi di cristallo di fuoco nascosti nei contenitori entrarono in contatto con l’aria, presero velocemente fuoco e trasformarono l’intera area in una colonna di fuoco.


Tuttavia non era ancora sicura che questo avrebbe funzionato. Dopo tutto Zero poteva sempre usare la sua velocità, che sorpassava di gran lunga qualsiasi cosa una persona normale potesse fare, per aggirare il laghetto di fiori mentre la ballista ancora non si era nemmeno girata. Quindi Garcia, per restringere i movimenti della Purificata, non ebbe altra alternativa se non quella di contare sull’innalzamento di mura di pietra incastrate con delle lance. Inoltre trasformò i vasi di fiori intorno al laghetto in esplosivi riempendoli con polvere di neve e nascose diverse buche nel terreno, creando così una formazione di trappole mortali.


Dopo aver ucciso più volte il nemico in questo modo, Garcia notò che il respiro pian piano le stava diventando affannoso, gocce di sudore iniziavano a scivolarle giù dalla fronte e iniziava ad avere ondate di vertigini che la rendevano quasi incapace di mantenersi in piedi.


“Ben fatto,” disse la Purificata dopo essere rinata per l’ennesima volta, non stava approfittando della debolezza di Garcia, bensì batté le mani. “Il tuo saper fare tutto ciò supera di gran lunga le mie aspettative. Tuttavia c’è qualcosa che ho dimenticato di dirti. Sebbene tu possa usare la tua coscienza per cambiare l’ambiente e il luogo in questo mondo, questo consumerà una quantità di energia di gran lunga maggiore rispetto al creare cose del tutto nuove… la quantità è pressoché la stessa che serve per “risanare” una persona. Dovresti già sentire la debolezza e l’esaurimento prendere possesso del tuo corpo, forse dopo la tua prossima morte cadrai già in un sonno eterno.”


“Ah questo è ancora meglio del tagliare la testa a qualcuno”, ansimò pesantemente Garcia, “ma sembra che tu stia dimenticando le urla che hai fatto quando stavi bruciando nel fuoco del male. Non credo che sia in grado di resistere tanto più a lungo di me.”


“…” dopo un momento di silenzio, Zero disse: “Da quando sono diventata una Purificata, la Chiesa mi ha dato moltissimo sostegno affinché potessi migliorare le mie abilità. Dall’accrescere la mia conoscenza all’insegnarmi le tecniche di combattimento, al nutrirmi con i Giudici per migliorare le mie capacità. Questi Giudici, anche sapendo che dovevano sacrificare loro stessi, erano comunque felici di entrare nel Campo di battaglia delle Anime. Qui, nel Mondo della Coscienza, hanno raffinato le mie abilità nei combattimenti di vita o di morte, rassicurandomi che accettavano la loro morte prima di trasmettermi tutte le loro esperienze e il loro intuito.


Garcia non interruppe le sue parole. Anche se l’altra stava temporeggiando, aveva bisogno di una pausa anche lei.


“Ho inghiottito una Straordinaria e la sua forza è stata impressionante – ho quasi perso una Battaglia delle Anime. Ma, alla fine, ho fatto affidamento sull’arma del Demone per prevalere e dopo ho preso tutto da lei. A causa delle differenti caratteristiche della magia, non posso realmente trasformarmi in una Straordinaria o usare le abilità delle streghe che ingerisco. Tuttavia, qui nel Mondo della Coscienza, queste differenze non hanno importanza per me. Non riesco nemmeno a ricordare il numero di persone che ho inghiottito negli ultimi duecento anni, ma ci sono state solo poche persone che hanno potuto intimidirmi. Tutto il loro dolore, gioia, tristezza e piaceri che hanno provato in vita, diventano parte della mia esperienza personale…” fece una pausa, “Inclusa la loro morte.”


“Cosa vuoi dirmi esattamente?” chiese cautamente Garcia.


“La differenza tra me e te,” replicò con calma Zero. “L’assimilazione di così tante anime mi ha resa incomparabile. Nel caso tu voglia sapere il numero di morti alle quali posso sopravvivere, credo di poter sopportare almeno un centinaio di uccisioni da ora.”


“In tal caso, dovrò aiutarti a verificarlo.” la derise Garcia. Ma interiormente il cuore le si fermato… Guardando il suo comportamento non sembrava che stesse semplicemente bluffando. Da quando erano al molo, dove aveva ucciso in modo facile e pulite le sue guardie personali, si poteva vedere che questa Purificata possedesse delle capacità di combattimento che andavano oltre la sua età. Se è così, ho bisogno di usare delle armi più forti… veloce, cosa posso pensare che possa uccidere facilmente anche una super strega esperta?


“La Battaglia delle Anime non è una gara per decidere chi ha più immaginazione,” disse Zero come se già sapesse cosa stesse pensando, “Non puoi renderti intoccabile dalle spade e colpire senza fondamento, né puoi riesumare dalle leggende dei tempi antichi le armi che possono distruggere cielo e terra… Le cose che non puoi capire non puoi neanche crearle, cosa abbiamo visto e compreso sono la chiave per il successo.”


“Quindi coprirò solo tutto il giardino con della fresca Polvere di neve, persino tu sarai incapace di evitarla,” dichiarò freddamente Garcia, “Anche se morissi, almeno ti trascinerei co me!”


“Anche se uccidermi non ha la minima importanza?” la Purificata la guardò con occhi colmi di pietà. “In tal caso lascia che ti mostri il vero potere della Chiesa.”


Improvvisamente dietro Zero apparve una luce rossa che si condensò in un feroce carro da guerra. La sua forma era di dimensioni estreme e si schiantò immediatamente contro le pareti del giardino. Per Garcia, le due lance di metallo appuntite in cima alla sua testa assomigliavano al rapporto dato da una delle guardie personali del Re Lupo – una specie di ballista mai vista che stava attaccando le mura. Sia la sua portata che la forza avevano raggiunto livelli senza precedenti. Non dirmi che il mostro che ho davanti è quello di cui parlava la guardia.


Poi sentì un forte ronzio.


La spessa e solida lancia aveva fatto breccia proprio nello strato di barriere che Garcia aveva allestito, nemmeno il tempo di preoccuparsi di spendere dell’energia per spezzarla a metà, che fu immediatamente scagliata indietro per aria. Mentre volava, poteva vedere i suoi organi e il sangue lasciati indietro.


Il carro da guerra continuava a sparare queste lance in una successione ininterrotta, quindi, subito dopo essersi risanata, subiva nuovamente la stessa morte. Non aveva nemmeno abbastanza tempo per creare la Polvere di Neve e trascinare il nemico giù con lei. Sotto il costante dolore, la sua coscienza divenne pian piano confusa, la terra iniziò a tremare, delle crepe apparvero nel cielo, i fulmini lampeggiavano, i tuoni rimbombarono e il giardinò bruciò in un fuoco ardente.


“Una volontà forte può solo ritardare la sconfitta, non può cambiare il risultato. Ora chiudi gli occhi,” disse Zero, “Hai resistito abbastanza, riposa in pace.”


Il momento in cui la sua voce sparì, l’intero mondo si frantumò.


…


“È finita?” Isabella arricciò le labbra, “Non ci dovrebbe volere solo un istante? Sei già tornata nella tua forma originale, ma per un po’ non hai detto una parola… Pensavo che avessi davvero fallito questa volta.”


“Ho trovato delle cose affascinanti nella sua memoria,” Zero aprì gli occhi, “Questo modo di pensare… mi fa sospirare.”


“Oh? Ci sono ancora cose che ti fanno sospirare?” chiese Isabella con noncuranza, “Quel tipo strano di polvere alchemica dovrebbe essere qualcosa che hai scoperto, giusto?”


“Beh, gli alchimisti la chiamano fresca Polvere di Neve e la composizione è abbastanza semplice. Tutti i componenti necessari sono cose comuni del laboratorio.”


“Se è così allora lasciaci tornare alla Città Santa per riferirlo, abbiamo già adempito a tutti gli ordini dati da Sua Santità O’Brien,” sputò. “Questa battaglia continuerà per almeno tre o quattro giorni, ma ora, senza un leader o una strega che li guidi, quelli rimasti non conteranno come una minaccia per l’Armata della Punizione Divina.”


“Andiamo,” annuì Zero.


“Aspetta…” le gridò Isabella per fermarla.


“Che succede?”


Era un’illusione? Sicuramente, non c’era nessun cambiamento nel suo aspetto rispetto a prima. Ma perché sento che lo sguardo nei suoi occhi rossi è diventato diverso? Isabella studiò attentamente la sua controparte però poi scosse la testa, “No… non è niente.”


Immagino che stia solo pensando troppo.


 


Aki






 Erialis E' fantastico vero? ti lascia col fiato sospeso sono proprio curiosa di capire cosa sia successo alla fine 




                                


                                



