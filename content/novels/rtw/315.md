---
weight: 3150
title: Capitolo 315- Festa Celebrativa
pubDate: 2025-08-07T11:37:50.974Z
tags:
    - rtw
---






 


Un grande banchetto celebrativo si stava tenendo nella sala principale del castello di Città di Confine.


Oltre alle streghe, lo staff di alto rango del Comune e il Primo Esercito a completo partecipava a questa festa. C’erano i nobili Barov Mons e Carter Lannis e anche Ascia d’acciaio e Kyle Sichi che venivano da un ambiente borghese. Specialmente per quest’ultimo Roland dovette impegnarsi molto per persuaderlo ad uscire dal laboratorio e partecipare a questo, come lo definiva lui, “insignificante” banchetto.


Per includere i suoi sudditi in questo gioioso evento, oltre a tenere un discorso pubblico ordinò anche alla cucina di sfornare una grande quantità di pane bianco usando l’amido raffinato rimasto dalla produzione di esplosivi e lo fece distribuire a tutte le persone della città. Finché erano in possesso di una carta d’identità, potevano prendere una quantità limitata del delizioso cibo al Comune. Quando il Primo Esercito era sulla strada del ritorno verso casa, la maggior parte dei cittadini già era venuta a conoscenza della loro vittoria in battaglia.


Certo, potevano anche non comprendere il significato della spedizione o l’obiettivo ma, finché c’era del pane gratuito, continuava ad essere un giorno di festa per loro.


Questa fu anche la prima volta per Roland che imitò quei “nobili” banchetti ospitati nella Città del Re.


Non c’erano né barbecue né grandi pezzi di carne in umido, tutto il cibo era tagliato in piccoli pezzetti e splendidamente sistemato su dei piatti perfettamente bianchi. All’estremità del tavolo erano poggiate diverse vaschette contenenti tutti i tipi di condimenti così potevano aromatizzare il loro cibo secondo il loro gusto personale, in modo simile ai buffet delle generazioni successive.


“Bentornata,” disse Roland portando due calici di vino ad Anna, “Il viaggio deve essere stato pesante per te.”


“L’hai già detto al molo,” Anna prese un calice, “e la mia risposta è sempre la stessa, ‘non è stato faticoso’ “.


Quando i loro calici si toccarono leggermente, gli occhi di Anna erano colmi di un dolce sorriso. Vedendo questo, Roland dovette combattere l’impulso di abbracciarla sul momento. Invece andò avanti e fece un brindisi con le altre streghe.


“E io?” gridò Fulmine.


“Anche tu avrai la tua parte,” disse Roland mentre chiamava un cameriere dal quale poi prese un bicchiere di sidro per lei, “Al duro lavoro.”


“Pretendo del vino bianco!” la piccola ragazza lo guardò con quei suoi grandi occhi.


“Uh huh…” dopo averci pensato, Roland alla fine decise di esaudire il suo desiderio. Dopotutto la curiosità di questa bambina era sempre stata piuttosto alta quindi, se avesse sempre rifiutato le sue richieste, forse avrebbe imparato da Usignolo e sarebbe sgattaiolata nella cucina, ma avrebbe comunque rubato del vino, “Va bene, ma solo uno!”


“Si!”


Quando Roland le porse un debole vino bianco misto a ghiaccio e succo d’uva, lei improvvisamente si avvicinò e gli diede un bacio sulla guancia.


“Keke… Questa è l’usanza dei Fiordi?”


“Esatto,” Fulmine annuì seriamente, “Questo è quello che mi ha detto mio padre!”


Poiché non era la prima volta che lo vedevano, le altre streghe dell’Alleanza non sentirono che fosse un qualcosa di strano. Tuttavia gli occhi di Sylvie divennero tondi dallo shock prima di lanciare un’occhiata accusatoria a Roland e vide che lui stava andando avanti con una strana espressione – Esiste veramente nei Fiordi quest’usanza di baciare la testa quando si celebra un atto eroico?


Poi arrivò il momento di brindare con i Ministri.


Quando giunse il turno del capo alchimista, l’uomo si chinò e bisbigliò: “Vostra Altezza, da quando mi ha consegnato il libro “Chimica Intermedia” l’ho già letto due volte ma ci sono ancora tante cose che non comprendo.”


“Se stai parlando della costituzione sub-atomica della materia, quella parte richiede un sacco di conoscenze fisiche, quindi devi leggere un altro libro per comprendere.” Fece notare Roland, “Quindi ti consiglio di leggere “Fisica Elementare” prima di passare di nuovo alla “Chimica Intermedia”. In questo molto alcuni dei tuoi dubbi dovrebbero essere chiariti.”


“È quello che stavo per fare però…” esitò per un momento prima di continuare, “Vostra Altezza Reale, perché i colori usati sulle copertine di ogni libro antico sono differenti? Hanno un significato particolare?”


“È che…” Roland rifletté per un momento, “I colori rappresentano i requisiti e il tempo necessari per comprendere il libro.”


“Davvero?” Kyle ci rimuginò, “Dal verde al viola. Quindi sembra che più sia scuro il colore, più è profonda la conoscenza racchiusa in esso. In questo modo “Chimica Avanzata” deve essere sicuramente in nero?”


“No, è arancione.”


“Ah” Kyle rimase stupito, “Perché?”


Roland sorrise, “Chi lo sa?!”


…


A metà del banchetto Roland uscì dalla sala e andò sulla terrazza del castello. In piedi nella dolce brezza della sera, non poté fare a meno di provare un leggero brivido. Si rese conto che metà dell’autunno era già passata, quindi in altre parole non ci sarebbe voluto molto prima che il lungo inverno coprisse completamente i Territori Occidentali con la neve e portasse ai Mesi dei Demoni.


Ma la situazione durante quest’anno e quello precedente era diventata tanto diversa quanto erano differenti il bianco e il nero. Il commercio con la Camera del Commercio di Margaret aveva portato un sacco di liquidità e, in cambio di cibo e materiali, molti ori reali erano stati dati alle persone sotto forma di salario. Secondo le statistiche sul mercato dei beni primari, le recenti vendite di prodotti avevano mostrato una crescita significativa e alcuni di questi beni avrebbero migliorato significativamente la qualità della vita delle persone. La vendita di prodotti come bistecche e uova stava crescendo in modo estremamente veloce.


Non c’era alcun dubbio che questo fosse un segno di graduale miglioramento degli standard di vita per le persone. In particolare le popolazioni indigene avevano tutte ricevuto delle case gratuite mentre i loro salari, paragonati a quelli precedenti, erano inoltre aumentati tanto. Ad oggi avevano anche iniziato a comprare cibi che di solito potevano gustare solo durante le feste. La popolazione appena introdotta era ancora nella fase in cui erano impegnati a risparmiare i soldi per poter acquistare una casa, ma quando sarebbe riuscita a stabilirsi, il mercato era destinato a raggiungere nuovi picchi nelle vendite.


Di cosa esattamente necessitano le persone? Qualche volta mangiare e bere a volontà è già abbastanza per essere grati al proprio Signore e seguirlo fino alla morte.


In questo periodo storico la maggior parte dei cittadini era facile da accontentare.


“Vostra Altezza, state attento o prenderete un raffreddore,” disse Usignolo e apparve dietro di lui con un cappotto in mano. Lo lanciò a Roland, tirò fuori da un sacchetto un pezzo di pesce essiccato e si avvicinò a lui, “Che sta succedendo qui?”


“Niente,” disse Roland mostrandole un sorriso mentre indossava il cappotto, “Ho solo avuto l’improvviso impulso di vedere il mio regno.”


“Sembra che la città sia ancora molto indaffarata,” disse Usignolo e indicò la piazza della città ancora illuminata, “è già notte e ci sono ancora tante persone che non sono tornate a casa.”


“Questo perché oggi era la prima volta che davano il nuovo spettacolo ‘Dawn’” spiegò felice Roland, “Inoltre è anche il primo spettacolo che mettono in scena dopo i diversi mesi di partenza della compagnia da Città di Confine. Quindi gli abitanti erano probabilmente pieni di aspettative nel vedere di nuovo le Signorine May ed Irene.”


Ma detto questo, la Signorina May diventerà presto la Signora Lannis. In realtà non si sarebbe mai aspettato che il suo Capo Cavaliere sarebbe stato così deciso nel voler prendere la mano della Stella dell’Occidente. Quando lo aveva informato delle sue intenzioni con espressione sincera, Roland era rimasto all’inizio stupito per un po’ prima di dare alla fine la risposta. Il matrimonio del Capo Cavaliere necessitava dell’approvazione del Signore ma Roland, ovviamente, non aveva alcuna obiezione verso questo felice evento. Alla fine il matrimonio dei due fu stabilito dopo la fine dei Mesi dei Demoni, più precisamente, per il giorno in cui Città di Confine ufficialmente sarebbe diventata una città.


“Era un posto morto la prima volta che mi sono intrufolata in questa città” esclamò Usignolo, “Ma ora, anche stando nel castello, sembra che possa comunque sentire la gioiosa atmosfera che ci circonda.”


“La vita migliorerà giorno dopo giorno,” Roland alzò lo sguardo, mentre guardava il cielo notturno senza nuvole, inspirò profondamente. Erano rimaste ancora tante cose da fare come espandere la portata dell’educazione, creare un’assistenza sanitaria pubblica, aumentare le costruzioni culturali, incoraggiare il tasso di natalità e così via. Tutte queste cose avrebbero trasformato i Territori Occidentali in una forza stabile e avrebbero gettato le basi per l’unificazione di Graycastle.


Usignolo inclinò la testa e guardò Roland con i suoi occhi acuti mentre chiedeva, “E cosa ne pensi di noi?”


“Ovviamente lo stesso vale anche per te,” disse Roland mentre le accarezzava la testa, “Lo prometto.”






Aki






 Erialis Il nostro alchimista di fiducia ahahaha mi fa morire davvero, non che Fulmine non sia adorabile 
                                


                                



