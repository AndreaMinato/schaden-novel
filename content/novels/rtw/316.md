---
weight: 316
title: Capitolo 316- Riesplorazione della Torre di Pietra
pubDate: 2025-08-07T11:37:50.974Z
tags:
    - rtw
---










Quando Fulmine vide Sua Altezza, lasciò Maggie all’angolo della sala.


“Guu?”


I capelli di Maggie arrivavano quasi a sfiorare il pavimento, dandole così l’aspetto di un fantasma fluttuante ogni volta che si muoveva. Scostando i capelli bianchi che la coprivano, le guance alte e paffute e la croccante braciola di maiale mezza inghiottita che penzolava nella sua bocca divennero visibili.


“Ho trovato un posto affascinante”, sussurrò Fulmine. “È nascosto nella Foresta delle Ombre, pensavo di andare ad esplorarlo domani. Vuoi vivere quest’avventura con me?”


“Guu”, Maggie ingoiò il cibo che aveva in bocca ed annuì più volte, “Voglio, voglio. Cosa dovremmo preparare?”


“Per un’avventura hai bisogno di tre cose… Sbagliato, tre delle cose più comunemente usate”, Fulmine scoprì che aveva iniziato ad usare di tanto in tanto lo strano vocabolario di Sua Altezza. “Hai bisogno di una pietra focaia, cibo secco e un pugnale. Il posto non è tanto lontano da qui, quindi andrà bene se porti con te cibo sufficiente per un giorno. Non riempire tutta la tua borsa di cibo come la volta scorsa”.


“Okay guu”, Maggie le diede una pacca sul petto pronta per andarsene ma Fulmine la fermò ancora una volta.


“Ricorda che quest’avventura è un nostro segreto. Non parlarne con nessun altro” disse la piccola ragazza, “Partiremo domattina presto”.


Guardando alle spalle di Maggie che non vedeva l’ora di tornare al tavolo pieno di cibo, arricciò le labbra e iniziò a pensare al suo piano per il giorno dopo.


Nonostante il successo della missione di bombardamento e l’aver realizzato le aspettative di Sua Altezza, aveva notato che il suo volo era diventato molto meno flessibile rispetto a prima, come se ci fosse qualcosa che la stesse trattenendo. Ogni volta che Fulmine aumentava la sua velocità, aveva sempre la sensazione che un Demone la stesse inseguendo.


Realizzò che questo impedimento era dovuto alla paura. Inoltre la fonte della sua paura proveniva dall’esplorazione della Torre di Pietra, quando vide quella figura orribile all’entrata del seminterrato, perse la sua freddezza e la calma. In quel momento il suo unico pensiero fu di volare via da quel posto il più velocemente possibile. Da allora aveva iniziato a mettere in discussione la sua identità di esploratrice.


“La paura non è terribile, terribile è l’ignoto. Se vuoi superarlo, devi prima affrontarlo”.


Nel suo cuore Fulmine ripeteva silenziosamente gli insegnamenti del padre ancora e ancora. L’indomani avrebbe potuto incontrare un vero pericolo, ma un esploratore non dovrebbe temere il rischio, né dovrebbe ritirarsi. Se non fosse riuscita a superarlo, temeva che non sarebbe mai più stata in grado di volare di nuovo liberamente.


Questo era anche il motivo per cui Fulmine aveva deciso di mantenere nascosta l’avventura a Sua Altezza ed agire senza autorizzazione. Secondo il piano di Sua Altezza Reale, l’esplorazione della Torre di Pietra era stabilita per dopo i Mesi dei Demoni e prevedeva una collaborazione tra il Primo Esercito e le streghe. Tuttavia era preoccupata che in quel momento, anche se avesse visitato la Torre di Pietra ancora una volta, sarebbe stato difficile per lei vederlo in qualche modo con l’appagante idea di aver “superato la sua paura” – il solo fatto di approcciarsi alla zona pericolosa contando sulla forza di tutti faceva sì che non potesse essere chiamata avventura.


In seguito Sua Altezza l’avrebbe rimproverata arrivando persino a confiscarle il gelato e le sue sorelle dell’Alleanza delle Streghe sarebbero state sicuramente preoccupate, ma era ancora determinata a farlo.


Come figlia del più grande esploratore dei Fiordi, Tuono, Fulmine non poteva accettare la sua codardia.


Ma questo non significava che la sua decisione fosse un atto avventato. Paragonato al suo tentativo impreparato di qualche mese fa, ora aveva una pistola – regalo di Sua Altezza – possedeva una grande conoscenza sui Demoni e, infine, era accompagnata da Maggie.


Soprattutto l’ultimo punto… se avessero incontrato veramente un gruppo di Demoni alla Torre di Pietra e se anche Maggie non fosse stata in grado di trasformarsi nella sua forma da bestia demoniaca per allontanarli, sarebbero state comunque in grado di fuggire da sole.


Un esploratore non ha bisogno di una brigata di persone per incrementare il proprio coraggio, pensò, ma può comunque avere alcuni compagni fidati con sé.


Dopo cena, Fulmine prese alcuni pezzi di carne al miele e li mise in un sacchetto di stoffa, vi aggiunse poi torce, armi e borse d’acqua.


L’aver completato con successo la missione di bombardamento le aveva dato un po’ di fiducia, insieme all’incoraggiamento di Sua Altezza e alla sua reputazione leggermente sfacciata aveva fatto sì che si sentisse doppiamente coraggiosa e, proprio come diceva il fabbro, “è meglio battere quando il ferro è caldo”, l’indomani sarebbe stato il momento perfetto per loro per partire.


Alle prime luci Fulmine volò in cima al castello dove Maggie era già seduta sul muro ad aspettarla.


“Lasciami controllare il tuo sacco”.


“Ho preso tutto quel che mi hai detto, guu”, tornò alla sua forma originale, aprì il suo zaino e lo tenne davanti così che la piccola ragazza potesse confermarne il contenuto. Questa volta aveva dimezzato la quantità di cibo, ma almeno aveva anche aggiunto un pugnale e una pietra focaia.


“Bene, questo può essere considerato come consono… partiamo,” disse Fulmine sollevandosi per aria, volando insieme ai piccioni verso la Foresta delle Ombre.


…


Nella sua testa Fulmine aveva già ripetuto il viaggio molte volte, raggiungendo un punto in cui poteva trovare la sua strada anche ad occhi chiusi. Il tempo era un po’ nuvoloso oggi, ma era molto meglio delle nuvole scure che c’erano state l’ultima volta. Mentre il colore della terra si allontanava lentamente dietro di loro, più si avvicinavano alla Torre di Pietra, più il nervosismo di Fulmine aumentava.


“L’altra sera hai detto che hai trovato un posto interessante, è un nuovo nido d’aquila?” chiese Maggie dopo un po’.


“No, è molto più interessante di quello”, Fulmine scosse la testa. “L’obiettivo che vogliamo esplorare è un relitto antico, una torre di pietra che è stata abbandonata per più di quattrocento anni. Dato che il seminterrato non è ancora crollato, potremmo riuscire a trovare alcuni libri antichi se siamo fortunate”.


“Libri antichi?” Maggie scosse le ali, “Questo non suona più eccitante che scavare per delle uova di aquila, guu”.


“Un nido di aquila ha al massimo due o tre uova, qualcosa che finisci in un lampo,” disse la piccola ragazza. “Ma se veramente riesci a trovare un libro antico da portare a Sua Altezza Reale, sicuramente ti premierà con un cesto pieno di uova. Sia che le friggi o le cuoci a vapore, potrai mangiare tre uova al giorno per un lungo periodo a venire”.


“Davvero?” Maggie divenne immediatamente piena di spirito, “Allora sbrighiamoci e cerchiamo questi libri antichi! Guuguu!”


Verso mezzogiorno arrivarono con successo a destinazione.


La metà rimanente della Torre di Pietra era ancora nascosta tra i boschi ricoperti di muschio ed erbacce. Tutto intorno a loro appariva uguale a pochi mesi prima, sembrava come se non fosse cambiato nulla. Tuttavia Fulmine abbassò la sua altezza di volo e fece qualche giro intorno alla torre per confermare la loro sicurezza prima di atterrare delicatamente.


“Siamo arrivate, guu?” gridò il piccione da sopra la sua testa.


“Hush-“ Fulmine le segnalò di rimanere in silenzio, senza il silenzio della foresta le loro voci sembravano particolarmente rumorose, “Parla piano. Potrebbero esserci dei Demoni nelle vicinanze.”


“Demoni?” la coda di Maggie si rizzò immediatamente.


“Aspettami in cima”, disse Fulmine a voce bassa indicando la parte superiore della torre spezzata. “Andrò prima a dare un’occhiata alla situazione”.


Mentre camminava sull’erba leggermente secca, poteva sentire un lieve fruscio proveniente dai suoi piedi. Raggiunta l’entrata della torre, vide che non era coperta dalle piante e che il piccolo grappolo di viti tagliato via dal suo pugnale l’ultima volta era ancora lì. Trattenendo il respiro, andò avanti lungo la vecchia strada ed entrò nella torre. Facendo un passo alla volta, pian piano si avvicinò al centro della torre con il suo passaggio verso il seminterrato. Nel momento in cui vide la scala che portava nell’oscurità di fronte a lei, sentì persino il suo cuore che batteva forte.


La paura viene dall’ignoto, per superarla, devi avvicinarti ad esso… costantemente si incoraggiava, poi accese una torcia e si arrampicò alle scale che portavano giù.


Raggiunto l’angolo del canale, lanciò un silenzioso sguardo indagatore, erano rimasti solo frammenti della porta di legno crollata. L’entrata del sotterraneo non era bloccata nemmeno dal Demone, l’unica cosa rimasta dietro la porta era una fitta oscurità, come una bocca aperta che aspettava di ingoiare le persone che sarebbero entrate.


In quel momento, all’improvviso, sentì le tracce di una voce che fluttuava nell’oscurità, solo vagamente distinguibile ma comunque molto familiare.


Immediatamente tutti i suoi capelli si rizzarono, il suo corpo venne colpito dai brividi e l’impulso quasi incontrollabile di voltarsi e fuggire ancora una volta! Strinse i denti e lottò per sopprimere la paura ribollente in fondo al suo cuore. Poi, coprendosi la bocca, piegò un orecchio e ascoltò attentamente un’altra volta.


Questa volta la chiamata era molto più chiara, il tono lo stesso dell’ultima volta.


“Aiutami…”






Aki






 Erialis La paura fa novanta ..povera Fulmine,confidiamo che Meggie riesca ad aiutarla chissà cosa c'è lì dentro. Secondo voi su su ...scrivete e fateci sapere cosa pensate ci sia.
                                


                                



