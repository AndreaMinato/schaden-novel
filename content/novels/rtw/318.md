---
weight: 3180
title: Capitolo 318- Ignoto
pubDate: 2025-08-07T11:37:50.974Z
tags:
    - rtw
---






Roland grattò sulla superficie con il pennello, scrivendo un lungo paragrafo su carta.


Prima di arrivare in questo mondo, aveva solamente disegnato dei progetti meccanici usando il computer. Al tempo aveva pensato che ci sarebbero state poche occasioni in cui scrivere i caratteri a penna, non si sarebbe mai aspettato di dover riutilizzare questa antica forma di registrazione.


Due fogli, contenenti i prossimi progetti per quello che voleva realizzare, erano posti accanto alla sua mano.


Un progetto riguardava la produzione in larga scala dell’acido solforico e la nuova apparecchiatura necessaria, realizzata dalle mani di Anna e Soraya. Invece di usare il piombo per il recipiente di reazione (1), avrebbero utilizzato il ferro, più solido e sicuro, ed un rivestimento anticorrosivo. Inoltre, i recipienti sarebbero stati tre volte più grandi rispetto a quelli della versione di prova.


Considerato che allo stato attuale, fondamentalmente, non c’era modo di raccogliere o depurare il gas residuo industriale (utilizzato principalmente per la combustione dello zolfo e la dispersione degli ossidi d’azoto), Roland decise di posizionarlo nell’ala sud della zona industriale – abbastanza lontano dalla zona residenziale e dal Fiume Acqua Rossa. Inoltre, aveva intenzione di usare le pietre in modo da isolare meglio l’edificio e di erigere anche una ciminiera per aumentare l’altitudine a cui sarebbero state rilasciate le emissioni.


Incrementare la produzione di acido solforico era di grande aiuto per aumentare la produzione dell’acido nitrico concentrato (2), dunque mettere quell’impianto in produzione sarebbe stato il compito più importante, al momento. Il documento conteneva delle istruzioni per Kyle Sichi, ovvero selezionare un gruppo di allievi che si sarebbero specializzati nella produzione di acido solforico. In più, Barov doveva anche reclutare dei residenti locali affidabili che avrebbero potuto lavorare come tuttofare di supporto, aumentando il numero degli addetti allo stabilimento chimico di un centinaio di persone.


Il secondo documento riguardava la creazione di un sistema d’assistenza sanitario pubblico.


Ad essere onesti, Roland non aveva familiarità con questo argomento. Parlandone, non ne capiva niente di medicina moderna. Tuttavia, questo non gli aveva impedito di usare il suo senso pratico per sviluppare un piano che andasse incontro a tutti i loro attuali bisogni.


Innanzitutto, il più grande incarico di questo dipartimento sarebbe stato quello di pubblicizzare le moderne scoperte scientifiche. Cose come il far bollire l’acqua prima di berla, il fatto che la carne dovesse essere completamente cotta prima di essere consumata, le cause delle malattie e il modo in cui si diffondono, la differenza tra parassiti e microbi, e via dicendo… Grazie al suo crescente prestigio non sarebbe stato difficile per lui spingere la gente a fare ciò che voleva, ma se avesse voluto far loro capire il perché avrebbero dovuto fare qualcosa, avrebbe avuto bisogno di qualcuno che si occupasse della pubblicazione e dell’educazione in sua vece. Sarebbe stato inutile se avessero parlato solo una volta di queste cose. Invece, il tutto doveva essere ripetuto sette o otto volte, forse anche una dozzina di volte, come quegli slogan che stavano appesi al limite del campo.


La seconda parte consisteva nell’incoraggiare il tasso di natalità – dato che il Comune aveva un numero limitato di dipendenti, Roland non voleva allestire un dipartimento separato per la pianificazione delle nascite. Perciò aveva temporaneamente affidato questa responsabilità al sistema sanitario. La popolazione era sempre la risorsa più scarsa in quest’era, e il miglior modo di affrontare la questione era indurre le persone a riprodursi. L’abilità di Nana azzerava completamente il rischio di morte durante il parto e molti altri problemi spinosi. E con il suo aiuto, il tasso di sopravvivenza post-natale si sarebbe aggirato quasi intorno al 100%. Al fine di evitare l’abbandono delle neonate, nonché limitare i cambiamenti degli avvenimenti futuri, Roland aveva sviluppato un’intera politica di sussidio e sanzione. Per esempio, il sussidio per le bambine era leggermente superiore a quello per i bambini, i sussidi sarebbero stati forniti a rate, e l’abbandono dei neonati sarebbe stato punito con delle multe o con la reclusione, e così via.


L’ultimo punto riguardava la regolamentazione dei pagamenti. Ad eccezione del trattamento per l’infertilità, l’ospedale avrebbe imposto una tassa in base alla quantità di magia che Nana avrebbe utilizzato. Questo metodo avrebbe ridotto l’onere della ragazzina, nonché gettato le basi per il futuro sistema ospedaliero. Roland aveva anche già trovato la prima persona che avrebbe preso il comando di quel dipartimento, il Visconte Tigu (3) Pine, il padre di Nana.


Il terzo documento, che stava per essere scritto, era il progetto più complesso ed ambizioso – trasformare Città di Confine in una città.


Questo era correlato ai problemi dovuti all’espansione di Città di Confine e alla sua successiva fusione con la Fortezza Longsong. Quando sarebbe giunto quel momento, ci sarebbe sicuramente stato bisogno di nuove leggi riguardanti la gestione di quei due paesi, e si sarebbero dovuti adottare sia il sistema giudiziario sia il sistema dell’ordine pubblico. Tuttavia, se voleva rendere inattaccabili questi punti, contare semplicemente sulle sue conoscenze non sarebbe stato sufficiente, perciò Roland intendeva prima stillare una lista, e poi discuterne tutti i dettagli con il Primo Ministro del Comune Barov.


Dopo aver terminato la parte introduttiva, Roland sentì il polso dolorante a causa di tutto quello scrivere, così andò alla finestra per prendersi una pausa.


Oggi il tempo era molto malinconico, e dal mattino sino al pomeriggio non aveva ancora visto il sole. Il cielo era coperto da nubi scure in maniera uniforme, e dava l’impressione che una pioggia torrenziale sarebbe presto arrivata. Il fresco vento autunnale piombò sul giardino del castello e Roland sentì frusciare le foglie dell’olivo.


In quel momento, una macchia nera apparve all’orizzonte, stava volando verso il castello.


“Ѐ Fulmine,” la voce di Usignolo arrivò da dietro di lui.


“Probabilmente si è recata alla Foresta Nascosta per raccogliere di nuovo qualche fungo” disse Roland con un sorriso. Generalmente, quando non si occupavano di una missione investigativa, l’obiettivo dell’allenamento di Fulmine e Maggie era fissato da loro stesse. Pertanto, era del tutto ragionevole per loro non tornare al castello per pranzo. Se fosse stato per loro, sarebbero rimaste spesso da qualche parte nella foresta a cercare uova e alveari, o a cacciare qualche strano animale da grigliare e mangiare. Probabilmente tutti gli esploratori alla fine si sarebbero trasformati in Bear Grylls (4).


Sebbene i funghi becco d’uccello crescessero principalmente sugli alberi, non riusciva a trattenersi dal pensare alla storia chiamata: “La ragazza raccoglitrice di funghi” (5).


“Vostra Altezza, il vostro… sorriso è un po’ strano.”


“Keke, stavo pensando ad una storiella, vuoi sentirla?”


“Ok?”


Roland si schiarì la gola, “C’era una volta, una ragazzina a cui piaceva raccogliere funghi… Aspetta.” L’ombra stava lentamente crescendo ma, contrariamente a ciò che si aspettavano, non stava volando verso il castello. Aveva ridotto la sua altitudine e si stava dirigendo dritto verso la finestra del loro ufficio. Sconvolto, Roland aprì la finestra solo pochi secondi prima che Fulmine volasse, senza fermarsi, dentro la stanza.


“V- Vostra Altezza!” era a mala pena atterrata quando cominciò a gridare per l’eccitazione, “Ho trovato una strega!”


“Una strega?” chiese Roland pieno di curiosità, “Dove?”


“Nella Torre di Pietra che si trova nella Foresta Nascosta”, Fulmine indicò Maggie che era volata nell’ufficio proprio in quel momento, “Lei può testimoniare!”


“Guu Guu!” concordò Maggie.


“Torre di Pietra?” disapprovò lui, “Raccontami dettagliatamente ciò che è successo, dall’inizio alla fine.”


Dopo aver ascoltato il racconto di Fulmine, Roland rimase senza fiato. Non avrebbe mai creduto possibile che quella ragazzina sarebbe stata così audace da andare a controllare di nuovo le antiche rovine dove una volta erano apparsi i Demoni, accompagnata solo da un piccione. Ciò che era ancora più sorprendente era il fatto che lì ci fosse una strega nel rudere. Sicuramente, c’era anche la possibilità che lei fosse una persona normale che era stata sigillata da una strega… in ogni caso, questa scoperta era davvero incredibile.


“Che cos’era quel grido d’aiuto?”


“Proviene da questo oggetto. L’ho trovato sopra un tavolo dietro di lei,” Fulmine prese una scatola quadrata grande come un palmo dalla sua tasca, ad una prima occhiata sembrava proprio uno specchietto per il trucco. Tuttavia, quando lei aprì il coperchio, Roland vide che al suo interno vi era incastonata una gemma rossa. E quando Fulmine accese l’interruttore accanto alla pietra , il tono ansioso di una voce femminile risuonò improvvisamente nelle orecchie di tutti.


“Salvami…”


Sentendo quella voce, il corpo di Roland iniziò a rabbrividire, il rumore sembrava tremolare, a volte sembrava vicino, altre volte sembrava lontano. In realtà era piuttosto inquietante, se avesse sentito questa voce angosciata dopo essere entrato in un’oscura camera sotterranea, avrebbe sicuramente alzato i tacchi senza alcuna esitazione.


“La gemma contiene magia,” Usignolo comparve alle loro spalle e meravigliata disse, “Al suo interno, riesco a vedere un debole vortice magico, proprio come all’interno di un corpo di una strega.”


Bene, sembra essere una macchina magica che ripete di continuo delle parole pronunciate in precedenza. Con questo, la probabilità che l’altra persona sia una strega è aumentata. “Avete trovato altre pietre dentro il sotterraneo della Torre di Pietra?”


“Non ho dato un’occhiata da vicino, molte parti della stanza erano allagate,” Fulmine scosse il capo. “In quel momento, ho pensato solamente di tornare indietro il più in fretta possibile per raccontarti le novità.”


“Non fare mai più una cosa del genere. E soprattutto, se vuoi andare in un posto pericoloso, dovresti prima chiedere il permesso,” Roland le accarezzò la testa, poi si rivolse ad Usignolo, “Convoca Ascia d’Acciaio e tutti i membri dell’Unione delle Streghe. L’esplorazione delle rovine verrà fissata prima del previsto.”


Haru


 






 Erialis Ed ecco le note, vi mancavano vero? 


1- Recipiente di reazione cosa è? scopritelo visitando questo sito 


2-Acido Nitrico, è già apparso ma è sempre meglio rinfrescare la memoria


 3- Il traduttore inglese ha preso un angolo acuto, una svista o quello che volete per cui ha ribattezzato il padre di Nina, Il Signor Titus Pine, incontrato nel capitolo 36 e che abbiamo sentito nominare tutte le volte che appare Nina nei capitoli in questo viene indicato come Tigu Pine. 


4- Chi o cosa è Bear Grylls? Scopritelo con questa pagina 


5-E' una canzoncina cinese per i bambini usata per insegnare la lingua ai più piccoli: Link. 
                                


                                



