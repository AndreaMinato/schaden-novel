---
weight: 319
title: Capitolo 319- Neve Autunnale
pubDate: 2025-08-07T11:37:50.974Z
tags:
    - rtw
---














Quando arrivarono gli altri, Roland li informò accuratamente delle scoperte di Fulmine. "Una bara di cristallo trasparente nel sotterraneo delle antiche rovine, nessun segno di corrosione nonostante l'ambiente sia umido, una pietra magica che continua a chiedere aiuto, e non appena toccati i Demoni si sono sbriciolati al contatto... Che ne pensate?"


"Vuoi dire che potrebbe essere una strega?" domandò Anna. "Se è ancora viva, probabilmente riusciremmo ad avere più informazioni su quello che è successo quattrocento anni fa".


"È anche possibile che non sia una strega, o di quell'epoca" obiettò Pergamena dopo un momento di esitazione, "e poi..."


"E poi, non è detto che lei sia necessariamente dalla nostra parte" concluse Foglia.


Quella frase lasciò Roland leggermente scioccato. In effetti, se quei resti erano stati lasciati dalla Chiesa, era molto più probabile che l'altra parte fosse un membro della Chiesa. Inoltre, secondo la descrizione di Fulmine, indossava un abito stupendo, ciò poteva significare che era un membro di alto rango. Se fosse stata una persona ordinaria, non ci sarebbero stati problemi. Tuttavia, se era davvero una strega, trattare con lei si sarebbe potuto rivelare piuttosto difficile.


Basandosi sui combattimenti in cui si sono trovate Cenere e Usignolo, Roland concluse che non c'erano metodi specifici per valutare la capacità di combattimento di una strega. In assenza di una Pietra della Vendetta Divina, una Straordinaria potrebbe, in alcuni casi, essere sconfitta da una strega ordinaria con un'abilità unica. Allo stesso modo, una strega di combattimento potrebbe trovarsi in una posizione difficile se colta impreparata da una strega con poteri di supporto.


Nessuno può garantirci che la sua abilità non costituisca una minaccia all'Unione delle Streghe, se avesse delle cattive intenzioni contro di noi... a meno che non la risvegliamo utilizzando la Pietra Della Vendetta Divina.


"Siete tutti pazzi, come potete pensare che non sarà dalla nostra parte?" li interruppe Lily, si toccava la sua fronte e non era più in grado di stare ferma, "dovrebbe avere più di quattrocento anni, come potrebbe essere ancora viva oggi? Inutile dire che le streghe muoiono tutte giovani. Anche possedendo il forte corpo di una strega straordinaria, non potrebbero mai superare i cento anni. Pensate tutti troppo. Molto probabilmente è proprio come ho detto: nel momento in cui la libereremo, la persona lì dentro sarà proprio come quei Demoni e diventerà polvere".


"La ragione per cui la maggior parte delle streghe muoiono giovani è a causa del cosiddetto morso del demone" la corresse Roland, "il fisico di una strega è generalmente più forte di quello di una persona media. Quindi anche la loro durata di vita effettiva dovrebbe essere più lunga".


"La durata media della vita di una persona è di quaranta o cinquanta anni, ah" grugnì Lily, "o credi che tutti possano vivere tanto a lungo quanto una tartaruga?"


Il motivo per cui la durata media della vita è solo dai quaranta ai cinquanta anni è a causa di riserve alimentari inadeguate e dello scarso livello di assistenza medica. Basta solo migliorare la qualità della vita quotidiana, perché la durata media della vita aumenti rapidamente di altri venti anni. Tuttavia, quello che ha detto non è affatto ingiustificato, le concesse Roland, anche se aggiungo quei vent'anni, resta comunque un buco prima di raggiungere i quattrocento anni... Anche se fossimo delle tartarughe, temo che non potremmo mai vivere tanto a lungo.


"Ma è ancora viva, davvero" disse Fulmine a voce alta, "se la vedeste, capireste immediatamente anche voi perché lo dico. Rispetto ai Demoni defunti sembra completamente diversa, la sua pelle è liscia e le sue labbra sono piene di colore. Diglielo, Maggie!"


“Guu! Quello che dice Fulmine è vero!"


"Va bene, non litigate" li interruppe Wendy alzandosi. "Non importa se è ancora viva o se è già morta, vale la pena provare".


"Ne sei sicura?" chiese Pergamena dubbiosa aggrottando le sopracciglia.


"Se lei è davvero una strega della Chiesa, finché le mettiamo addosso una Pietra della Vendetta Divina prima che si svegli, dovrebbe andar bene. Inoltre, abbiamo anche Anna e Usignolo, quindi non credo che causerà grossi problemi" disse Wendy con calma. "La parte importante è che è possibile che lei sappia dell'incidente avvenuto oltre quattrocento anni fa. La possibilità che possa fare luce su questo mistero vale il rischio di salvarla".


In effetti, raccogliere maggiori informazioni sui Demoni è fondamentale per la sopravvivenza di Città di Confine. Inoltre, qualsiasi notizia la Chiesa abbia deciso di nascondere così strenuamente sarà sicuramente qualcosa di molto sfavorevole per loro. Quindi, se riuscissimo ad avere questa conoscenza in anticipo, c'è la possibilità che possa esserci d'aiuto a prendere l'iniziativa nella battaglia futura.


Ben presto, anche Anna e Usignolo furono d'accordo con Wendy, quindi nonostante continuasse a pensare che fosse sbagliato, Pergamena non si oppose più e l'Unione delle Streghe raggiunse un consenso.


"Il Primo Esercito?" chiese Roland guardando Ascia d’Acciaio.


"Al massimo, possono essere inviate fino a cinquanta persone" iniziò lui, "sua Altezza, ha già inviato diverse squadre per aiutare il Comune a reclutare rifugiati da altre regioni, ormai sono rimasti soltanto 500 soldati circa a Città di Confine. Anche se Timothy è andato incontro all'ira dei Cieli, resta comunque la possibilità che si disperi e lanci un attacco su larga scala sul Territorio Occidentale. Quindi, il Primo Esercito ha bisogno di avere abbastanza soldati per proteggersi da un possibile attacco di Città del Re".


"Capisco" annuì Roland. Una cinquantina di persone è un po' poco, nel caso in cui dovessero affrontare un attacco a lungo raggio da parte dei Demoni che riescono a scagliare lance senza farsi notare, il danno potrebbe essere piuttosto grave. Se voglio compensare questa mancanza, oltre alla sorveglianza aerea di Fulmine e Maggie, anche l'abilità magica di Sylvie sarà essenziale. La forza ideale da inviare sarebbe una forza di terra, supportata da una squadra di streghe in mongolfiera. Le streghe saranno responsabili dell'osservazione e dei combattimenti ravvicinati, mentre il Primo Esercito userà gli acciarini per eliminare il nemico su a lunga distanza.


Tuttavia, in questo modo le streghe di Isola Dormiente verrebbero a conoscenza dell'esistenza della Bella Addormentata nelle rovine. Roland ripensò a tutte le possibilità ancora e ancora, ma alla fine decise di portare Sylvie. Dopotutto, durante questa missione di salvataggio, la loro sicurezza sarà comunque considerata la cosa più importante.


Proprio quando intendeva organizzare il piano di salvataggio, Luna Misteriosa emise un forte suono prima di esclamare: "Cieli... cosa sta succedendo?"


Sentendola piangere, tutti seguirono il suo sguardo e guardarono fuori dalla finestra, solo per restare congelati all'istante.


Roland che non osava credere a quello che vedeva aprì la finestra, solo allora fu finalmente costretto ad accettare ciò che vedeva. Al di là di ogni loro aspettativa, i fiocchi bianchi avevano cominciato a cadere dal cielo plumbeo. Nascondevano il cielo e coprivano la terra, tuttavia mancavano completamente di suono. Tese la mano, una manciata di gocce bianche vi caddero sopra e una sensazione di gelo invase il suo palmo.


Era neve.


Questo non è normale... Secondo i suoi ricordi, nel Territorio Occidentale nevicava solo durante l'inverno, ma non è ancora inverno!


"È normale che nevichi durante l'ultimo mese di autunno?" chiese rivolto ad Ascia d’Acciaio, quest'ultimo però aveva un'espressione seria e disse: "Sono stato a Città di Confine per sette o otto anni, e fino ad ora ho mai assistito a nulla di simile".


Quando dal cielo iniziava a cadere la neve, significava che erano arrivati i Mesi dei Demoni, e che il sole sarebbe stato sepolto sotto un muro di nuvole fino alla prossima fioritura. Durante quel periodo, l'intero Territorio Occidentale avrebbe affrontato la minaccia delle bestie demoniache. Anche senza menzionare il Primo Esercito e pure utilizzando una mongolfiera, le streghe sarebbero comunque state in pericolo: in quel momento, la Foresta delle Ombre brulicava di bestie demoniache. Quindi lasciare la protezione delle mura era incredibilmente rischioso.


Per il momento, non gli restava altro se non mettere in stallo la missione di soccorso e aspettare che il cielo si schiarisse.


Nel profondo del suo cuore, Roland sentiva che la neve precoce era probabilmente un caso e che sarebbe presto finita. Dopotutto, la temperatura era rimasta nei normali livelli medi autunnali e non era diminuita di molto.


Tuttavia, tre giorni dopo, la città era immersa nell'argento, le montagne e i boschi lontani erano ricoperti da uno strato di garza bianca. Uno splendido scenario come quello sarebbe sicuramente stato una rara visione nel suo passato, ma Roland non era dell'umore giusto per apprezzare quel paesaggio.


Sebbene la nevicata si fosse indebolita molto, c'erano ancora dei fiocchi di neve che cadevano dal cielo. Anche il Primo Esercito era entrato in uno stato di massima allerta e avevano stabilito pattuglie regolari lungo le nuove mura. Inoltre, lì vicino, avevano anche eretto un campo temporaneo, in modo che i soldati potessero entrare rapidamente in battaglia. La temperatura era cambiata da un giorno all'altro, costringendo Roland a cambiare i vestiti passando dai vestiti sfoderati a un cappotto lavorato a maglia.


Il quarto giorno, una notizia dal fronte fece precipitare il cuore di Roland.


Le mura occidentali della città avevano subito un attacco da una bestia demoniaca.


I Mesi dei Demoni erano arrivati con più di un mese di anticipo.


 


Thea






 Erialis La vedo brutta cos'è questa anomalia? sarà dipesa dall'incursione fra i demoni oppure dalla strega o dall'esplorazione di Tilly alle rovine?
                                


                                



