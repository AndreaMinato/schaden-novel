---
weight: 321
title: Capitolo 321- La legge di Città di Confine
pubDate: 2025-08-07T11:37:50.975Z
tags:
    - rtw
---






La mattina presto, Roland fu svegliato dal freddo. Uscì da sotto la sua fredda coperta, si mise il cappotto di lana, poi immerse i piedi nel secchio dell'acqua calda.


Questo era uno dei privilegi di cui poteva godere in quanto principe: ogni mattina, una cameriera metteva una bacinella d'acqua calda accanto al suo letto, un asciugamano pulito e una tazza di latte caldo che gli riscaldava il corpo quasi istantaneamente.


Naturalmente, rispetto ai potenti nobili che avevano altri metodi per mantenere costantemente i loro letti caldi, riteneva che questo fosse abbastanza buono. L'ex quarto principe aveva sempre tentato di invitare Tyre con esattamente questo pensiero in mente, ma purtroppo non era riuscito a far avverare il suo desiderio prima di morire. Tuttavia, il nuovo Roland non amava questa pratica, così quando il posto era diventato vacante, aveva assunto un'anziana ma esperta cameriera. Infatti, questa scelta si era rivelata quella giusta. Al giorno d'oggi c'erano così tante streghe che soggiornavano all'interno del castello, ma lei riuscì comunque a mantenere in ordine l'interno e l'esterno del castello.


Il fuoco nel camino si era spento molto tempo prima, lasciando dietro di sé solo ceneri bianche. Attraverso le fessure della finestra aperta, il vento freddo soffiava nella stanza, era così freddo da non poter credere che fosse ancora autunno. Roland si asciugò i piedi, poi si lavò il resto del corpo con un'altra vasca di acqua calda prima di andare alla finestra e chiudere la piccola fessura che aveva lasciato aperta durante la notte.


Anche se i caminetti aperti erano molto comuni in quest'epoca, era preoccupato per il problema dell'avvelenamento da monossido di carbonio e quindi lasciava sempre un piccolo spazio aperto prima di andare a letto. In questo modo, con il fuoco che bruciava la temperatura poteva essere mantenuta per tutta la prima metà della notte, ma dopo che il fuoco si era spento non c'era differenza di temperatura tra l'interno e l'esterno una volta arrivata la mattina.


Devo farmi venire un'idea per risolvere questo problema, pensò Roland, o non riuscirò a dormire in futuro.


Dopo aver fatto colazione, Roland fece un'ispezione di routine delle mura cittadine con Usignolo, il Cavaliere Comandante e le sue guardie personali.


La vasta distesa d'erba tra la nuova cinta muraria e la città vecchia era diventata una vasta distesa bianca. I loro passi scricchiolavano mentre camminavano sulla neve alta.


Sollevando la testa, vide un cielo grigio pallido e fiocchi di neve che cadevano galleggiando nello spazio tra il suo cappotto e il collo, portando con sé tracce di freddezza. Sapeva che era molto probabile che quel tempo sarebbe continuato fino alla primavera dell’anno successivo.... o addirittura oltre.


"Come è la situazione sulla linea di difesa?"


"È molto meglio dell'ultima volta", disse Carter Lannis, con espressione rilassata, "La maggior parte dei soldati del Primo Esercito hanno già acquisito esperienza sul campo di battaglia. Inoltre, ora che abbiamo questi revolver, dieci guardie sono già abbastanza per proteggere circa cento metri delle mura cittadine e sopprimere tutte le bestie demoniache che appaiono ai piedi delle mura. Inoltre, rispetto al vecchio muro di pietra, il nuovo muro è di circa mezzo metro più alto, un'altezza molto difficile da raggiungere per un lupo. Per questo motivo, la difesa si è trasformata in una semplice pratica di tiro per i soldati. Finché non appaiono specie miste, questi mostri non saranno mai in grado di superare la linea di difesa".


"Sembra che vada tutto bene.”


Mentre Roland saliva sulle mura, tutti i soldati che incontrava gli porgevano il saluto, in piedi con la testa alta e il petto in fuori. Guardandoli, era già chiaro che i soldati erano completamente cambiati rispetto al tempo in cui erano parte della milizia. (1) A quel tempo, anche se si trovavano fianco a fianco sul muro, apparentemente uniti nell’utilizzare le picche, in realtà non era nient'altro che un riflesso condizionato formatosi dopo ripetuti allenamenti. L'espressione nei loro occhi era resa assente dalla guerra, i loro movimenti erano tutti rigidi, e quando qualcuno li guardava da vicino si accorgeva subito che la maggior parte di loro tremava leggermente.


Ma gli occhi dei soldati in questo momento erano pieni di fiducia in se stessi. Dopo la cerimonia, si voltarono immediatamente e continuarono a monitorare il campo di battaglia.


Camminando lungo le mura della città verso la foresta nascosta, l'area divenne molto più vivace.


I rifugi temporanei per i servi della gleba e i rifugiati erano disposti all'interno di quest'area. Quando Roland guardava giù dall'alto del muro, sembrava che molti pendii fossero disposti in linee parallele al muro, con l'aspetto di onde in movimento verso l'alto e verso il basso. Ognuno di questi pendii offriva un posto per dieci stanze, con una struttura interna identica a quella di una grotta. Le spesse mura erano in grado di mantenere la temperatura interna, mentre il kang riscaldava la stanza e una copertura di lino all'ingresso teneva fuori il freddo.


L'intera area era divisa in due blocchi, quello vicino al muro era chiamato Lato Ovest e veniva utilizzato per ospitare i rifugiati; mentre il lato est, più lontano dal muro, era stato assegnato ai servi della gleba.


Ogni giorno il Municipio inviava persone per distribuire cibo e carbone, i rifugiati avevano il compito di  consegnarli ai soldati del Primo Esercito che proteggevano le mura. Per quanto riguarda i servi della gleba, la maggior parte di loro aveva tutto il grano di cui aveva bisogno. Con l'eccezione di alcune persone che andavano a cercare lavoro per guadagnare qualche soldo in più, gli altri raramente uscivano dalle loro case calde.


In quel momento, improvvisamente, all'incrocio tra il lato est e ovest, scoppiò un'accesa discussione. Quando Roland se ne accorse, si avvicinò e vide un gruppo di persone in piedi in mezzo alla strada che attraversava la zona residenziale; stavano litigando ad alta voce. Uno di loro indossava un'uniforme blu e bianca e sembrava essere un impiegato del municipio. Non ci volle molto tempo perché il litigio prendesse la forma di una lotta, entrambe le parti cominciarono a spingere l'un l'altra e a colpirsi a vicenda, trasformando l'intera scena in un casino.


"Vostra Altezza", chiese Carter.


"Andiamo a dare un'occhiata", accettò Roland.


Quando raggiunsero il luogo in cui si stava verificando la rissa, il Capo Cavaliere prese il comando e andò dritto in mezzo alla folla dei combattenti, neutralizzando immediatamente due o tre dei responsabili del disordine. Le guardie personali di Roland, avevano già estratto la spada, e gridavano a tutti di fermarsi, e la scena tornò presto sotto controllo.


Scoprendo che i nuovi arrivati erano in realtà uomini del Signore, le due parti in lite caddero immediatamente in ginocchio proprio come onde che si infrangono.


"Come ti chiami?". Roland accigliato mentre chiedeva all'impiegato che aveva due segni lividi sul viso: "Che cosa sta succedendo qui? Chi ti ha attaccato per primo?


"Vostra Altezza, mi chiamo Khoya Harvie", piangeva e nascondeva il viso tra le mani. "E' stato quel maledetto rifugiato che mi ha colpito per primo, è l'uomo vestito di lino marrone! Ero ancora impegnato a distribuire cibo quando si precipitò da me come un cane impazzito".


Ascoltando le parole di Khoya e dopo essere stato segnalato, l'uomo con i vestiti da rifugiato si voltò e disse: "Vostra Altezza, le cose non sono andate come le ha descritte. Queste persone e i servi della gleba hanno cospirato per ricattarci. Ogni volta che distribuiscono porridge raccolgono denaro, ma, al momento in cui ci avete portato qui avevate detto chiaramente che sarebbe stato gratis!”


Sentirlo parlare lasciò Roland un po' sorpreso. Tutti i profughi venuti dalla costa orientale erano passati dal Municipio; avevano già individuato tutti gli artigiani, le persone con abilità speciali, o coloro che erano alfabetizzati, che erano stati spostati nella cerchia ristretta, quindi quelli che si trovavano qui dovevano presumibilmente essere dei civili comuni. Ma a giudicare dal suo tono di voce e dalla sua scelta delle parole non sembrava affatto un civile.


Al contrario, era l'uomo del Municipio che aveva usato parole come "dannato cane" e altri insulti, che gli facevano fare una figura davvero deludente. Dato che aveva un cognome ben noto... con ogni probabilità, era stato uno degli uomini del duca Ryan.


"Ho detto che prima di essere ufficialmente incorporati nella città, il porridge e il rifugio saranno gratuiti", ripetè Roland ancora una volta di fronte ai rifugiati. "Oggi, quelle parole sono ancora valide".


"Sua Altezza è misericordioso!"


"Viva il Signore!"


"Grazie, Vostra Altezza!"


I profughi cominciarono a urlare queste cose mentre si abbuffavano.


Allo stesso tempo, il volto di Khoya Harvie divenne livido.


"Tuttavia, i combattimenti all'interno del territorio interno che provocano lesioni sono una violazione della legge. In particolare, attaccare un membro del Municipio”, disse Roland, poi ordinò alle sue guardie personali, "Prendete tutti i rifugiati e i servi della gleba che hanno iniziato la lotta e portateli al castello, mi occuperò personalmente di questa faccenda".


Poi guardò Khoya con interesse, "Vorrei anche chiedere di questo addebito per il porridge”.






Merges


 Erialis Come previsto il nostro autore sta espandendo i suoi tentacoli, descrivendo minuziosamente le vicende che si svolgono a Città di Confine e come notate fa una netta distinzione fra milizia ed esercito. (1) Anticamente era proprio così per questo ho deciso di fornirvi un po' di storia in merito.




                                


                                



