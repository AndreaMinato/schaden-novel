---
weight: 333
title: Capitolo 333- La Battaglia Difensiva nelle nuove mura della città
pubDate: 2025-08-07T11:37:50.976Z
tags:
    - rtw
---














In quell’istante, echeggiò il suono delle campane. Era come se le emozioni di tutto il campo si fossero risvegliate.


Van’er corse fuori dalla tenda. Insieme al flusso di persone, si precipitò sulla sommità delle mura con passi affrettati ed assunse la sua posizione da combattimento. Quella serie di manovre era già stata provata innumerevoli volte. Anche senza qualcuno al comando, tutti erano consapevoli di ciò che avrebbero dovuto fare dopo.


Era identico ai Mesi dei Demoni dell’anno precedente. Sotto uno stato d’allerta, ad ogni segmento di mura sarebbe stata assegnata solo una piccola pattuglia dato che due o tre soldati sarebbero stati abbastanza per affrontare le bestie demoniache sparpagliate qua e là. Sarebbe suonato l’allarme solo quando la guardia di vedetta avrebbe individuato un attacco su larga scala da parte delle bestie demoniache.


All’orizzonte, si stava avvicinando un’ombra. Van’er calcolò approssimativamente il numero di nemici e scoprì che erano circa un migliaio. Se questo fosse successo un anno fa, sarebbe stata una battaglia difficile. In passato in quanto picchiere, la cui responsabilità era guadagnare abbastanza tempo alla squadra degli acciarini per ricaricare le loro armi,  avrebbe dovuto darsi il cambio con i membri della riserva per poter resistere fino alla fine dello scontro.


Ma adesso, la forza di quella piccola città aveva già subito un cambiamento clamoroso.


Artiglio di Gatto rimosse la copertura sul cannone e liberò il suo interno dalla neve che vi si era depositata, mentre Rodney ispezionava ogni centimetro della canna dell’artiglieria. Dopo aver confermato che non c’erano corpi estranei al suo interno, cominciò a caricarla con la polvere da sparo. Anche se le attuali mura cittadine erano state modificate e costruite usando un mucchio di mattoni d’argilla, le loro dimensioni erano aumentate in una certa misura. Inoltre, era stata creata una piattaforma di bombardamento ogni cento metri, il che aveva provocato un notevole miglioramento della capacità difensiva e della potenza di fuoco.


L’ampiezza della passerella permetteva a quattro persone di passare fianco a fianco. Durante una battaglia, la prima fila sarebbe stata costituita da soldati appartenenti alla squadra delle armi da fuoco, mentre la seconda sarebbe stata costituita da chi avrebbe caricato le armi. Quest’ultimo gruppo si occupava di inserire i proiettili nel cilindro di un’arma, per poi passarla al soldato regolare davanti a loro.


“Non si stuferanno proprio mai di questo, eh?” sbadigliò Rodney. “Quando i Mesi dei Demoni arrivano ogni anno, tutti corrono verso questo posto come un branco di squilibrati. Anche se riuscissero ad attaccare una così piccola città, non ne ricaverebbero niente, giusto?”


“Beh, sono qui giusto in tempo per farci affinare le nostre capacità” disse Horatio con un sorriso. “In confronto ai bersagli di legno immobili, è molto più interessante sparare ad una bestia demoniaca.”


“A proposito di bersagli a cui sparare, di recente mi è giunta voce di un pettegolezzo che riguarda noi, la squadra dell’artiglieria” disse Jop con espressione misteriosa.


“Che genere di pettegolezzo?”


“Da quel che ho sentito dalle altre squadre dell’artiglieria, chi riuscirà a colpire con precisione i suoi bersagli verrà inserito in una squadra dell’artiglieria d'élite che dovrà svolgere dei nuovi incarichi.” Fece una piccola pausa, “Qualcuno di voi è in possesso di qualche informazione riservata in più a riguardo?”


“Una squadra dell’artiglieria d'élite?


“Come potremmo saperne qualcosa se persino tu, che ti proclami esperto e ben informato sulla questione, non ne sai niente?”


“Scommetto che è una sciocca storiella inventata (1) da qualche persona annoiata.”


All’interno della squadra dell’artiglieria, solamente Van’er stava in silenzio. Dopo aver ascoltato le parole di Jop, non riuscì a trattenersi dall’aggrottare le sue sopracciglia. Qualcuno aveva davvero considerato questa questione degna di essere divulgata, spifferandone il contenuto?


Sir Ascia d’Acciaio lo aveva già cercato una settimana prima per dirgli che Sua Altezza Reale aveva intenzione di sviluppare un nuovo tipo di arma. Sarebbe stata completamente diversa dalla pistola che stavano attualmente usando e non sarebbe stata neanche spedita per essere utilizzata dal Primo Esercito. Al contrario, sarebbe stata installata a bordo di una nave che sarebbe stata trasformata in una nave da guerra capace di attaccare da una lunga distanza. Coloro che si sarebbero occupati della gestione del nuovo pezzo d’artiglieria sarebbero stati selezionati tra i membri più in gamba della squadra dell’artiglieria. Se qualcuno avesse desiderato essere selezionato, non avrebbe dovuto fare altro che mandare la sua candidatura ad Ascia d’Acciaio.


Era chiaro che Ascia d’Acciaio avesse accettato senza riserve. Per lui, quella era senza dubbio un’opportunità per fare un passo avanti nell’esercito. Stando a quanto aveva detto Ascia d’Acciaio, Sua Altezza aveva grandi aspettative riguardo a questo nuovo settore dell’esercito, al punto che avrebbe potuto abbandonare il Primo Esercito e diventare un’armata nuova di zecca. Se qualcuno fosse riuscito compiere delle grandi imprese, le future navi da guerra avrebbero potuto portare il suo nome.


Che onore sarebbe stato! Se ci fosse stata una nave da guerra dal nome Van’er, si sarebbe sentito perfettamente soddisfatto per il resto della sua vita. Ricordando le sue origini, era stato solamente un operaio tutto fare nelle miniere, eppure aveva sempre finto di essere una persona straordinaria. Alla fine, Van’er non era riuscito nemmeno a salvare la vita di suo fratello quando si trovava nei sobborghi della fortezza. Tuttavia, il se stesso di ora non aveva più niente da ostentare. Nell’esercito non c’era più bisogno di preoccuparsi del cibo o delle bevande, e le uniformi erano spesse e calde. Anche quando sarebbe tornato al distretto, i vicini lo avrebbero accolto allo stesso modo.


Tutti quei cambiamenti erano stati apportati da Sua Altezza Reale.


Quando ricordò il momento in cui aveva deciso di unirsi alla milizia per un uovo, pensò che quella fosse stata semplicemente la scelta più intelligente della sua vita.


Oltre a questo, Ascia d’Acciaio gli aveva anche chiesto se desiderasse raccomandare dei candidati adatti e che avrebbe potuto fare domanda insieme a loro a tempo debito. In altre parole, tutti quei giovanotti avrebbero potuto ricevere un’opportunità che avrebbe cambiato la loro vita, ma dato che le loro personalità erano ancora troppo energiche, sarebbe stato meglio aspettare sino a quando non si sarebbero dati una calmata. Inoltre, se per caso avessero compiuto una grande impresa, la nave da guerra non si sarebbe potuta chiamare anche Jop o Artiglio di Gatto? Quei nomi suonavano veramente male… Se invece fosse toccato a quelli di Rodney o Nelson, allora si sarebbero potuti prendere in considerazione.


Riguardo al fatto che qualcuno avesse spifferato impulsivamente quell’informazione ai suoi subordinati, lui avrebbe comunque dovuto fare rapporto ad Ascia d’Acciaio e spiegarsi. Dopo tutto, durante la loro lezione di disciplina era stato spiegato in maniera molto chiara che qualsiasi notizia riguardante il Primo Esercito non sarebbe dovuta essere divulgata senza permesso, se non sotto stretta richiesta dei loro superiori.


“Smettetela di fare tutto questo baccano. Vorrei che vi concentraste di nuovo sul campo di battaglia”. Van’er tossì due volte, interrompendo la discussione tra i membri dell’artiglieria. “Non dimenticate quello che Sir Ascia d’Acciaio ha ripetutamente sottolineato a lezione. Qualsiasi errore commesso potrebbe portare ad una probabile ed irrecuperabile sconfitta.”


“Ricevuto!” dissero tutti all’unisono.


Poiché il tasso di uccisioni delle palle di ferro era estremamente basso, quando sarebbe arrivato il momento di affrontare branchi di bestie demoniache in avvicinamento, avrebbero utilizzato delle palle di cannone canister. Nell’istante in cui i lupi dall’aria sinistra presero l’iniziativa e attraversarono la linea dei 100 metri, iniziò il bombardamento.


Ondate di calore si mischiarono alla neve che stava sotto la canna dell’arma, la gigantesca esplosione colpì i timpani di Van’er così forte da fargli male. In lontananza, salì all’improvviso una maledetta nebbia scura e una distesa di bestie demoniache collassò all’improvviso. Che si trattasse di una specie di cinghiale o di orso, le pelli dei loro corpi non erano abbastanza per resistere al bombardamento ravvicinato di pallini in ferro.


“Ce n’è uno enorme laggiù.” Artiglio di Gatto puntò verso sinistra davanti a sé. “Ѐ un lupo dal manto rosso!”


Un gruppo di persone spostò agilmente l’affusto (2) e regolò la canna, puntando in direzione del bersaglio. Poi ricaricarono e fecero fuoco nuovamente. In teoria, non era necessario prendere la mira quando si usava il cannone con le munizioni canister. Purché si continuasse a sparare guardando davanti a sé, sarebbe stato falciato ugualmente un gran numero di nemici. Inoltre, dato che le nuove mura in argilla erano più alte delle mura in pietra, i lupi non potevano in alcun modo essere una minaccia per la gente in cima ad esse. Quelle persone avrebbero potuto solamente far pratica di tiro al bersaglio, nel caso avessero preventivamente attaccato delle agili bestie come quelle, nient’altro.


La prossima sarebbe stata finalmente la squadra delle armi da fuoco che si stava trattenendo da parecchio tempo. Al fine di garantire un tasso di successo più alto, avrebbero sempre dovuto aspettare che si avvicinassero ai 50 metri prima di aprire il fuoco.


Il rumore dei fucili a tamburo non era uniforme come al tempo in cui si usavano gli acciarini. Anzi, era compresso e continuo. In cima alle mura cittadine, un’ondata di fumo bianco cominciò a fluttuare verso l’alto mentre la sua intensa puzza si avvicinava, causando a Van’er degli starnuti incontrollabili.


“Che branco di idioti. Anche se le loro forze sono eccessivamente deboli, quando sparano all’unisono, il fumo che fuoriesce dai loro fucili è molto più asfissiante di qualsiasi altra cosa” disse Jop brontolando.


“Ma in fin dei conti, sarà comunque l’artiglieria a decidere l’esito della guerra.” Rodney espresse la sua approvazione.


“Ѐ lo stesso quando affrontiamo dei cavalieri, e probabilmente sarebbe lo stesso affrontando le bestie demoniache.”


In quel momento, il breve e frettoloso rintocco della campana iniziò a risuonare dalla direzione del posto d’osservazione. Stava ad indicare che una specie ibrida di bestie demoniache era stata avvistata.


Van’er strabuzzò i suoi occhi e guardò avanti, solo per vedere due ombre imponenti avanzare lentamente nella nebbia. A giudicare dalle sue dimensioni, si trattava di una bestia d’assedio che possedeva uno spesso carapace .


“Cosa dicevi che sarebbe arrivato poco fa?” gli angoli della sua bocca si sollevarono. “Ѐ arrivato il momento di dimostrare il nostro valore, passando alle munizioni solide.”


Al fine di affrontare i nemici che possedevano delle capacità difensive relativamente elevate, la fabbrica di munizioni aveva sviluppato un nuovo tipo di granata capace di perforare il carapace di un nemico ad una distanza pari a circa 200 metri. Se l’attacco sferrato alle bestie demoniache simili a lupi era stato considerato un esercizio di riscaldamento, quello attuale sarebbe stato considerato roba seria.


“Voglio che tutti voi facciate un buon lavoro.” Van’er batté le sue mani e disse: “Faremo vedere all’altra squadra dell’artiglieria chi sono gli artiglieri più qualificati.”






Haru


 


 Erialis Buon Primo Dicembre, tra 25 giorni è Natale siete contenti? Io si prevedo dolci, dolci e ancora dolci...che si vede che sono golosa? ahaha se metà dei dolci con latte mi sono proibiti ormai con i vari prodotti senza lattosio la mia linea riesce comunque ad essere persa. Stavo pensando di provare a fare biscotti natalizi e a colorarli...ma è ancora un "proposito". Se riesco vi metterò le foto (sempre che vi interessi). Ma torniamo ora a cose più interessanti come le nostre note. (1) Il termine esatto è "cock and bull story" ed è un modo di dire per storie inventate che non hanno senso. Esiste anche un film con questo titolo del 2006 diretto da Michael Winterbottom (non l'ho mai visto ma è appena stato inserito nella lista di "da vedere"). (2) Affusto, come avrete capito è una parte del cannone. 
                                


                                



