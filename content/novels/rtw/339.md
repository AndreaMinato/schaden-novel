---
weight: 339
title: Capitolo 339- Gli assassini
pubDate: 2025-08-07T11:37:50.977Z
tags:
    - rtw
---






 


Dopo essersi tolto la vecchia giacca piena di toppe ed aver indossato la nuova uniforme, Vader sentì tutto il suo corpo riscaldarsi immediatamente.


Con un rivestimento realizzato in pelle spessa e una fodera in cotone, l’uniforme teneva le persone al caldo, ma era anche comoda. Il solo costo di questi materiali poteva essere di alcuni argenti reali.


Sebbene nello stile fosse simile all’uniforme del Comune, era di colori completamente differenti – la camicia e i pantaloni erano di un nero puro con una merlettatura bianca a strisce sulle spalle, sul colletto e sui polsini, che la facevano apparire straordinaria. Stando in fila nella nuova uniforme, le quindici persone non potevano fare a meno di stare più a petto in fuori del solito.


“Non male,” disse Carter con un sorriso di soddisfazione, “Ora seguitemi.”


In quel periodo la neve ancora cadeva dal cielo. Era la prima volta che Vader vedeva nevicare incessantemente dall’autunno. A Valencia nevicava occasionalmente ma normalmente cessava nel giro di uno o due giorni. I bambini venivano spesso trovati a fare pupazzi di neve o battaglie con le palle di neve. Per questo, quando nevicava, si diceva che fosse il Festival dei Bambini. Invece per gli adulti era estremamente scomodo perché la neve rendeva le loro scarpe bagnate e ammuffite, camminare per strada diventava difficile e gli affari rallentavano. Peggio ancora, a volte alcuni tetti crollavano sotto la grande pressione della neve.


Il plotone di pattuglia di Valencia non sarebbe mai uscito con un tempo del genere. Invece, avrebbero probabilmente scovato una taverna dove sedersi intorno al caminetto e flirtare con le cameriere mentre bevevano birra calda.


Tuttavia la situazione era completamente diversa a Città di Confine.


Ogni giorno le strade venivano pulite e la neve veniva spazzata su entrambi i lati delle strade, quest'operazione era così diventata un lavoro fisso offerto dal Comune. Sebbene i lavoratori fossero pagati poco, potevano ottenere una paga giornaliera dato che in genere si poteva ricevere lo stipendio giornalmente o mensilmente.


C’erano molti cittadini che andavano e venivano per la strada. Con i loro cappelli di paglia o nei loro mantelli, erano tutti occupati nelle proprie faccende. Se fosse stata rimossa tutta la neve dalla città, sarebbe stato come in estate.


Se non vi avesse assistito lui stesso, Vader non avrebbe mai creduto che una città ai confini del regno sarebbe potuta sembrare più vivace di Valencia. Se non fosse stato per l’alta chiesa e il campanile, si sarebbe chiesto in quale grande città si trovasse.


Presto il gruppo di persone arrivò sul lato del molo. C’erano più di dieci barche a vela ancorate nel fiume Acqua Rossa. Il lido raccoglieva più di cento persone. Questa scena sembrava essergli abbastanza familiare… Giusto, Vader ricordò, era la stessa scena di quando era arrivato per la prima volta con gli altri in questa città in fuga dalle Regioni Orientali.


“Rapporto! Queste persone sono…”


“Rifugiati dai Confini Meridionali e dalle Terre Settentrionali. Per assicurarsi che riescano a superare l’inverno, Sua Altezza ha mandato persone per invitarli a Città di Confine. Il vostro compito è aiutare il Comune a mantenere l’ordine, chiedere a queste persone di fare la fila per il controllo doganale e poi metterli in quarantena subito dopo la registrazione. Attualmente il numero dei funzionari della polizia è abbastanza limitato, quindi i soldati del Primo Esercito vi assisteranno. Ma in futuro dovrete fare tutto in modo indipendente.”


“Si!”


A Vader non sembrava qualcosa di difficile avendo già una volta organizzato i rifugiati in file per richiedere il porridge. Per permettere a tutti coloro che si trovavano vicino di sentire le sue istruzioni e per approcciarsi a loro uno ad uno, Vader camminò verso il recinto e urlò:


“Il tuo nome? Da dove vieni? Qualche competenza? Sei istruito?”


Ogni rifugiato che passava attraverso il recinto veniva interrogato dagli ufficiali del Comune e le loro risposte venivano approssimativamente registrate. Vader sapeva che questa era solo una stima preliminare. Ci sarebbero stati ulteriori controlli e verifiche dopo che tutti si sarebbero sistemati e coloro che avevano delle capacità avrebbero avuto la priorità per trasferirsi nella Città Interna. Conosceva bene il processo avendolo lui stesso vissuto una volta.


Improvvisamente sentì un fragoroso rumore alle sue spalle. Vader si voltò e vide un uomo in una lunga veste morbida entrare nell’area del molo sotto la protezione delle guardie. I fluenti capelli grigi indicavano la sua identità: Sua Altezza Reale Roland Wimbledon, il Lord locale. In piedi accanto a lui c’erano alcuni membri elegantemente vestiti che probabilmente erano i capi del Comune.


Vader non si aspettava che Sua Altezza sarebbe venuto a visitare i rifugiati durante la tempesta di neve. Veramente pochi grandi nobili erano disposti a lasciare i loro letti caldi durante la stagione fredda, specialmente quando i domestici potevano fare tutto per loro.


“Il mio nome è Mane. Vengo dalle Terre Settentrionali. E… Sono bravo a… Sono un bravo contadino. Non so leggere.”


“Contadino?” un ufficiale del Comune spuntò la casella corrispondente sul foglio di registrazione e disse: “Ok, passa.”


Proprio in quel momento, Vader notò che l’uomo, nel passare attraverso il checkpoint, aveva dato un’occhiata veloce nella direzione dove si trovava il Principe. I suoi occhi mostravano poco rispetto, cosa completamente diversa dagli altri cittadini.


“Aspetta,” disse inconsciamente.


“Cosa… Qual è il problema?”


“Sei un contadino? Quando pianti il grano in inverno?”


Anche l’ufficiale del Comune lo guardò con un’espressione impaziente. “È solo una semplice registrazione e non ho il tempo di giudicare se stiano dicendo la verità o meno. Sua Eccellenza Carter non ti ha detto la procedura? Tutto quel che devi fare è aiutarmi a mantenere l’ordine.”


Sentendo ciò, l’uomo tacque immediatamente.


Che sciocco. Vader si accigliò e continuò, ignorando quel che aveva detto l’ufficiale, “Non parli come una persona dei Territori Settentrionali. Hai l’accento dei territori centrali del regno. Da quale città del nord vieni? Conosco molto bene quell’area.”


Mane esitò, ma non rispose alla domanda.


“Inoltre, se ti vestissi in questo modo nelle zone settentrionali, avresti i geloni alle dita anche se riusciresti a sopravvivere. Per quanto ne so, al nord per tutto l’anno la temperatura è al di sotto del punto di congelamento.” Vader afferrò la sua mano destra e chiese, “Dove sono i tuoi guanti? Non dirmi che li hai buttati via quando sei arrivato a Città di Confine perché hai visto che faceva caldo qui.”


Adesso anche l’ufficiale al checkpoint si rese conto che ci fosse qualcosa di strano. Un rifugiato poteva mentire riguardo la sua esperienza per ottenere un trattamento migliore, ma mentire sulla propria città natale era ovviamente insolito. “Da dove vieni esattamente?”


Mordendosi la lingua, Mane estrasse dal petto una pillola rossa, la gettò in bocca e urlò. “Andate via, tutti!”


Vader sentì immediatamente il polso di Mane diventare bollente. Cercò, di riflesso, di inchiodare Mane a terra, solo per scoprire che quest'ultimo rimaneva immobile nonostante usasse tutte le sue forze. Dopo di che Mane mosse il suo braccio e Vader venne lanciato lontano.


Cadde pesantemente a terra e sentì un dolore bruciante sulla schiena. Dannazione, si è aperta la ferita. Sputò, scosse la testa e si alzò, ma Mane se ne era andato da tempo.


Altri quattro o cinque rifugiati sbucarono dalla folla. I loro movimenti erano agili come le bestie demoniache che si trovavano fuori dalle mura della città. Scavalcarono con pochi passi il recinto temporaneo del Comune e corsero direttamente verso il Principe.


Non potevano rendere più ovvio il loro obiettivo: erano venuti per attaccare gli alti funzionari e i lord di Città di Confine.


Considerando la strana forza di Mane, Vader poteva quasi immaginare la scena in cui le guardie del Principe venivano fatte a pezzi sul posto e anche il Principe stesso non sarebbe stato in grado di sopravvivere.


Tuttavia niente di tutto ciò successe.


Presto sentì una serie di rumori proprio come quelli che aveva sentito quando i soldati avevano combattuto contro le bestie demoniache sulle mura.


Un fumo bianco fluttuò davanti al Principe.


Tra il fumo, il sangue schizzò dalla testa di Mane.






Aki 












                                


                                



