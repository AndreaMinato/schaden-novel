---
weight: 341
title: Capitolo 341- Il Tragitto
pubDate: 2025-08-07T11:37:50.977Z
tags:
    - rtw
---










Dopo che Vader se ne fu andato, Carter si chinò verso il Re e chiese: “Vostra Altezza, avete idea di chi possa aver mandato qui quelle persone?”


“Se escludiamo la Chiesa, la persona in possesso delle pillole potrebbe essere Timothy. Garcia ha già preso le distanze da Graycastle ed è altamente improbabile che possa interessarsi a me.” Roland sospirò. “Confrontandoli, è molto più probabile che si tratti di Timothy. Anche se è più cauto nell’allontanare un grosso esercito dalla capitale, non significa che non voglia vendicarsi di me.”


Era stato un colpo di fortuna che gli aggressori nascosti tra la folla, al posto di ricoprire i loro corpi di polvere da sparo, avevano portato delle pillole. Se si fossero fatti esplodere tra la gente, gli sforzi di quei due mesi sarebbero stati vani.


Roland non si preoccupava del fatto che quella così detta “squadra suicida”, inviata da suo fratello, avrebbe potuto fargli del male. Nei giorni in cui Usignolo era via, era scortato tutto il tempo da almeno dieci guardie del corpo, e per un’ulteriore protezione indossava la Pietra Divina della Vendetta. Affrontando la repressione di dieci pistole, persino una strega straordinaria avrebbe avuto delle difficoltà nell’avvicinarsi a lui, figuriamoci un gruppo di persone con le pillole berserker.


Nel breve arco di tempo, inferiore a un anno, da quando aveva assunto il ruolo di Signore Feudale, aveva scoperto che la sua mentalità era stata sottoposta a dei notevoli cambiamenti. Nei primi tempi in cui aveva svolto quella carica, un evento come quello lo avrebbe spaventato tanto, al punto che le sue gambe avrebbero potuto cedere e si sarebbe potuto sentire completamente perso. Tuttavia, adesso, anche se all’inizio si sentiva piuttosto ansioso, era ancora in grado di assumere un’espressione serena ed un atteggiamento composto.


Il motivo di questo cambiamento era il fatto che si fidava delle sue guardie che avrebbero potuto mettersi in pericolo per lui e che lo avrebbero protetto dai nemici, noncuranti del rischio che avrebbero dovuto affrontare. Inoltre, gli era vietato perdere l’autocontrollo poiché era il punto di riferimento delle masse. Prendendo ciò in considerazione, era rimasto sbalordito di aver pensato sin lì…


“Raduna i membri della delegazione missionaria e chiedi loro i dettagli del processo di reclutamento.” Roland si voltò verso Barov e disse: “Ho bisogno di sapere dove si sono imbarcate quelle persone.”


“Sì, Vostra Altezza” disse il Primo Ministro del Comune, con un’espressione tetra dipinta sul volto. Probabilmente non si aspettava che i suoi subordinati, di cui era così orgoglioso, avrebbero commesso un così grande errore. Si sentiva come se quell’evento avesse completamente infangato la sua dignità.


“Non dovresti criticarli troppo severamente. Potrai decidere cosa fare con loro dopo che avrai sistemato le cose.”


Dopo che tutti i rifugiati ebbero superato il posto di blocco, Roland ritornò al suo ufficio nel castello. Stavolta, le notizie riportate dal gruppo missionario furono una sorpresa particolarmente piacevole: al confine meridionale c’era un gran numero di indigenti e senzatetto. Le fiamme della guerra avevano devastato Città dell’Aquila e Porto delle Acque Chiare, mentre le aree attorno alla città erano state abbandonate. Per di più, quest’anno, le violente oscillazioni climatiche avevano causato il crollo delle temperature in varie zone di Graycastle. A causa di ciò, il prezzo dei cereali era salito, aumentando giorno dopo giorno, e il prezzo degli schiavi era dimezzato.


Se avesse potuto stabilire un passaggio affidabile per il trasporto, sarebbe riuscito a spingere un numero infinito di persone ad attraversare il confine occidentale – In effetti, quando i rifugiati avevano sentito dire quanto si fosse evoluta Città di Confine, e che quest’ultima stava attivamente cercando di reclutarli, un considerevole numero aveva deciso di partire verso la città autonomamente. Questo era ciò che il gruppo missionario gli aveva riportato.


Tuttavia, la difficoltà più grande sarebbe stata instaurare un passaggio.


Durante i mesi dei demoni, tutto il traffico terrestre veniva interrotto dalla gran quantità di neve, lasciando il Fiume Acqua Rossa come unico mezzo di trasporto. L’unica nave capace di viaggiare attraverso il fiume era Cittadella, che però non sarebbe riuscita a muoversi senza l’aiuto di una strega. Quell’imbarcazione, da sola, non sarebbe mai riuscita a trasportare tutti. Se avesse voluto che delle imbarcazioni capaci di navigare costantemente lungo il corso d’acqua, avrebbe dovuto investire nella costruzione di almeno 20 velieri capaci di navigare nell’entroterra.


Un esempio molto calzante della situazione che avrebbe dovuto affrontare erano le difficoltà che aveva incontrato il gruppo missionario. Di tutti quegli ori reali che avevano portato con loro, solo una piccola parte era destinata alla ricerca dei rifugiati; il resto serviva a noleggiare barche e pagare una sistemazione per il personale. Al momento, meno di 400 persone erano arrivate a Città di Confine, mentre oltre 3000 o più erano rimaste a Città di Salice, Città d’Argento, e alla Montagna del Drago Caduto ad aspettare delle navi che le trasportassero nell’entroterra.


Poiché erano a conoscenza delle condizioni della Regione Occidentale, svariati capitani avevano rincarato i prezzi sino a raggiungere dei livelli folli. I costi per più di 3000 persone sarebbero stati pari a quelli dell’operazione di salvataggio in larga scala che avevano precedentemente svolto nella capitale. Roland, dopo aver riflettuto un attimo sulla situazione, decise che sarebbe stato saggio mandare una lettera per chiedere l’assistenza alla Camera di Commercio di Margaret. Sperava che quest’ultima non si sarebbe spinta a proporgli una quota di gran lunga superiore, per via di Fulmine.


Tuttavia, se era realmente interessato a tagliere le sue spese, sapeva che avrebbe dovuto costruire la propria nave. A questo punto, la qualità dell’acciaio e del cemento rinforzato era notevolmente migliorata, era del tutto possibile costruire delle navi per la navigazione interna più grandi e più resistenti con quei materiali. Con una macchina a vapore destinata alla propulsione, la nave avrebbe funto come base del settore dei trasporti all’interno del Fiume Acqua Rossa.


…


Dopo aver finito la cena nel suo ufficio, Barov bussò alla porta, l’aprì, e disse: “Vostra Altezza, ho più o meno verificato la situazione.”


“Parla.”


“Un mio apprendista di nome Salem si occupa di attrarre i rifugiati verso le terre nordiche. Dato che si è trovato di fronte alla mancanza di imbarcazioni nel bel mezzo del ritorno, ha contattato degli amici che aveva incontrato nella capitale, nella speranza che potessero aiutarlo a fare delle ricerche o ad ingaggiare un paio di navi mercantili che gli avrebbero permesso di dirigersi verso il confine occidentale.” Barov sospirò e continuò: “Le notizie devono essere trapelate da lì… Ha predisposto degli alloggi per i rifugiati a Città d’Argento, a meno di mezza giornata dalla capitale. Immagino che se avesse voluto per Timothy non sarebbe stato difficile sabotarlo.”


“In questo momento, quante persone sono ancora trattenute a Città d’Argento?”


“All’incirca 800 di loro.” Barov iniziò a parlare a bassa voce. “Per un viaggio di andata e ritorno, le navi mercantili ci impiegheranno 15 giorni. Non saremo comunque consapevoli di come si evolverà la situazione quando arriverà il prossimo carico di rifugiati. Cosa ne dite di… richiamare il piccolo gruppo di soldati del Primo Esercito in quell’area e di abbandonare i rifugiati?”


“No, no. Dovremo solamente sbarazzarci delle persone che Timothy ha inserito all’interno del gruppo, non importa il loro numero. A condizione che i posti di blocco vengano gestiti correttamente per allora, possiamo farli passare attraverso questi ultimi individualmente.” Roland scosse il capo e continuò: “Che cosa faremmo se i rifugiati, che abbiamo abbandonato e lasciato a loro stessi, ritornassero nelle terre nordiche e proclamassero il loro destino agli altri? Se succedesse, non saremmo mai più in grado di reclutare rifugiati dalle Isole Settentrionali.”


Sotto l’interrogatorio della vista a raggi x di Sylvie, così come sotto il test della verità di Usignolo, qualsiasi spia o assassino non avrebbe avuto modo di celare se stesso. Pertanto, non se ne preoccupava. Non avrebbe avuto nulla da ridire a riguardo, purché non avessero ferito gli altri rifugiati.


“Sì, Vostra Altezza.” Barov tossì due volte prima di aprire la sua bocca e chiedere: “In quel caso… riguardo la punizione di Salem, cosa intendete…”


“Che cos’hai in mente?”


Esitò per un momento e disse: “Visto che la nascita di questo incidente è il risultato della sua eccessiva negligenza, suggerisco di sottrarli il suo incarico al Comune e di affibbiargli una sanzione pari a 2 mesi del suo salario. Dato che il suo errore non era intenzionale, e che non ha causato nemmeno troppi danni, credo che sarebbe eccessivo spedirlo nelle miniere settentrionali.”


Roland non riuscì a trattenere la sua fragorosa risata. L’angoscia di Barov era visibile lungo tutto il suo viso. “Rilassati, ho già preso la mia decisione. Dal momento che il motivo per cui ha commesso l’errore non è stato, soggettivamente, un’inadempienza del suo dovere, posso dargli una punizione più leggera. Dopo tutto, può essere considerata come la prima volta che intraprende un tale incarico… Se ricordo bene, ha solamente vent’anni, giusto? In considerazione di ciò, è certo che maturerà rapidamente dopo questa lezione. Andrà bene dargli una multa di due mesi.”


“Capisco.” Barov si inchinò immediatamente e disse: “Tutto verrà gestito come desiderate.”


Il Principe sorrideva mentre scuoteva la sua testa. Sebbene Barov avesse iniziato in maniera incredibilmente severa, quando era arrivato il momento di punire realmente Salem, aveva dimostrato un’ovvia riluttanza. In fin dei conti, Salem era sempre stato al suo fianco quando si trovava nella capitale e faceva anche parte del primo gruppo di discepoli che era venuto a Città di Confine.


“Puoi andare.”


Roland si stiracchiò prima di occuparsi di questa questione. Prendendo qualche foglio di carta bianca dal suo cassetto, decise di abbozzare il progetto della nave in cemento alimentata dalla macchina a vapore, quando Foglia corse improvvisamente nella sua stanza.


“Vostra Altezza!” disse in preda all’eccitazione, “Lungimirante è tornato!”


“Davvero?” Roland si alzò lentamente in piedi. La seguì e insieme raggiunsero il giardino sul retro, solo per vedere un’enorme mongolfiera scendere lentamente al suolo. L’ombra gettata dal suo sacco aereo oscurava un po’ il sole.


Non appena il cesto toccò terra, Anna ne saltò fuori. Roland aprì le braccia per prenderla e lei colse l’occasione per dargli un dolce abbraccio.


“Sono tornata.”


Haru






 Erialis Ma mi fa ridere la domanda di Carter "chi può essere stato" ma dai hai bombardato la casa a Timothy chi può essere stato? ahahahha
                                


                                



