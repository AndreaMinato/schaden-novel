---
weight: 3480
title: Capitolo 348- Mortali e Straordinari
pubDate: 2025-08-07T11:37:50.978Z
tags:
    - rtw
---














Quando Agatha si risvegliò, non c'era più nessuno nella stanza, le spesse tende delle finestre erano chiuse e tutto sembrava eccezionalmente tranquillo.


Probabilmente considerando che non si trovava in un ambiente familiare, avevano lasciato una candela accesa accanto al letto, la sua fiamma arancione bruciava tranquilla.


La guardò a lungo, e notò che la cera non era gocciolata per niente, la candela era ancora intatta, come se avrebbe potuto continuare ad ardere per sempre.


“Questo dev’essere causato dalla magia.”


La stoffa della trapunta era molto morbida, probabilmente tessuta con del buon cotone, rendeva l'interno molto caldo e leggero. Questo tipo di trattamento non era inferiore a quello dato a Taquila, era molto difficile credere che queste terre selvagge potessero avere camere da letto così comode.


Mentre muoveva le dita, si accorse di aver recuperato gran parte delle sue forze. Agatha si alzò dal letto, e dopo aver fatto circolare il suo potere magico, dell'aria fredda cominciò a traboccare dalle sue dita; sembrava che davvero il Principe non le avesse teso nessuna trappola e le avesse tolto la Pietra della Punizione Divina. Notando questo provò quasi un senso di libertà.


Andò alla finestra e aprì le tende. Fuori era buio, non c'erano stelle, né poteva vedere la luna, tutta la terra sembrava inghiottita dalle tenebre. Solo in lontananza scorgeva diversi luoghi illuminati dalla luce di un fuoco tremolante. Attraverso la finestra sentiva il vento che ululava là fuori e di tanto in tanto un fiocco di neve si posava dolcemente sul vetro.


Sembrava essere inverno, la stagione perfetta perché una strega risvegliasse i suoi poteri. A Taqila non c'erano notti come quella, durante l'inverno ogni giorno era un giorno di festa. Le strade erano illuminate da falò che rimanevano accesi tutta la notte, e quando si godeva la vista dalla sua torre, tutta la città appariva illuminata. I falò luminosi erano come le stelle, a simboleggiare la speranza e il futuro. Il popolo si riuniva per pregare intorno ai fuochi, desideroso di ottenere il potere della magia e trascendere i reami mortali. Ogni volta che appariva una strega, anche il destino della sua famiglia cambiava, non avevano più bisogno di preoccuparsi del cibo o dell'abbigliamento.


Agatha tirò il chiavistello, aprendo la finestra verso di lei, subito il vento freddo si precipitò all'interno, soffiando sulle tende e alzandole. Anche le candele all'interno vennero spente. L’ oscurità si era riversata nella stanza, riempiendo ogni angolo. Quando i suoi occhi si furono adattati al buio, vide il debole riflesso bianco della neve sui tetti della città. A giudicare dal numero di edifici, questo luogo era davvero piccolo, e il nome di “Città di Confine" che aveva sentito dalla bocca del Principe era davvero appropriato.


In un clima così freddo, la gente comune si congelava dopo aver trascorso qualche ora fuori, ma Agatha non aveva paura del freddo; non provava più fastidio nel rabbrividire. Prima di risvegliare i suoi poteri sapeva cosa fosse il freddo, ma ora non lo ricordava più.


Chiudendo gli occhi, Agatha ripensò alle precedenti conversazioni.


La Federazione si era estinta, le streghe erano finite per essere conosciute come le serve del Diavolo, i mortali si affidavano alla Pietra della Punizione Divina per cacciare e uccidere le streghe..   Da tutto questo, anche se Alice e Natalia fossero fuggite con successo dalle fertili pianure, forse nemmeno loro sarebbero state in grado di impedire che tutto ciò accadesse, la fine della Federazione era già stata decisa.


Ma cosa è successo esattamente, per far sì che queste due Trascendenti venissero sconfitte per mano dei mortali?


Si rifiutò di continuare a pensarci.


"Non hai freddo?” chiese qualcuno all'improvviso.


Agatha era spaventata. Mentre si voltava indietro, notò sotto il velo dell'oscurità la figura di una donna seduta accanto al letto, il viso completamente nascosto nella notte, come se fosse solo uno spirito. La porta era ancora chiusa e non aveva sentito rumore di passi.


"Se potessi chiudere la finestra, non mi dispiacerebbe accendere di nuovo la candela.”, aggiunse.


Era senza dubbio una strega.


Ma cosa ci fa qui a quest'ora?


Agatha annuì tranquillamente, chiudendo l'anta, e cominciò a far fluire un sottile strato di ghiaccio  poco a poco sulla propria pelle. Ma l'altra persona non fece alcuna azione minacciosa, anzi aprì il primo cassetto del comodino, tirando fuori una pietra focaia per accendere la candela. Vide l’aspetto della strega: bellissimi capelli biondi ricci, sopracciglia sottili, uno sguardo penetrante, era diversa da qualsiasi strega avesse visto prima.


"Questo è il nostro primo incontro… no, questo in realtà sarebbe il secondo.” Rivolse gli angoli della sua bocca verso l'alto. "Mi chiamo Usignolo.”


Questo significava... che prima si era nascosta tra la folla? - “È la tua abilità?” Agatha si accigliò "Sei anche tu una strega risvegliata di alto rango?”


Anche se lei era una strega onorevole di alto rango, entrare senza bussare era comunque scortese.


"Ah, ti riferisci all’evoluzione…” Usignolo scosse la testa, "Non sono così intelligente come Anna, che ha completato in breve tempo i "Fondamenti teorici di qualcosa di naturale", quando vedo quelle formule e teoremi, mi sembra che la mia testa esploda. Probabilmente non vivrò mai l'evoluzione delle abilità in tutta la mia vita.”


Di quella breve risposta, non capiva metà delle parole. Agatha non si aspettava che tali parole uscissero dalla bocca di questa "strega di basso rango" , e guardando la sua espressione, non sembrava che la stesse prendendo in giro. È di questo che parlava il Principe? La conoscenza?


“Quel libro di cui mi hai parlato posso leggerlo? ”


"Certo, se sei disposta ad unirti all'Unione delle Streghe e a lavorare per il Principe”, rispose lei scrollando le spalle.


"Vuoi che serva un mortale?“ Gli occhi di Agatha si spalancarono e dopo un po' disse con calma: “Credevo di essere abbastanza strana, ma non mi aspettavo che tu fossi più pazza di me.”


"Strana? Pazza? Perché dici così?" Usignolo inclinò la testa.


“Nella Città Santa di Taqila, la maggior parte delle streghe tratta le persone comuni che non possono usare la magia come umili servitori, inferiori, o strumenti per partorire” Disse lentamente. “Ma io non la pensavo così, anche se alcuni sono stupidi, non sono senza speranza, finché insegni loro a pensare e imparare, queste persone non sono peggio delle streghe. Per questo punto mio di vista, molte persone vedevano male la mia naturale disposizione a contare sui mortali, e far loro gestire alcuni degli affari della torre. Ecco perché non mi aspettavo che tu fossi più strana di me, arrivando a dare tanta importanza a un mortale da perfino servirlo”.


"Il principe Roland non ci considera servitori.” Disse Usignolo increspando le labbra, “Non sono sicura di come intendi la parola servire, ma la verità è che ha protetto noi streghe dall'oppressione della Chiesa, ha dato forza alle nostre sorelle ora, e ha permesso a noi e ai cittadini di vivere insieme in questa terra occidentale, il tutto resistendo alla Chiesa e alle bestie demoniache, e in futuro ci opporremo insieme al Diavolo.”


"Ma questo schema si è già dimostrato un fallimento!” Agatha alzò un po' la voce. ”Oltre 400 anni fa.....per voi sarebbero stati 8....9...800 anni fa, quella era un'epoca in cui i mortali e le streghe regnavano insieme, a quel tempo l'umanità era al culmine della prosperità, tuttavia, dopo aver affrontato gli attacchi dei Diavoli, il risultato fu una sconfitta schiacciante, che ci lasciò solo un piccolo angolo, le fertili pianure. ”


"Oh, e questo è un problema?” Alzò le sopracciglia.


"Lo dici come se si trattasse di una storia finita e sepolta oltre 450 anni fa. Secondo i registri della federazione, la Terza Guerra della Divina Volontà inizierà presto, e voi non sapete nulla del Diavolo! A est c'è il Mare dei Vortici, dove vi ritirereste? Se la Federazione viene ricostruita, le streghe si uniscono e sfruttano queste conoscenze per migliorare le possibilità di un risveglio di alto rango, solo in questo caso c’è la possibilità di fermare gli attacchi del Diavolo! ”


"Perché pensi questo?”


"Cosa?"


“Sono passati più di 400 anni, non è vero? 400 anni possono cambiare molte cose, perché ti aggrappi ancora a quel vecchio concetto, rifiutandoti di lasciarlo andare? "Usignolo sospirò. "Hai sentito le parole di Sua Altezza mentre se ne andava, i mortali possono sconfiggere il Diavolo. Sta anche lavorando sodo per unire il popolo, non solo le streghe, vuole unire tutte le persone della terraferma, e creare la comunità più potente. ”


"Terre selvagge" Agatha voleva solo confutare questa assurdità, ma improvvisamente si fermò. La strega di fronte a lei doveva aver già visto il risultato. 400 anni potevano davvero cambiare tutto questo? Le capacità di questo Principe dai capelli grigi erano così eccezionalmente elevate da permettere ai mortali di avere lo stesso potere di una strega?


“Sembra che tu te ne sia già resa conto, abbiamo ancora molto tempo, quindi perché non esci dal tuo guscio, e lo confermi con i tuoi occhi?” disse Usignolo con un sorriso.


Agatha tacque a lungo. “È chiaro che non ti piaccio.”


L’altra non si sforzò di negare.


Le streghe della Società di Esplorazione mi guardavano sempre allo stesso modo, dato che avevo nominato i mortali come assistenti alla Torre.”  Continuò. "Ovviamente non ti piaccio, perché quindi mi dici queste cose? ”


"Finché reprimi la tua arroganza e tratti normalmente il Principe, non ho molte ragioni per disprezzarti, e… Sua Altezza ha detto che non voleva vederti abbandonata dal passare del tempo.”










Merges
                                


                                



