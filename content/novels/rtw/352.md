---
weight: 352
title: Capitolo 352- Illusioni (Parte II)
pubDate: 2025-08-07T11:37:50.978Z
tags:
    - rtw
---










“Allora… è così che è andata!”


Mayne non riusciva a distogliere lo sguardo dalla scena illusoria, e il suo cuore palpitava come mai prima d’ora.


“La cerimonia dell’incarnazione dell’Armata della Punizione Divina in realtà è stata inventata dalle streghe per sconfiggere i demoni, e hanno volontariamente sacrificato i propri simili…Quante delle streghe presenti si saranno alzate e l’avranno punita per la sua crudeltà?”


Il risultato finale andava oltre le sue aspettative. Dopo qualche minuto, neanche una singola persona si alzò in piedi. Anche la strega che aveva dubitato della cerimonia non si oppose apertamente alle parole di Alice, tuttavia digrignò i suoi denti e colpì il tavolo mentre pensava: “Che ironia! Dopo aver ucciso così tante streghe con le sue stesse mani, riesce ancora a parlare della continuazione della nostra specie! Esiste qualcosa di più ridicolo di questo?”


“Ma lei non ha torto,” disse una strega anziana. “Dopo tutto noi siamo nate mortali, perciò se il genere umano venisse sterminato, le streghe non riuscirebbero a persistere.”


“D’altra parte, non ha importanza quante streghe vengano sacrificate nella cerimonia d’incarnazione, ci saranno sempre nuove streghe con cui rimpiazzarle. Più mortali ci sono, più streghe ci saranno.” Elaine scrollò le sue spalle.


“Ѐ sicuro che l’Armata della Punizione Divina sconfiggerà i demoni?” chiese qualcuno.


“Non lo so” disse Alice. “Senza provarci non lo può sapere nessuno. Le sconfitte incassate nelle ultime due Battaglie della Volontà Divina hanno già dimostrato che i demoni sono molto più forti di noi, e l’unico modo che abbiamo per limitare le loro azioni è usare la Nebbia Rossa. Ciò implica che anche se creassimo numerosi Guerrieri della Punizione Divina, una nostra vittoria sicura sarebbe comunque incerta.” Fece una pausa. “Ma il mio modo di fare le cose dovrebbe esserti familiare.”


Elaine sorrise e disse: “Anche se c’è solo una piccola possibilità, dobbiamo fare del nostro meglio.”


“Sono disposta a seguirti ovunque.”


“Per la continuazione della razza delle streghe.”


“Anche io non voglio accettare la sconfitta.”


Si alzarono tutte in piedi e resero omaggio alla Regina delle Streghe.


La strega che aveva espresso delle perplessità fu l’ultima ad alzarsi in piedi, ma dichiarò: “Sperando che tu abbia ragione.”


“Allora è deciso.” Alice, per niente sorpresa dal risultato, annuì. “Quello che dobbiamo fare adesso è convincere gli altri membri dell’Unione.”


“Non dovranno necessariamente ascoltarti,” disse la strega anziana. “Se svolgiamo l’incarnazione senza opporre resistenza, le streghe non potranno continuare ad agire con superiorità e ad occupare una posizione privilegiata. L’Unione deve essere sciolta, e il passato deve essere completamente insabbiato.”


“Farò del mio meglio per convincerle,” disse Alice in tono risoluto. “Se non riusciranno ad accettarlo, la Città della Stella Cadente porterà avanti questo piano da sola, e verrà istituito un nuovo ordine.”


La scena scomparve in breve tempo… l’oscurità consumò nuovamente tutto quanto. Quando la luce tornò nella Stanza Segreta, Mayne si rese conto di avere la schiena inzuppata di sudore freddo e la testa che girava terribilmente.


“Sembrate un po’ stanco. Dovrei portarvi fuori?” gli chiese Zero mentre si avvicinava a lui.


“Non c’è bisogno. Apri velocemente la porta!” disse Mayne, prendendo grandi boccate d’aria.


Dopo che la porta in metallo venne aperta, Mayne riuscì ad uscire fuori dalla Sala dell’Illusione, poi si coprì la bocca e corse verso il Santuario, inginocchiandosi al cospetto di O’Brian.


“Dopo l’attivazione della Pietra Magica, la scena viene automaticamente mappata nella tua mente, perciò è perfettamente normale sentirsi a disagio” disse dolcemente il Papa. “La prima volta che sono entrato in contatto con quello, ho avuto la tua stessa reazione. Ti sentirai meglio dopo un breve riposo.”


“Perché io non ho avuto problemi?” chiese Zero, abbracciando il Papa.


“Perché tu sei una strega, di conseguenza il tuo corpo è abituato alla gestione del potere magico.” O’Brian sorrise benevolmente. “Sia in termini di sopportazione o resistenza, le streghe sono universalmente molto superiori ai mortali.”


Ci volle un bel po’ di tempo prima che Mayne riuscisse a calmare il suo respiro. “Queste sono le origini… della Chiesa?”


“Sì. Dopo ciò che hai visto, Alice guidò le streghe di Città della Stella Cadente e di altre due città in battaglia, alla fine ne emerse vittoriosa, e sancì una serie di nuove regole. Le streghe non furono più le prescelte, ma al contrario divennero le malvage fatte degenerare dai demoni. Questa guerra durò pressoché un centinaio di anni, ed è nota nei libri di storia come la Battaglia delle Fedi.”


“Ha vissuto così tanto?”


Il Papa fece cenno di no con la testa. “Non molto tempo dopo che Alice istituì la Chiesa, morì insieme ad un’altra Trascendente. Il secondo Papa ereditò il suo testamento e continuò a guidare l’Armata in battaglia fino a quando non sottomisero altre due fazioni. Sfortunatamente, quella battaglia danneggiò gravemente le tre città, e di fatto loro persero il controllo sul mondo. I mortali che non furono disposti a partecipare alla lotta iniziarono a sistemarsi in questo stretto canale, e convinsero gli indigeni a coltivare la terra. Gradualmente, quest’ultima diventò quelli che ora sono i Quattro Regni.”


Per qualche ragione, O’Brian diventò molto più energico nel parlato, e persino la sua voce diventò più comprensibile e non più flebile come lo era di solito.


“Da allora, la Chiesa ha continuato ad eliminare i nemici rimasti in molte occasioni, inclusi i mortali che non appartenevano alla Città della Stella Cadente. Ma l’assetto mondiale aveva già preso forma e, a causa della mancanza di forza, la Chiesa non è mai riuscita a completare l’unificazione del continente. Tutto ciò è dovuto alla prematura morte della Regina delle Streghe.”


“Natalia, che lei considerava un’amica, non solo rifiutò il suo piano ma l’attaccò all’improvviso durante un’assemblea. Questo avvenimento è riportato nel Corpus completo” sospirò il Papa. “Se fosse rimasta in vita, la Battaglia delle Fedi si sarebbe conclusa 50 anni fa e la Chiesa, dopo aver accettato tutte le streghe come membri, avrebbe facilmente unificato il continente. Nessuno avrebbe immaginato che la Battaglia si sarebbe protratta fino ai giorni nostri.”


Mayne si asciugò il sudore dalla fronte e disse: “Vostra Altezza, c’è qualcosa che mi sfugge. Se all’inizio solo le streghe diventavano Papa, perché poi lo sono diventate anche le persone del tutto normali?”


O’Brian rimase in silenzio per un breve istante prima di dire: “Zero, prima dovresti andare.”


“Sì.”


Solo dopo che la Strega Pura se ne fu andata, O’Brian disse lentamente: “A causa della debolezza e della codardia.”


“C… Cosa?” Mayne rimase scioccato, e per un momento sospettò di aver sentito male.


“No, figliolo non hai sentito male.” Era come se O’Brian gli avesse letto nel pensiero. Gli occhi del Papa brillavano, come se fosse ringiovanito. “Al fine di ristabilire la gloria delle streghe dopo aver sconfitto i demoni, Alice aveva stabilito che il ruolo di Pontefice sarebbe stato assegnato ad una Straordinaria. Ma le Streghe Straordinarie erano molto rare, e non era sempre possibile trovare la candidata ideale. Pertanto, alcune streghe ordinarie illustri prestarono servizio come Papa – ma la debolezza e la codardia sono come dei serpenti velenosi che non possono essere scacciati, una volta che si sono insinuati nel cuore. Un mortale che ricopriva la carica di Arcivescovo, temendo un giorno di essere oppresso dalle streghe, usurpò la posizione del Papa.”


Gli occhi di Mayne si spalancarono. “E perciò, gli ultimi Papi sono stati…”


“Sì, tutti noi siamo i vili discendenti di colui che approfittò del sacrificio delle streghe.” Il Pontefice tirò fuori un lungo e profondo sospiro. “Non importa che cosa succede, la Chiesa deve nascondere questo segreto per sempre.” Fece una pausa. “La verità riguardante la Battaglia della Volontà Divina è riportata nel Tempio Centrale Segreto. Ora sta a te assumere questa responsabilità e assicurare la successione. Anche arrendersi… potrebbe essere una scelta saggia.”


Dopo aver pronunciato queste parole, tutto il suo corpo si rallentò bruscamente, come se avesse poggiato un grosso peso, si stese e si addormentò in cima alla carrozza.


“Arrendersi? Se lo facesse chi altro potrebbe prendere il suo posto?” Ma prima che avesse il tempo di riflettere, Mayne realizzò che O’Brian aveva qualcosa che non andava – le sue condizioni fisiche erano drammaticamente peggiorate, e l’aspetto energico che aveva mostrato poco prima era scomparso. I suoi muscoli oculari si rilassarono rapidamente e la luce svanì lentamente dai suoi occhi.


“Vostra Altezza, Vostra Altezza O’Brian!” Mayne scosse ansiosamente il corpo del Papa, ma O’Brian fissò con aria assente il soffitto. La sua bocca si contrasse leggermente, come se stesse mormorando qualcosa.


All’ultimo momento, Mayne lo sentì dire: “Figliolo, mi dispiace.”


Haru






 Erialis NT: Salve a tutti, qui è Haru che vi parla! Questi ultimi due capitoli che ho avuto il piacere di tradurre sono davvero sbalorditivi! Voi che ne pensate? Come sempre, il nostro caro Er Mu non si smentisce mai, sa sempre come tenerci sulle spine e rivoltare la frittata. Cosa farà Mayne adesso? Come proseguirà la storia? Continuate a seguirci e lo scoprirete!


Se volete donare per avere capitoli in più basta farlo qui un capitolo in più è a 5 euro-->; https://www.paypal.me/erialis 
                                


                                



