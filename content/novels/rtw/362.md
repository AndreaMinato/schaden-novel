---
weight: 362
title: Capitolo 362- Una situazione difficile
pubDate: 2025-08-07T11:37:50.979Z
tags:
    - rtw
---










Al molo, più di 10 velieri erano allineati in colonna, con la cima dei loro alberi e le loro corde di canapa intrecciate ricoperte di neve, simili a dei filamenti d’argento chiaro. I rifugiati uscirono dalle cabine e corsero verso l’ampio spazio aperto di fronte al molo.


Non era la prima volta che Città di Confine dava il benvenuto ai rifugiati provenienti dal Regno di Graycastle e, inoltre, l’intera procedura sembrava molto ordinata. Quattro file di recinzioni di ferro separavano la folla in due colonne, il che aiutava a controllare i movimenti della massa e a prevenire una fuga precipitosa. Ad entrambi i lati delle recinzioni, c’erano dei poliziotti dotati di manganelli che pattugliavano . Chiunque avesse tentato di sporgersi o di arrampicarsi dalla recinzione sarebbe stato colpito. Sebbene ci fosse una punizione, vi era anche un premio – al fine di confortarli dopo un viaggio faticoso, i rifugiati avrebbero ricevuto un piatto di zuppa calda ciascuno, una volta attraversata l’inferriata. In ogni caso, riempire per prima cosa i loro stomaci avrebbe efficacemente ridotto il loro disagio e la loro paura di trovarsi in una terra straniera.


Questa volta, oltre ai poliziotti, ai soldati del Primo Esercito e ai funzionari del Comune, anche Usignolo e Sylvie parteciparono all’ispezione per localizzare i tossicodipendenti che erano stati piazzati tra la folla da Timothy. Sotto la sorveglianza dell’Occhio Magico, le pillole e la polvere di neve non potevano essere nascoste.


“Ti ringrazio per tutto ciò che hai fatto per la Regione Occidentale.” Roland guardò la folla e si rivolse a Margaret, che era al suo fianco, dicendole: “Se non fosse stato per la tua flotta, queste persone avrebbero dovuto passare l’inverno nei bassifondi di altre città.”


“Ѐ insolito per Voi chiedermi aiuto con un tono così urgente, di conseguenza ho dovuto fare del mio meglio” ridacchiò lei. “Tuttavia, molti marinai non erano disposti a salpare con questa tormenta di neve, perciò sono riuscita a radunare solamente questi 13 velieri.”


“Meglio di niente.” Roland tirò fuori un bianco respiro. Dopo aver appreso del gran numero di rifugiati che si trovavano ancora a Città d’Argento, Città Rossa e Città di Salice, aveva mandato una richiesta d’aiuto alla Camera di Commercio di Margaret, sperando che potesse mobilitare una flotta di velieri per aiutarlo a trasportare i rifugiati.


Sebbene 13 fosse un numero molto più piccolo di quello che si aspettava, tutti i rifugiati sarebbero stati trasferiti facendo fare due viaggi ai velieri. Supponendo che ognuno di essi avesse potuto ospitare 100 persone, e che ogni viaggio di andata e ritorno avrebbe richiesto una stima di due settimane, i 3000 rifugiati rimasti bloccati avrebbero impiegato all’incirca un mese e mezzo per essere trasferiti. Siccome gli ori reali che un piccolo plotone del Primo Esercito si sarebbe portato dietro, non sarebbero stati abbastanza per l’intera durata della spedizione, nell’ultimo viaggio di ritorno i velieri avrebbero dovuto trasportare anche cibo e vestiti invernali. Roland non desiderava vedere i rifugiati, con le loro speranze e aspettative per una vita migliore, salire a bordo delle navi che avrebbero potuto non raggiungere la destinazione.


Grazie a Fulmine, Margaret aveva calcolato le spese di trasporto in modo tale che fossero due volte la normale tariffa giornaliera. Qualsiasi altro mercante l’avrebbe considerata una transizione da pazzi, dato che i costi di trasporto da soli superavano il valore delle merci. In media, due persone valevano un oro reale, che, secondo l’attuale prezzo di mercato, sarebbe stato abbastanza per acquistare diversi schiavi forti e di alta qualità. Inizialmente, Margaret aveva espresso a Roland i suoi dubbi, ma lui aveva insistito per portare quelle persone nella Regione Occidentale.


Dal momento in cui i rifugiati avevano messo piede a bordo delle navi, insieme all’emissario della delegazione, erano stati considerati soggetti della Regione Occidentale, e ciò era in linea con il suo dovere di offrire loro asilo. Inoltre, agli occhi di Roland, il valore di quei rifugiati era di gran lunga superiore a quello degli schiavi. Dopo aver ricevuto un’istruzione, una formazione, ed eventualmente un’occupazione, la ricchezza che avrebbero creato attraverso i loro impieghi sarebbe stata incommensurabile.


...


Ritornando alla sala ricevimenti del castello, Roland aveva ordinato alla cucina di preparare una zuppa calda per Margaret. “Bevi questa, riscalderà le tue membra”.


“Vi ringrazio per la vostra gentilezza.” L’imprenditrice prese una cucchiaiata di zuppa e l’annusò. “Sembra esserci del Liquore Bianco dentro.”


“In effetti”, rise Roland, “In aggiunta ci sono anche del pepe e del miele, e la base è brodo di pollo. L’alcool è sempre una bevanda eccellente per dissipare il freddo, e quando viene scaldato con il brodo di pollo diventa persino più delizioso. Gli altri condimenti vengono aggiunti per coprire il sapore pungente, oltre che  per dare gusto e piccantezza alla zuppa, in modo tale che anche una persona che beve di rado la possa trovare gradevole.”


Margaret bevve lentamente la zuppa e terminò il pasto con un sonoro ruttino. “Magnifico. Ogni volta che mi ritrovo sulla strada per il vostro castello, sono piena di aspettativa, non sapendo mai che novità avrete in serbo. Ѐ un peccato che l’anno prossimo probabilmente non sarò in grado di farvi visita.”


“Ti stai riferendo ad un’opportunità commerciale?” Roland catturò abilmente il significato delle sue parole.


La donna d’affari annuì, “Timothy ha vietato la commercializzazione del salnitro, pertanto le vendite sono proibite non solo a Città del Re, ma anche a Città d’Argento e alla Città Rossa. Escludendo la fornitura a basso prezzo destinata al Laboratorio Alchemico, gli unici altri clienti sono i nobili della città.”


Roland disapprovò.


“Inoltre, secondo una notizia che mi è stata riferita da una fonte del Comune, Timothy sta progettando di bloccare la Regione Occidentale. Non si tratterà solamente del salnitro, ma anche dei mercanti che verranno fermati alla frontiera della Città Rossa. Quando quel momento arriverà, non solo Città di Confine ma anche la Fortezza Longsong e Città di Salice ne pagheranno le conseguenze. Anche se molti nobili si sono opposti, è improbabile che Timothy revochi il suo ordine.” Lei scosse il capo in rassegnazione, “A partire dal prossimo anno, non solo non potrò più inviarvi salnitro e lingotti, ma anche il commercio di macchine a vapore verrà sicuramente sospeso.”


“Devo aver tirato troppo la corda con lui, altrimenti non avrebbe emanato un decreto così nocivo per la royalty” pensò silenziosamente Roland. “Prima di completare la centralizzazione del potere, interferire precipitosamente nelle attività commerciali degli altri territori equivale sempre all’evocare la resistenza e la ribellione dei signori e dei nobili. Anche se Timothy mandasse le sue stesse truppe a bloccare i tracciati via terra e le rotte fluviali, le milizie verrebbero facilmente eliminate da degli assassini inviati di nascosto dai signori locali – lasciamogli provare ad attuare questa politica per un anno e mezzo.”


Tuttavia, il commercio era la linfa vitale di Città di Confine. Figuriamoci un anno di isolamento… anche sei mesi di blocco sarebbero stati un enorme no-no. Il salnitro era un materiale usato nella produzione in larga scala dell’acido e, prima della risoluzione del problema legato all’ammoniaca sintetica, rimaneva un componente insostituibile. Se la fornitura fosse stata bloccata, l’artiglieria calibro 152 sarebbe diventata inutile, e anche il ricaricamento dei nuovi fucili a ripetizione sarebbe stato drasticamente ritardato.


Tuttavia, in confronto alle armi, la proibizione del commercio delle macchine a vapore era persino più distruttiva. Allo stato attuale, la quantità di ori reali conservati nelle casseforti del Comune era esigua. Una parte dei guadagni era stata investita nei progetti infrastrutturali e nell’accrescimento dei posti di lavoro, mentre un’altra parte era stata distribuita come pagamento per i cittadini ed era stata raccolta nuovamente tramite la vendita di alimenti, beni di largo consumo e alloggi. Questo modello economico necessitava di un continuo apporto di ori reali nel mercato, che doveva apportare almeno la stessa quantità di benessere creato dagli oggetti.


Allo stato attuale, Città di Confine rimaneva in uno stato di accumulazione primitiva e non emetteva nemmeno credito. Se non ci fosse più stato il ricavato del commercio delle macchine a vapore, le finanze si sarebbero prosciugate a tal punto da non poter pagare le persone, il tutto seguito da una completa crisi economica.


In ogni caso, il taglio dei fondi era assolutamente inaccettabile.


“Questa situazione non durerà a lungo.” Roland allargò le sue braccia. “Sono convinto che presto riuscirai a far nuovamente visita alla nostra città… no, quando arriverà quel momento, vedrai un città nuova di zecca.”


Margaret rimase piuttosto sorpresa. “Avete intenzione di costruire una città qui?”


“In effetti, dopo i Mesi dei Demoni” sorrise lui. “Peraltro, ho intenzione di istituire una rotta commerciale marittima che la colleghi direttamente con i fiordi. Invece di passare attraverso la Regione del Vento Marino o il Porto di Acque Chiare, stabilirò un percorso diretto che partirà dalla Regione Occidentale verso le Isole dei Fiordi. Saresti interessata a parteciparvi?”.


Haru


 Erialis Al capitolo standard seguirà un capitolo gentilmente offerto da Leonardo.  Ricordiamo che per avere un capitolo in più basta donare 5 euro. cliccando qui  https://www.paypal.me/erialis 
                                


                                



