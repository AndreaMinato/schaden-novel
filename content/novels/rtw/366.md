---
weight: 3660
title: Capitolo 366- Carta
pubDate: 2025-08-07T11:37:50.979Z
tags:
    - rtw
---










Dopo le nevicate dei Mesi Demoniaci, Il Fiume Acqua Rossa era diventato l’unico percorso ancora praticabile dell’intera Regione Occidentale.


In confronto alla piccola nave che aveva usato Petrov in precedenza, la Cuordileone era molto più spaziosa: conteneva anche una semplice cucina, cosicché anche durante i viaggi i passeggeri potevano comunque mangiare pasti caldi bollenti.


La sua stanza da letto era ovviamente la camera singola nella cabina in cui era solito abitare il Duca, a poppa della nave. Aveva delle finestre che permettevano a Petrov di vedere le correnti e pezzi di ghiaccio fluttuare sotto ai suoi piedi.


“Mio Signore, la zuppa di uova che avete richiesto.” Disse un cavaliere portando un vaso di terracotta e una ciotola di ceramica nella camera.


“Grazie, perdona il disturbo.” Petrov annuì e disse “Dovresti sederti e mangiare una ciotola di zuppa anche tu per scaldarti un po’.”


Dopo che Sua Altezza aveva chiamato i cavalieri delle altre quattro famiglie nobiliari a Città di Confine, la prima cosa che i nobili avevano fatto era stata mandare anche le loro famiglie in città. Tutte le lande che si lasciavano alle spalle erano state usate per affiliare nuovi cavalieri, o erano state prese direttamente da altri.


Solo la famiglia Honeysuckle non aveva subito troppe perdite in guerra: era anzi riuscita ad espandere il proprio territorio, essendo stata messa in carico della Fortezza Longsong. Ora, gli Honeysuckle occupavano una posizione superiore a quella di molte altre famiglie e possedevano ancora un drappello di cavalieri piuttosto consistente. Seth, il cavaliere al suo fianco, era un membro del suo plotone. Sebbene non fosse ben conosciuto come Luce del Mattino, era comunque uno dei cavalieri più validi.


“Si, Mio Signore.” Sorrise, aprendo il coperchio del vaso, e versò nella ciotola la zuppa per Petrov. “Ma.... Signore davvero crede vada bene così?”


“Parli della strega?”


“Si. Sebbene la Chiesa sia stata distrutta, è piuttosto facile da ricostruire e di sicuro tornerà nella Regione Occidentale prima o poi. Se darà la colpa solo al Principe Roland, non potranno fare nulla contro di lei. Se invece salvate una strega in pubblico e arrestate i credenti della Chiesa....” Il cavaliere esitò un secondo, poi continuò “Questa è pubblica opposizione alla Chiesa stessa”.


“Se è così facile ricostruirla, perché mai quel posto è ancora un cumulo di macerie?” Petrov soffiò sulla sua zuppa fragrante. “La chiesa non tornerà più nella Regione Occidentale.”


Seth batté le ciglia confuso e non sembrava per niente convinto.


Dopo che la zuppa si fu raffreddata leggermente, Petrov prese un piccolo sorso e sbuffò con soddisfazione. “In qualità di rappresentante amministrativo, il mio compito più importante è capire le vere intenzioni dei miei superiori. Lo scopo degli sforzi di Sua Altezza di normalizzare l’educazione alla Fortezza, utilizzare i soldati appena addestrati a Città di Confine, e mettere in scena spettacoli con chiari messaggi, è di indebolire l’influenza della Chiesa. Dal momento che sono il custode della Fortezza in suo nome, devo seguire i suoi piani per il controllo dell’area, se non riuscissi a fare nemmeno questo, probabilmente mi sostituirebbe con qualcun altro.” Petrov scrollò le spalle, “Prevenire la ricostruzione della chiesa è facile come schioccare le dita – i marmisti e i carpentieri dovrebbero aver ricevuto tutti un avvertimento: anche se i credenti volessero ricostruirla da soli, i Topi non permetterebbero agli artigiani di lavorare per loro.”


“Ma la Chiesa...”


“Da quando Sua Altezza ha messo in atto il suo piano non è spaventato delle punizioni della chiesa, il che vuol dire che è fiducioso di poterla sconfiggere. Se anche solo mettessero ancora piede nella Regione Occidentale, vorrebbe dire che il Principe ha fallito. Se fallisse, non mi sarebbe più possibile sedere al trono della Fortezza e se ne potrebbe quindi discutere. Penso che tu possa capire.”


“Pensate che il Principe Roland sia in grado di sconfiggere l’armata della Chiesa?” chiese Seth.


“Chi lo sa?” Petrov scosse la testa e sorrise. “Un anno fa, nessuno avrebbe pensato che sarebbe riuscito a sconfiggere i cavalieri del Duca Ryan.” Si alzò in piedi ed prese il vaso. “Vado a controllare la bambina, potrebbe aver fame.”


.....


La bambina si chiamava Carta.


Non c’era alcun dubbio che solo un orfano avrebbe potuto avere un tale nome insignificante...


Da quando era salita a bordo della nave era rimasta in silenzio nella cabina al di sotto del ponte. Persino quando le sue mani si era fatte rosse e gelate e il suo corpo aveva iniziato a  tremare per il freddo non aveva emesso alcun suono. Per ragioni di sicurezza, Petrov le aveva fatto indossare un Ciondolo Divino della Penitenza: anche se Sua Altezza continuava a dire che le streghe erano persone normali, lui continuava a non credere fino in fondo che una persona con tali poteri potesse essere normale – anche la più piccola mossa falsa poteva finire con qualcuno di ferito.


“Perché non ti stendi sotto le coperte?” Petrov indicò l’amaca appesa nella cabina. Lo spazio lì dentro era limitato, perciò i marinai erano soliti a dormire su amache sospese con coperte di lino grezzo. Sebbene non fosse la cosa più comoda al mondo, era comunque calda.


“Lo sporcherò”, disse lei sussurrando.


“I marinai non potranno mai essere più puliti di te.” Trovò un punto relativamente asciutto e si sedette. “Questo viaggio durerà tre giorni, resterai seduta così tutto il tempo? Temo che morirai di fame ancora prima di arrivare a Città di Confine”.


“Città di Confine?” Carta lo fissò confusa.


“Non te l’ho detto? Stiamo andando in un posto adatto alla vita delle streghe...” Petrov aprì il vaso “Mangia un po’ di zuppa e stenditi nell’amaca.”


Questa volta la bambina non si rifiutò. Era evidentemente molto affamata dato che si mise  a bere la zuppa direttamente dal vaso senza paura di bruciarsi la lingua.


Petrov scosse la testa. Era magra come uno stecco, i suoi capelli erano arruffati e polverosi e c’erano buchi sparsi ovunque sui vestiti che aveva trovato chissà dove. Ad un primo sguardo, non era diversa da qualsiasi altro orfano della Fortezza.


“Chi è il ragazzino che ti proteggeva?” chiese “un tuo amico orfano?”


“Dente di Serpente. Lui.... ci portava spesso... qualcosa da mangiare.” Carta ingoiò la zuppa, buttò fuori la lingua e farfugliò. “Se vengo con voi, voi... voi non lo arresterete vero? Lui non è... una strega!”


“Ma certo che no”, disse Petrov senza alcuna espressione sul volto. “Lui non è importante”. La frase “ci portava spesso qualcosa da mangiare” lo aveva leggermente sorpreso. C’erano poche persone come quel ragazzo nei quartieri poveri. Di solito la mancanza di cibo spingeva le persone a rubare l’un l’altro – le persone che faticavano a sopravvivere raramente avevano le energie per preoccuparsi degli altri. E il suo nome, Dente di Serpente... sembrava un po’ quello di un Topo.


A quel pensiero non poté trattenersi dal domandarle “hai detto ‘ci portava’ – c’erano altre streghe con te?”


“No.” Scosse la testa Carta. “Gli altri erano solo orfani.”


Questo sollevò un po’ Petrov. “Quindi di cosa stava parlando quella vecchia megera quando diceva che stavi aiutando le tue abilità per pulire la neve? È la prima volta che sento dire che una strega usa i propri poteri in pubblico...”


“È stata un’idea di Dente di Serpente. Ha detto che avrei potuto aiutare gli abitanti a pulire la neve dai tetti in cambio di cibo, così nessuno sarebbe stato affamato. A teatro ci sono sempre storie di streghe, nessuno le teme ora. Fintantoché mi avrebbe fatto piacere farlo, lui avrebbe potuto negoziare con gli adulti.”


“Ah è così.” Petrov pensò, gli angoli della sua bocca si arricciarono in un sorrisetto. “Questo ragazzino sembra interessante. Sa come utilizzare al massimo le proprie risorse, ma sottovaluta l’influenza della Chiesa.” Poi chiese, “Quindi, hai ottenuto cibo in cambio?”


“Mhmh..” Carta annuì con la testa. “Ho pulito tre tetti. Una famiglia mi ha mandata via, mentre le altre due mi hanno dato mezza pagnotta di pane e un pancake. Però, quando sono arrivata alla quarta...”


..aveva incontrato la vecchia odiosa. Petrov le accarezzò la testa. “Riposati un po’ quando hai finito di mangiare. Ti manderò qualcuno quando sarà ora di cena.”


Tre giorni dopo, la Cuordileone arrivò al porto di Città di Confine.






Erre
                                


                                



