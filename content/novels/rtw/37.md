---
weight: 370
title: Capitolo 37- Storia di famiglia
pubDate: 2025-08-07T11:37:50.875Z
tags:
    - rtw
---


“Il pericolo non è grande quanto pensa, signor Pine. Se una cosa è pericolosa, comunque offrirà sempre delle opportunità.” Il quarto principe mentalmente ripassò di nuovo tutte le informazioni che il cancelliere aveva raccolto. “Ho sentito che ha ereditato il titolo da suo padre. È diventato Cavaliere grazie al merito ottenuto in battaglia, ha guadagnato il titolo di barone e ricevuto dei territori.”


“È vero.” confermò il signor Pine.


“È stato durante i Mesi dei Demoni. Un piccolo gruppo di bestie demoniache aveva inaspettatamente penetrato le difese della Fortezza, vicino al fiume Acqua Rossa, e stavano correndo incontrollate. Quando il nonno di Nana era di pattuglia, incontrò le bestie demoniache scatenate.
Al posto di evitarle, come molte persone avrebbero fatto, informò la Fortezza e chiese rinforzi, poi iniziò a circondare le bestie demoniache per salvare la città vicina, sebbene non avesse alcuna relazione con quella città.” Mentre parlava, Roland osservava le espressioni degli altri.
“Ma, signor Pine, dovrebbe sapere meglio di me cosa accadde a quel tempo. Suo padre chiamò la milizia dalla città, poi, insieme ai suoi compagni e alla milizia, combatté le bestie  e vinse. Quella grande battaglia fu combattuta per il bene degli innocenti.”


“Sì.” la voce del signor Pine era un po’ agitata, evidentemente colma di passione per la storia della sua famiglia. “Ce n’era anche una stranamente grande, alcune parti del suo corpo ricordavano una cervo, altre un toro. Era una fusione di entrambi. Le sue gambe erano più grosse del torso di mio padre, e quando correva faceva tremare il terreno. Se fossi stato al suo posto, davvero non avrei saputo come battere quel mostro.”


“Ma lui ce la fece. Mio padre stette vicino a una fossa poco profonda, facendo da esca per la furiosa bestia demoniaca, che accelerò e, al momento dell’impatto, stava cercando di trarre vantaggio dalla sua velocità.
Mio padre si sdraiò nella bassa fossa e conficcò la spada tra due massi, così che era visibile solo la punta della spada. L’apparentemente imbattibile, la stupida bestia demoniaca non riuscì a fermarsi, e il duo addome fu colpito dalla punta della spada. Il suo intero stomaco fu squarciato; dalla pancia uscirono intestina e sangue scuro. Era così tanto che mio padre quasi finì annegato nella fossa.
Ancora oggi il bottino di quella battaglia, il grande corno della bestia demoniaca, è appeso sopra al nostro camino.”


Roland, che stava sorseggiando con calma il suo thè, disse: “È stata una battaglia ammirevole, ha seguito il codice cavalleresco di fedeltà, generosità e coraggio. In seguito ottenne il titolo di cavaliere e una tenuta nel feudo di Joe Khol, che in quel periodo era ancora il Signore della Fortezza Longsong.
Venticinque anni fa Joe Khol fu promosso al rango di duca da Sua Maestà Wimbledon III, diventando guardiano del confine meridionale. Così, l’intero territorio della frontiera meridionale fu posto sotto la sua giurisdizione. Sfortunatamente, dopo la sua promozione, Joe Khol divenne fastidioso per il suo precedente sostenitore, il duca Ryan.”


“Sua Altezza, probabilmente lo sa bene.” La voce del signor Pine suonava in qualche modo frustrata, “Anche se il rango del duca Ryan era diverso da quello di Joe Khol, il loro livello di forza era già uguale. Il sangue di Kohl fu ricondotto a quello di un ramo della famiglia reale, quindi la sua stirpe non era inferiore rispetto a quella del duca Ryan.”


Quello era un complotto politico. Roland sospirò, Wimbledon III praticamente aveva provato a controllare e bilanciare i loro livelli di potere.


Per capire quella relazione complicata, Roland aveva dovuto chiamare Barov per avere delle spiegazioni.


La giurisdizione nobile e quella feudale erano estremamente confuse. In teoria, l’alta nobiltà aveva il diritto di emettere ordini entro confini dei territori della bassa nobiltà. Ma la vera situazione era ancora più contorta. Il duca Ryan e Joe Kohl ne erano un esempio. Nonostante si trovasse nel territorio della frontiera occidentale sotto il duca Ryan, Joe Kohl, come il re lo nominò conte, si trovò ad avere non meno potere e prestigio del duca Ryan.


Quando Joe Kohl divenne duca del territorio meridionale, la sua influenza sui suoi vecchi territori divenne ancora maggiore. Questo era un metodo della famiglia Graycastle per mantenere stabile il potere.


“Ma quando ereditò il territorio di suo padre, il commercio e la produzione agricola gradualmente diminuirono”, disse Roland lentamente. “Ma ora ha di fronte una nuova occasione.”


“Cos’è questa nuova occasione..?”


“Sicuramente ha sentito della carestia di due anni fa. La Fortezza negò il cibo per i mesi successivi con la motivazione che la quantità di minerali scavata dagli abitanti di Città di Confine era troppo piccola.
Quest’anno ci troviamo di nuovo a fronteggiare quel dilemma. L’inaspettato crollo della Miniera Settentrionale non ha lasciato nessuna via di fuga ai cittadini di questa città. Dobbiamo fermare le bestie demoniache alle nuove mura cittadine. Forse la battaglia non si svolgerà senza problemi ma, come ho detto prima, affrontare questo pericoloso incarico significa anche una nuova occasione per noi.”


“…” Il signor Pine dovette prima capire il significato di ciò che il principe stava dicendo, poi si limitò ad accigliarsi, senza dare subito una risposta.


“Ad essere onesti, non sembra proprio un tipico nobile.” Roland sorrise gentilmente, “un nobile non si vestirebbe così, e non avrebbe le mani piene di calli. Signor Pine, non ha abbandonato l’eredità di suo padre, giusto? Lei è un cavaliere con eccellenti capacità di combattimento.”


Certamente non aveva deluso suo padre, Roland ne era sicuro, altrimenti il signor Pine non si sarebbe allenato e non avrebbe corso attraverso i boschi nemmeno per un giorno. Secondo le informazioni fornite da Barov, nell’ultima settimana il signor Pine aveva passato almeno tre giorni ad allenarsi nella foresta. Ogni volta era completamente equipaggiato, e, se non poteva permettersi degli aiutanti, ingaggiava qualcuno direttamente dalla città di Orion. Alcune persone semplicemente erano nate per il combattimento; il signor Pine era ovviamente una di queste.


“Se resterà a Città di Confine, le procurerò tutto il necessario per recuperare la gloria di suo padre. Proprio come fece lui, avrà l’occasione di ottenere onore e risultati sorprendenti solamente grazie alla spada e al coraggio. La ricompenserò, inoltre, con un terreno a est di Città di Confine, e diverrà visconte, nominato da me.”


Anche se sarebbe stata una situazione inusuale, l’impegno preso era valido. Come principe adulto, Roland era legittimato a dare l’investitura di visconti, baroni e cavalieri. Comunque, solamente in rare occasioni poteva conferire quei titoli. Primo, minava il sistema regionale dell’aristocrazia; secondo, se l’altra parte rifiutava l’offerta, diventava tutto ancora più strano. Roland non badava all’opinione della nobiltà locale, voleva solo che Nana restasse in città. E riguardo al rifiuto del signor Pine, non era troppo preoccupato. Dopo che Joe Kohl era diventato guardiano del confine meridionale, i suoi rapporti col padre del signor Pine erano terminati. Aveva completamente abbandonato la famiglia Pine.


Sentendo ciò, il signor Pine ricominciò finalmente a parlare. “Allora…Sua Altezza, se resto, posso comunque mandare Nana alla Fortezza? Finora nessuno ha provato a resistere alle bestie demoniache restando qui. Se falliamo, non voglio che mia figlia sia seppellita qui.”


“Come ho già detto all’inizio, signor Pine, il pericolo nel restare qui è relativamente basso. Ha mai pensato a cosa succederebbe se alla Fortezza Longsong scoprissero che Nana è una strega? Lì sarebbe completamente differente da come è qui a Città di Confine. La Fortezza è completamente sotto il controllo della Chiesa. Vi ha fatto crescere le sue radici già tanto tempo fa. I suoi seguaci e sorveglianti sono ovunque nella città Nel momento in cui verrà scoperta, nemmeno io sarò capace di salvarla.”


Roland fece una pausa, poi aggiunse: “Città di Confine non cadrà! Quando verranno i Mesi dei Demoni e le bestie demoniache arriveranno, io sarò sulle mura a guidare la mia gente, e combatterò al loro fianco! I nostri avversari non sono nulla più che un branco di bestie mutate, non sono invulnerabili.
Suo padre non aveva nessuna copertura e ha combattuto contro di loro in campo aperto. In ogni caso, noi abbiamo le nuove mura cittadine. Se, invece…intendo, se dovesse accadere un imprevisto, prenderò misure affinché Nana possa immediatamente abbandonare la città” si interruppe un attimo, “e, naturalmente, verrà anche Anna. Preparerò per loro una barca  in anticipo al molo, quindi posso prometterle che saranno al sicuro.”


“Allora…crederò in Lei, Sua Altezza,” Mentre lo diceva, il signor Pine su alzò e poi subito si inginocchiò, dando al principe il tipico saluto dei cavalieri. “E sono disposto a combattere per Lei.”


……


Dopo che Nana e suo padre se ne furono andati, Anna guardò Roland e roteò gli occhi.


“Che cosa sta dicendo?” Disse fermamente, “Io non andrò da nessuna parte.”




Merges
                                


        
                        



