---
weight: 370
title: Capitolo 370- Ritmo
pubDate: 2025-08-07T11:37:50.980Z
tags:
    - rtw
---














Tre giorni più tardi, Roland ricevette una risposta positiva dal primogenito degli Honeysuckle.


“Sono pronto a servirti, e questo vale anche per la famiglia Honeysuckle.” Si inchinò e disse, “Convincerò sicuramente mio padre, lui… è diverso rispetto agli altri nobili.”


“Bene.” L’umore di Roland migliorò all’istante, “È la cosa migliore.”


“Negli ultimi giorni ho visto gli impressionanti cambiamenti della città…E ho capito che questa era la città che desideravo da sempre,” disse Petrov senza molti giri di parole. “Se renderà prosperosa la famiglia Honeysuckle, mio padre sicuramente sarà d’accordo che nostre famiglie collaborino per lavorare alla nuova città.”


Queste parole quasi commossero il Principe; c’erano solo due ragioni per cui aveva chiamato Petrov, la prima era che sembrava più appropriato incontrarsi faccia a faccia per discutere di un così grande evento, la seconda era che voleva osservare il suo atteggiamento di fronte alle nuove politiche. Annuendo disse: “Certo, finché abbiamo tempo, ogni angolo di terra a Graycastle può diventare un luogo accogliente per la gente.”


“Allora partirò al più presto per la Fortezza, devo riferire le novità a mio padre.”


“Senza dimenticare le altre Quattro Famiglie Nobili, come tutti i nobili dei Territori Occidentali,” aggiunse Roland, “Ogni famiglia che accetterà le mie  condizioni verrà accolta senza riserve nella nuova città indipendentemente dai conflitti precedenti. Puoi dare una festa alla Fortezza e sfruttare l’occasione per diffondere queste mie parole.”


“Volete che sia io a informarli?” Petrov trasalì.


“Ovviamente,” il Principe sorrise e poi continuò, “Questa volta sarai per davvero il mio ambasciatore.”


“Come desidera, Sua Altezza,” il primogenito Honeysuckle porse i suoi omaggi, portandosi una mano al petto.


Proprio mentre stava per andarsene, Roland lo fermò dicendo: “Ah, già, riguardo alla strega, hai fatto un ottimo lavoro, non c’è più bisogno che lo nascondi. L’educazione universale ha fatto diventare più aperte le menti della gente, quindi qui nei Territori Occidentali non c’è più posto per chi è ossessionato dagli ideali della Chiesa. Per la gestione di questa situazione, lascerò decidere a te i dettagli.”


“Sì, Vostra Maestà.”


Dopo che Petrov Hull si congedò, Roland si stiracchiò, mentre continuava a guardare le statistiche relative ai nuovi progetti del Municipio. A causa della pesante nevicata, i lavori sulla strada principale erano interrotti da tempo, e anche la costruzione degli edifici residenziali era rallentata; in pratica gli unici lavori che andavano avanti erano le piccole riparazioni negli interni. Per fortuna, Lotus prima di partire aveva costruito numerosi rifugi sotterranei, andando incontro ai bisogni dei rifugiati. Tutto ciò che doveva fare era mandare più persone in quei rifugi.


Secondo il Ministero delle Costruzioni, almeno il 60% della forza lavoro era attualmente in uno stato di inattività, e questo aveva provocato la diffusione di alcuni dei più recenti avvisi di assunzione temporanea rilasciati dal Municipio, ad esempio per rimuovere la neve dalle strade, trasportare minerali nella zona dell'altoforno e così via.


Se fosse stata una qualsiasi altra città, sarebbe stato inconcepibile avere così tanti cittadini che  si dimostrassero entusiasti di lavorare durante i Mesi dei Demoni, sapendo che l'inverno era la stagione più dura, la maggior parte dei cittadini restava a casa, ed era una regola non detta che si sopravvivesse con il cibo che avevano messo da parte in autunno. Tuttavia, agli occhi di Roland, il fatto che gran parte della forza lavoro fosse oziosa era insoddisfacente, quindi forse poteva impiegarli in qualche nuovo progetto.


Dopo tutto, Margaret della Camera di Commercio aveva acquistato l'ultimo lotto di motori a vapore prodotti quest'anno, quindi il Municipio aveva un sacco di soldi e cibo, il che gli dava la possibilità di iniziare a implementare nuovi piani.


Roland dopo aver riflettuto su queste cose chiamò la guardia e gli fece chiamare il Ninistro della Costruzione, Karl van Bate.


Dopo avergli spiegato i suoi piani, Karl non poté fare a meno di fissarlo ad occhi spalancati: “Volete assumere i muratori e gli artigiani di argilla per costruire navi?"


Roland annuì, e in tono serio continuò: "Sì, il posto sarà vicino al molo, voglio che creino un cortile provvisorio con legna, e dentro voglio che mettano dei bracieri per garantire una temperatura stabile. Fa’ loro allestire tutto in modo che, una volta costruita, la nave possa essere spinta direttamente nell'acqua.”


“Ma, Mio Signore, come fanno a sapere come costruire una nave?”


"Naturalmente, allo stesso modo in cui hanno costruito gli alloggi per le streghe", tirò fuori un pezzo di carta, e mentre indicava il diagramma disse: "Direzionare le guide di supporto, posare le barre di acciaio, versare il calcestruzzo… Per la prima nave, vi guiderò attraverso il processo, ma voi sarete responsabili della supervisione delle navi costruite in seguito. In questo modo possiamo fare uso di tutti i lavoratori inattivi".


Karl fissò lo schema con uno sguardo dubbioso: “Questo… è una ciotola?”


Il Principe non poté fare a meno di incurvare gli angoli della bocca verso l'alto: "Sì, un enorme ciotola di cemento".


Poiché Karl non aveva partecipato alla costruzione della Cittadella, non c’era da stupirsi che guardasse il progetto in quel modo. Infatti, nel lungo processo di sviluppo delle navi della sua vita precedente, le navi cambiavano costantemente forma nel corso dei secoli, per cui le caratteristiche ereditate da quelle dell’epoca precedente erano scarse. In verità, Roland voleva progettare una barca classica con chiglia, ovviamente non sapeva da dove cominciare, ma non c'era differenza nella costruzione di una barca in cemento e solo "modellarne" una come l'argilla, fintanto che rimaneva a galla.


Le barche in acciaio erano le stesse, a causa del progresso della tecnologia di saldatura, la maggior parte degli scafi moderni aveva abbandonato il processo di posa della chiglia, scegliendo invece di avere sezioni quadrate in acciaio unite tra loro, distribuendo il peso complessivo sul pavimento. Non c'era quindi la necessità di padroneggiare in anticipo le tecniche di costruzione navale con il legno.


E per quanto riguarda la nuova flotta di battelli di cemento, ci aveva pensato a lungo. Sia che si trattasse di sfruttare risorse come il carbone nelle miniere vicino alla montagna innevata, sia che si trattasse di trasportare i rifugiati, avrebbe avuto bisogno di numerose imbarcazioni fluviali ad alta capacità per svolgere quei compiti, quindi, un design a scafo piatto con un basso pescaggio era la scelta più adatta. Confrontandolo con il progetto della Cittadella, lo scafo delle nuove navi poteva essere più lungo, consentendo una maggiore velocità e garantendo allo stesso tempo un carico maggiore e una maggiore stabilità.


E per ridurre le difficoltà di costruzione, Roland decise infine di utilizzare una ruota a pale come meccanismo di propulsione. Questo era già stato fatto sulle barche di legno, quindi era più facile per gli artigiani iniziare a utilizzarlo.


"Sua Altezza, quante persone impiegherete nella costruzione di questa... barca di cemento?" chiese Karl in tono un po’ imbarazzato.


"Prendi tutti i lavoratori inattivi, come hanno fatto con le case, possono iniziare a lavorare su più navi contemporaneamente." In questo modo, anche se nessuno dovesse comprare i nuovi motori a vapore montati dalla fabbrica, ci sarà comunque del lavoro per le persone, pensò Roland tra sé, inoltre, l'area del forno può continuare a produrre cemento, quindi questo sforzo ha molteplici scopi. Nei prossimi anni, se avrò una grande flotta di cemento, ovunque venga mandata la Prima Armata, avrà un supporto logistico affidabile.


Dopo aver sistemato la faccenda, Roland aveva in programma di andare a dare un’occhiata al giardino sul retro del castello.


Gli olivi e le vigne piantati da Foglia facevano da riparo dalla neve, quindi se non avevano un compito particolare da svolgere, le streghe andavano nel giardino a esercitarsi, e l’ultima arrivata, Carta, non faceva eccezione.


Dopo aver ascoltato il resoconto di Wendy, si accorse che la sua abilità non c’entrava con la regolazione della temperatura, né sembrava che fosse in grado di riportare i materiali alla loro forma originaria. Oltre che sull’acqua, l’effetto che aveva la sua abilita sugli oggetti era molto piccolo. Roland era quindi molto curioso. Ora che erano passati tre giorni, la ragazzina doveva essere meno timida di quando era arrivata, dunque decise di andare a vedere personalmente.


Proprio mentre entrava nel giardino, Roland realizzò che c’era qualcosa di strano.


Fu accolto da una vista straordinariamente verde, quel luogo era del tutto isolato dal bianco del mondo esterno: gli olivi erano sempreverdi, e tra i loro rami c’erano viti arrotolate, non era davvero strano che i fiocchi di neve non potessero raggiungere quel luogo, ma quelle piante erano addirittura vibranti di vita. Al contrario delle foreste silenziose, lì non soffiava un alito di vento, ma le piante oscillavano dolcemente, eleganti e come spinte da un qualche ritmo.


Credeva che fosse un’illusione, ma mentre lo stava pensando vide dei rami d’ulivo cadere, come se si stessero inchinando al suo passaggio, e perfino i fili d’erba ai suoi piedi si piegarono, per salutare il suo arrivo.


Roland fu un po’ spaventato da quella sensazione, e gli venne la pelle d’oca sulla schiena.


“Non sembra di camminare in un giardino, ma all’interno del corpo di una creatura gigantesca.”


L’intero giardino sembrava vivo, era come se respirasse.






 


Merges






 


 Erialis Nota da Merges: Che bella questa immagine del giardino ^.^


 Erialis: Personalmente è un po' inquietante almeno all'inizio poi effettivamente migliora come descrizione. Insomma Foglia rischia di diventare Madre Natura


Vi ricordo che se volete leggere dei capitoli in più potete accedere alla super offerta di capitoli a 4 euro.  https://www.paypal.me/erialis 
                                


                                



