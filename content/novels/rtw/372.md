---
weight: 372
title: Capitolo 372- Tempo libero
pubDate: 2025-08-07T11:37:50.980Z
tags:
    - rtw
---














Una settimana dopo, Città di Confine stava dando il benvenuto all’ultimo mese dell’autunno con una gigantesca tempesta di neve.


Roland fissava fuori dalla finestra del suo ufficio le figure scure sui tetti innevati – erano i cittadini che stavano svolgendo il loro compito giornaliero di spalare via la neve dai tetti così che le loro case non collassassero sotto il suo peso.


Con oggi era un anno intero che si trovava in questo mondo, ma l’autunno scorso non era stato nemmeno lontanamente così freddo e la vista dalla sua finestra non era minimamente vicina all’ordinario.


A quel tempo la città era praticamente una landa desolata. Oltre a qualche decente case di legno intorno alla piazza, c’erano solo capanne d’argilla malandate e baracche di paglia. La maggior parte dei nobili viveva vicino la piazza dalla quale partiva l’unica strada di pietra che portava al castello. Non vi era nemmeno un singolo centimetro di suolo che fosse pulito e ogni cosa puzzava di feci umane e bestiame.


Ora tutte le strade della città erano state pavimentate con il cemento e persino le strade scoperte erano state sapientemente compattate. Delle linee scure dividevano la città in varie sezioni, con i due lati della strada principale riservati alla zona commerciale e le aree circostanti erano invece per i complessi residenziali.


Inoltre l’industria manifatturiera di Città di Confine stava iniziando a prendere forma, ciò significava che le botteghe manifatturiere erano state finalmente sostituite dalle catene di montaggio – sebbene questo valesse solo per i motori a vapore. La Zona dell’Altoforno produceva abbastanza lingotti di ferro per la lavorazione, mentre la fabbrica della macchina a vapore trasformava queste materie grezze in pezzi di macchine. I fabbri avevano tutti preso familiarità con i loro vari attrezzi e avevano assunto molti apprendisti. Sebbene Anna fosse ancora necessaria per la produzione di utensili di alta precisione, i fabbri, da parte loro, avevano fatto grandi progressi. Dopotutto, prima della comparsa degli strumenti, questi uomini sapevano solo usare un martello, mentre gli altri iniziavano come minatori e cacciatori.


Poteva dire che questi motori erano i frutti del lavoro di questi operai.


C’era poi anche la produzione di munizioni e della polvere da sparo, anch’essi interamente realizzati dai cittadini. Anna doveva ancora produrre da sola le armi da fuoco, ma non per mancanza di macchine utensili, ma perché l’altoforno della città non poteva produrre ferro di consistente qualità. Questo era già stato aggiunto da Roland alla lista dei problemi da affrontare.


I risultati ottenuti nell’ingegneria chimica erano stati ancora più eccitanti; date le basse aspettative di Roland, alcuni risultati erano stati delle piacevoli sorprese. Ora l’acido solforico e l’acido nitrico venivano prodotti in maniera massiccia e gli esplosivi chimici iniziavano a essere sviluppati. Finché la produzione di munizioni fosse aumentata, passare ai fucili a ripetizioni non sarebbe stato un problema.


Non importava che i loro metodi di produzione fossero obsoleti, perché il produrre qualsiasi cosa era molto più importante data l’attuale condizione della città. Una volta stabilizzate le proprie abilità, Carta avrebbe potuto controllare con precisione il suo potere magico e si sarebbe così raggiunto un altro picco nell’ingegneria chimica.


Quel che importava di più era che tutti gli aspetti di Città di Confine, sia che riguardassero la produzione, l’educazione, o le costruzioni, erano in via di sviluppo. Col tempo, man mano che le persone fossero state istruite, ci sarebbero state sempre più frequenti scoperte in ogni campo.


Sentiva il suo cuore esplodere d’orgoglio per l’aver trasformato una terra in rovina in quel che era oggi in nemmeno un anno.


Roland sentiva come se fosse potuto stare tutto il giorno in piedi a fissare la sua città dalla finestra.


In quel momento arrivò da nord-ovest il suono dei rintocchi delle campane.


Era l’allarme per l’attacco delle bestie demoniache.


Dall’arrivo dei Mesi dei Demoni, l’allarme aveva suonato ogni tre o quattro giorni. Tuttavia il Primo Esercito aveva ormai acquisito molta esperienza nel gestirli e non avevano più bisogno della supervisione di Roland – se un anno fa non fosse rimasto accanto alla Milizia, avrebbero tutti abbandonato le armi e sarebbero scappati via.


“Le bestie demoniache sono tornate. Vado a dare un’occhiata?” la voce di Usignolo emerse vicino al suo orecchio.


“Certo.” Annuì Roland. “Fa attenzione.”


“Non preoccuparti. Non possono toccarmi.”


Sentì un leggero calore sulla guancia e la voce scomparve.


Roland scosse impotente la testa. Probabilmente le streghe erano stufe di nascondersi al chiuso a causa della neve, quindi Usignolo potrebbe aver voluto soltanto qualcosa da fare. Le streghe da combattimento che erano venute insieme a Tilly erano particolarmente ansiose di precipitarsi verso le mura della città e guardare il combattimento, aspettando che gli ibridi demoniaci venissero verso le mura così che potessero mettersi in gioco con le loro abilità. Usignolo, dopo aver sentito ciò, era incuriosita e aveva iniziato ad unirsi alle streghe nel combattimento ogni volta che l’allarme suonava. Forse voleva confrontarsi con le altre e stabilire chi fosse la strega da combattimento più forte.


Roland sospirò. “Se solo potesse essere così impaziente anche nel suo allenamento…”


Tuttavia il combattere fianco a fianco fece sì che streghe e mortali si avvicinassero, quindi non si era preoccupato di fermarle. Gli attuali fucili a tamburo erano abbastanza per respingere le normali bestie demoniache, ma vacillavano di fronte agli ibridi demoniaci mezzi lupo e mezzi leone, quindi la presenza di streghe potenti poteva stabilizzare la linea difensiva e ridurre le vittime.


Finora non c’era stata nemmeno una morte nel Primo Esercito.


L’uscita di Usignolo gli ricordò che le streghe da combattimento avevano trovato un modo per intrattenersi, ma le streghe di supporto non avevano nessun modo di divertirsi. Era ora di pensare a delle nuove attività.


A quel pensiero, convocò Soraya.


“Vostra Altezza, avete un nuovo incarico per me?”


La pittrice che aveva fatto così tanto per Città di Confine sembrava essere di buon umore. Le lentiggini sul suo volto erano luminose e i suoi occhi brillavano di una vitalità penetrante.


La sua domanda supplichevole trattenne un po’ Roland – perché all’improvviso si sentiva così pieno di rimorso?


“Um, sei stata occupata ultimamente?”


“No, perché lo chiede?” Soraya si tolse una ciocca di capelli dalla fronte. “Ultimamente, pochi lavoratori sono andati alla fabbrica, quindi ogni giorno mi ci sono volute solo poche ore per finire il mio rivestimento e le strane scatole di metallo realizzate dall’alchimista Sir Kyle qualche volta mi hanno tenuta occupata.” Fece una pausa, inclinò la testa e sorrise. “Tuttavia, paragonato all’essere sul campo dell’Associazione delle Streghe Alleate, preferisco questa vita appagante qui e sono veramente molto felice che le mie abilità le siano utili.”


Wow… che sorriso accecante.


Roland non poté fare a meno di sentirsi un po’ in colpa. “Ahem, ti ho chiamata per disegnare delle nuove carte per me.”


“Altre Carte Gwent?”


“No, probabilmente sarete tutti stufi di quelle,” agitò la mano e disse. “È molto semplice. Finché conosci la mano del tuo avversario, fondamentalmente il gioco è prevedibile.”


“Si, ha ragione…”


“Guarda, le nuove carte devono essere così – è molto facile.” Roland tirò fuori un pezzo di carta e vi disegnò uno schizzo approssimativo. “Ci sono quattro diversi simboli, ognuno con carte numerate da uno a tredici, con due jolly, quindi in totale sono 54 carte.”


Le abilità di Soraya si erano evolute splendidamente, quindi fu in grado di riprodurre velocemente un mazzo di carte direttamente dal suo schizzo. “Come ci si gioca?”


“Ci sono tantissimi giochi che si possono fare con queste carte, ma iniziamo da uno facile.” Roland tastò le carte con le sue mani e sentì come se stesse viaggiando di nuovo nel tempo. Per celebrare il Festival della Primavera, la sua famiglia si sedeva sempre intorno a dei barili di fuoco a vedere il Festival Gala di Primavera e giocavano a poker fino alla mattina successiva, quando avrebbero dato fuoco ai petardi per dare il benvenuto alla primavera.


Diversamente dal mah jong, si poteva giocare a poker ovunque e aveva molte varianti, quindi era probabilmente il gioco più popolare del mondo.


“Va a prendere Anna,” disse Roland sorridendo. “Vi insegnerò come giocare a Fight the Landlord (*).”


 


Aki


 Erialis Si scoprono sempre nuove cose qui, in particolare oggi un bel gioco di carte che è anche conosciuto in Oriente come Dou Di Zhu Detto questo vi ricordo l'offerta dei capitoli a 4 euro per tutto il mese. https://www.paypal.me/erialis 




                                


                                



