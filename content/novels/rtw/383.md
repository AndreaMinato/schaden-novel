---
weight: 383
title: Capitolo 383- Il morso
pubDate: 2025-08-07T11:37:50.981Z
tags:
    - rtw
---










Torre di Babele, Cattedrale di Hermes.


Il nuovo Pontefice Supremo, Mayne, ascoltava in silenzio i rapporti dei tre Vescovi nella stanza segreta.


A parte il vescovo più anziano, Tayfun, gli altri due erano arcivescovi promossi di recente, Soli Darl e Ell, che provenivano rispettivamente dall’Armata del Giudizio e dal Tribunale. Il primo era stato un galante ed eroico giudice che aveva guadagnato una reputazione stellare nel corso di più di 25 anni di servizio nell'esercito, e il secondo era stato l'aiutante di Heather ed era anche ampiamente rispettato.


"L'immissione di orfani dal Regno dell’Eterno Inverno ha avuto molto successo durante i Mesi dei Demoni di quest'anno. I nobili di ogni grande città si sono piegati completamente alla Chiesa. Attualmente, il numero di orfani inviati nella Città Santa è già tre volte superiore al previsto", disse Tayfun con un sospiro: "Questa è l'unica buona notizia".


I nobili erano sempre così: non appena vedevano che la situazione non era vantaggiosa per loro, cambiavano alleati più veloci del vento. Mayne annuì e rispose: "Questo è solo il primo anno, ce ne saranno sempre di più in futuro. Se riusciamo a conquistare l'intero continente, il totale annuale potrebbe essere così elevato da riempire una città intera".


"Quante volte le bestie demoniache hanno attaccato da quando la neve pesante ha cominciato a cadere?”.


"Sei volte", rispose Soli.


"Sei volte… e centinaia di Giudici sono già morti in prima linea", disse Tayfun in tono pesante: "L'Armata della Punizione Divina ha perso dieci componenti, e l'offensiva delle bestie demoniache diventerà ancora più feroce l'anno prossimo".


"È più facile che combattere i demoni", disse Ell e gesticolò con le mani, "Anche se non ho visto personalmente la potenza dei demoni, il Libro Santo li descrive come invincibili. È davvero necessario difendere questo posto fino alla morte?"


"Cosa diavolo vuoi dire?!" Soli corrugò la fronte dopo aver ascoltato le parole di Ell: "Dio ci mostra la nostra direzione e ci conferisce la nostra forza. Come suoi discepoli, come possiamo non rimanere fedeli e pensare di fuggire?".


“Smettetela di discutere,” intervenne Mayne, battendo a terra il suo scettro. “Dopo aver lavorato con Heather per più di dieci anni, Ell è colpita dal suo cattivo temperamento" Mentre guardava Soli e Ell battibeccare, non poteva fare a meno di pensare ai Tayfun e Heather dei vecchi tempi. Guardò il vecchio Vescovo, per poi scoprire che quest'ultimo ricambiava il suo sguardo, quasi che pensassero la stessa cosa: "Il nostro obiettivo finale è quello di sostenere la razza umana, e l'unico modo per farlo è sconfiggere i nostri nemici".


“Agli ordini, Sua Santità.” I due Vescovi si chinarono rispettosamente.


Anche se in fondo nemmeno lui era sicuro che potessero sconfiggere i demoni mantenendo la loro posizione e difendendo Hermes.


Mayne pensò all’improvviso a O'Brien e si sentì un peso sulle spalle.


Le Temibili Bestie dell'Inferno erano già apparse, e i demoni sarebbero arrivati in cinque anni. Mayne avrebbe potuto assistere alla prossima battaglia della Volontà Divina mentre era ancora in vita, ma, a differenza di O'Brien, non sarebbe stato in grado di affidare i suoi doveri ad un successore. Non riusciva né a dormire né a mangiare bene ogni volta che ci pensava.


In realtà, aveva anche pensato di lasciarsi una via d'uscita. Quando la flotta dei Vessilli Neri di Garcia fu catturata, Mayne non ordinò di bruciare le navi né di giustiziare tutti i ribelli, ma li rinchiuse dietro le sbarre. A parte l'esecuzione di alcuni dei capi flotta insieme ad un gran numero di capri espiatori che in realtà erano popolani che vivevano nei bassifondi, la maggior parte dell'equipaggio della flotta era stata risparmiata ed era attualmente rinchiusa nel porto del Regno dell’Eterno Inverno, controllata dai più fidati subordinati di Mayne.


“Se la linea difensiva sarà completamente spezzata, i fiordi diventeranno l’ultimo rifugio- anche se ritirarsi su quelle isole significherà che l'umanità è vicina all'estinzione e non ha possibilità di redenzione, almeno potrò continuare a vivere.


Dopo tutto, l'Umanità non aveva già fatto tutto quello che era in suo potere, senza riuscire a sconfiggere i suoi nemici con quei due tentativi?”


Nelle successive discussioni su come la chiesa avrebbe dovuto espandersi e su come stabilizzare il governo del Regno di Wolfheart, Mayne non fece molta attenzione. Aspettava che i tre vescovi finissero di discutere, poi disse distrattamente: “Sarà fatto come dite. Per oggi è tutto”.


I tre vescovi si alzarono in fretta e si inchinarono.


Mayne lasciò la stanza segreta e si diresse verso l'area segreta principale insieme alle sue guardie.


Secondo il piano, un nuovo gruppo di soldati dell’Armata del Giudizio doveva essere convertito oggi in membri dell’Armata della Punizione Divina. Questo era quello che lo preoccupava veramente. Che guadagnassero terreno o battessero in ritirata, era sicuro di essere sempre completamente obbedito da quei potenti guerrieri.


Tuttavia, prima doveva affrontare un altro problema.


Superò i gradini di pietra ed entrò nell’area segreta principale. Poi passò nel lungo corridoio della prigione che si trovava al centro della zona. L'ultima volta che era stato qui, era per giustiziare segretamente il re di Graycastle, Wimbledon III.


Il corridoio era lungo e deserto. Le torce che si trovavano sulle pareti emettevano una luce giallo tenue. L'estremità opposta del corridoio era immersa nel buio, come fosse l'ingresso di un abisso senza fondo. Molte persone che erano state imprigionate lì non avevano mai più rivisto la luce del sole.


Mayne si diresse verso la cella numero 85 e fece cenno alle guardie di aprire la porta.


La spessa porta di legno emise un suono secco e scricchiolante. Poi, all'improvviso si iniziarono a sentire urla e scoppi di pianto. Quando la porta della cella venne chiusa di nuovo, e dall’esterno non si udì più alcun rumore.


Attraverso le sbarre di ferro, Mayne vide la figura di Zero.


La schiena della Strega Pura era rivolta verso l'ingresso. La parte superiore del corpo era nuda, era stata ammanettata ad una sbarra di ferro sopra di lei, che la costringeva a stare continuamente in punta di piedi. Una dozzina di ferite fresche erano visibili sulla pelle candida della sua schiena, ma i rivoli di sangue che scorrevano verso il basso si erano già seccati.


“Che sapore ha la frusta del Tribunale?” chiese Mayne "Spero che ti abbia insegnato il significato di obbedienza".


"Uh....." Zero gemette dolcemente come se si fosse appena risvegliata da un sogno e girò la testa docilmente: “E così è arrivato il Pontefice Supremo. Intendete dire obbedienza verso di voi, o verso altri vescovi?"


Il suo tono frivolo rese Mayne accigliato. Tuttavia, il suo dispiacere diminuì quando si ricordò che attualmente era il Pontefice Supremo, il che era molto diverso dalla sua precedente posizione di vescovo: "Dopo questa lezione, dovrebbe capire che posso decidere della sua vita e della sua morte", "Obbedienza verso di me. E quando ti chiedo di aiutare un altro vescovo a portare a termine una missione, devi obbedire ai suoi ordini".


“È tutto? Se questo è ciò che chiedi, lo accetto."


“Liberala dalle manette", ordinò Mayne a una guardia.


Le mani di Zero, ammanettate a lungo e in alto, caddero come se non avessero più un grammo di energia. Il Papa prese i vestiti di Zero usando il suo scettro e li gettò sulla sua spalla: "Ho un compito per te. Seguimi."


Zero lasciò che i suoi vestiti le penzolassero sulla spalla e seguì con disinvoltura Mayne fuori dal lungo corridoio della prigione.


"I Mesi dei Demoni di quest'anno potrebbero durare anche cinque mesi. Questa è una sfida ardua per la Città Santa, e ancor di più per altri luoghi che sono colpiti dai Mesi dei Demoni", Mayne continuò a camminare, per poi passare attraverso uno stretto passaggio con pareti di ferro e arrivare infine davanti alla gabbia dell'ascensore. Da quando era stato incoronato Papa, si era occupato delle varie questioni ecclesiastiche. Questa era la prima volta che metteva piede in quel luogo come sovrano: "Ti ordino di seguire le altre streghe pure al Regno di Graycastle e di uccidere i ribelli Timothy e Roland Wimbledon approfittando del disordine causato dalla neve. Tutto chiaro?"


Mentre la porta dell'ascensore si chiudeva, si udì il suono del clic della rotazione dell'argano e l'ascensore cominciò a scendere lentamente. Ma Mayne non aveva sentito la risposta di Zero.


"Dannazione, la fustigazione non le ha insegnato ad obbedire” Con un’espressione cupa in viso, Mayne si voltò a guardare Zero, per poi vederla sorridere e notarle un pericoloso bagliore negli occhi.


Poi vide un raggio di luce intensa diretto dritto verso di lui.










Merges
                                


                                



