---
weight: 384
title: Capitolo 384- Peccato e redenzione
pubDate: 2025-08-07T11:37:50.981Z
tags:
    - rtw
---










Dopo che l’oscurità fu scomparsa, Mayne si ritrovò in piedi in una piazza vuota.


Tutto davanti a lui gli sembrava vagamente familiare… le case basse, un monastero ancora in costruzione e una nuova chiesa di pietra. Il pavimento sporco era asciutto e duro senza alcuna traccia di neve, il sole spuntava tra le nuvole e una brezza calda gli baciava le guance. Non sembrava affatto che si trovasse nei Mesi dei Demoni.


“Aspetta.” Improvvisamente realizzò. “Questa era la vecchia Città Santa dove sono diventato credente per la prima volta? In quel momento, Sua Santità O’Brien stava tenendo un rituale di purificazione in piazza.”


“Quindi questo è il posto più importante nei tuoi ricordi,” disse freddamente Zero da dietro di lui. “È piuttosto carino.”


La Strega Pura!


Improvvisamente i suoi ricordi frammentati gli tornarono alla mente tutti insieme e sentì una fitta di rabbia sopraffarlo. Si voltò e lanciò uno sguardo torvo verso di lei. “Zero, sei pazza?!”


Come osava usare i suoi poteri contro di me!


Inoltre, perché la Pietra Divina della Vendetta che sto indossando non ha alcun effetto?


“So esattamente quel che faccio.” Zero sorrise. “Sei tu… ad essere ancora confuso. Va tutto bene. C’è più che sufficiente tempo nel mondo del tuo subconscio per far sì che possa spiegarti tutto.”


Mayne aveva familiarità con il potere della Battaglia delle Anime di Zero che le permetteva di battersi con la vittima posseduta usando solo la sua mente, il vincitore avrebbe guadagnato tutto, mentre la persona sconfitta avrebbe perso tutto. Questo era un potere di evocazione estremamente raro e poteva essere contrastato solo dalla Pietra Divina della Vendetta. “Ma… dannazione! Sto chiaramente indossando la Pietra Divina della Vendetta!”


Si mise una mano in tasca e tirò fuori il cristallo blu la cui sagoma rifletteva una luce cerulea sotto il sole, senza mostrare alcun difetto.


“Perché?” chiese Mayne, digrignando i denti.


“Stai parlando della Pietra?” Zero sorrise. “Fondamentalmente la sua sfera d’influenza è stata rimossa. Ovviamente un mortale non sarebbe in grado di sentirne la differenza.”


“La sua influenza è stata rimossa?” il Papa non poté fare a meno di fissarla. “C’è solo una persona in tutta la Città Santa che può contrastare gli effetti della Pietra Divina della Vendetta ed è la Strega Pura Isabella.”


Questo è… palesemente un tradimento!


“Queste stronze!” una vena pulsava sulla fronte di Mayne e le sue mani tremavano per la rabbia. “Se avessi saputo quanto irrilevanti fossero questi strumenti, li avrei aggiunti all’Armata della Punizione Divina quando sono stato incaricato!” cercò di controllarsi e disse amaramente, “Quando è successo ciò?”


“Come posso sapere quando ha colpito dato che mi hai rinchiuso in una cella per darmi una lezione?” Zero scrollò le spalle. “Le ho solo chiesto di farlo e basta.”


“Glielo hai chiesto! Se non stessi programmando tutto ciò da molto tempo, come avrebbe potuto fare una cosa così blasfema con tanta facilità?”. “No.” Il suo cuore si bloccò improvvisamente. “Nemmeno in due avrebbero potuto portare a termine ciò…” dopo essere diventato Papa, si era trasferito nella stanza da letto che apparteneva a Sua Santità O’Brien che aveva ogni tipo di trappole esplosive e c’erano sempre i Guerrieri dell’Armata del Giudizio di guardia. Per non parlare delle Pietre Magiche Avanzate accanto al suo letto e delle guardie che lo seguivano dappertutto. “Come hanno fatto a trovare il modo di colpire?”


Mayne era così arrabbiato che stava in realtà crescendo in lui una strana calma. “Cosa vuoi? Lo stai facendo solo per vendicarti della mia punizione? Se anche mi uccidessi, l’intera caverna sotto la tua gabbia è nella zona d’influenza della Pietra Divina, quindi non avresti nessun posto in cui scappare. Appena l’ascensore si sarà fermato, sarai individuata e catturata dai Guerrieri dell’Armata del Giudizio che mi aspettano. Non sognarti nemmeno di scappare da questa cella perché quando inizieranno ad interrogarti sentirai che i giorni di fustigazione sono stati solo solletico per te.”


“Non voglio scappare.” Zero scosse la testa. “Voglio prendere il tuo posto e diventare il Papa.”


“…” Mayne era stordito. Aveva previsto tutti i possibili motivi, ma non si sarebbe mai aspettato di sentire questa risposta. “Una Strega Pura come Papa? Hai una bella immaginazione dato che sono l’unico ad essere stato incoronato come Papa davanti a tutti i nostri credenti! Se mi uccidi, pensi che ti accetterebbero?”


“Non ho bisogno di apparire davanti a tutti perché posso avere semplicemente un portavoce che fa le veci del Papa,” disse Zero con noncuranza. “Vedi, anche Sua Santità O’Brien è stato per la maggior parte del tempo nel Tempio Centrale Segreto e nelle rare occasioni che usciva indossava una maschera. In queste circostanze, chi può dire che sia realmente il Papa e non qualcun altro?”


“Non potrai continuare con questa farsa a lungo! Non hai sentito cosa ho appena detto? Appena la tua gabbia toccherà il terreno, quando i Guerrieri dell’Armata del Giudizio realizzeranno che non sono qui, ti arresteranno immediatamente!” ruggì Mayne. “Se mi lasci uscire subito, posso ancora dimenticare che abbia fatto una cosa così sconsiderata!”


“Non appena la Battaglia delle Anime avrà inizio, non finirà mai,” disse Zero con un sorriso. “Inoltre, hai sbagliato sin dall’inizio, perché non mi arresteranno.”


“Non la arresteranno… Cosa intende?” Il Papa fissò gli occhi della Strega Pura con un’espressione accigliata e provò a vedere cosa stava pensando, ma brillavano solo d’eccitazione e non rivelavano alcuna traccia di panico o paura. Lei non distolse lo sguardo e invece lo fissò con calma, come se stesse dicendo una cosa assolutamente normale.


All’improvviso Mayne sentì un lampo balenargli nella mente!


“Anche arrendersi… potrebbe essere una scelta saggia.”


“Mi dispiace, piccolo.”


Aprì la bocca ma sentì come se la sua gola venisse soffocata da un paio di grandi mani e non riusciva ad emettere alcun suono. Sentì il cuore sprofondare come se fosse caduto in una piscina di acqua ghiacciata. Dopo lungo tempo, disse con grande difficoltà: “È tutta opera di O’Brien…”


“Quindi ci sei arrivato finalmente.” Zero inarcò le sopracciglia. “Il Supremo Pontefice ha dato ordine a tutte le guardie e ai Guerrieri dell’Armata del Giudizio nel Tempio Centrale Segreto – non lasceranno mai la loro postazione sottoterra e ascolteranno solo il Papa. Hai accettato lo scettro in superficie, ma non hai ancora il controllo del Tempio Centrale Segreto.”


Zero ridacchiò sommessamente. “Pensaci. Al momento siamo sopra la grotta e il cuore dell’organizzazione della chiesa, così come l’unico posto libero dalle guardie in superficie e dall’influenza della Pietra Divina. Non sei d’accordo con me che questa sia l’arena perfetta?”


La Strega Pura smise di sorridere e i suoi occhi brillarono come fiamme danzanti. “Questo è il campo di battaglia che Sua Santità ha organizzato per noi, quindi chiunque sopravvivrà diventerà il vero governatore della Chiesa.”


“Come… come può essere?” Mayne si sentì la gola secca. “Quello stupido vecchio. Sta facendo questo per pentirsi dei suoi peccati dell’aver preso il potere che originariamente apparteneva alle streghe? Che assurdità!”


Le fiamme negli occhi di Zero erano chiaramente ispirate dall’ambizione, un’emozione che raramente si poteva vedere negli occhi delle Streghe Pure – venivano trattate come strumenti sin dalla loro nascita e si supponeva che fossero tutte fedeli ai funzionari della Chiesa. “Se non avessimo conquistato quegli incoscienti… No, accidenti!” improvvisamente Mayne ricordò cosa Sua Santità gli disse prima di invadere il Regno di Wolfheart.


“Sto inviando due Streghe Pure che combatteranno al tuo fianco. Nessuno può sfuggire alla loro ira.”


Perché non aveva mai considerato come l’acquisizione dei ricordi del Re di Wolfheart e della Regina di Acque Chiare avrebbe influenzato Zero?


Mentre ricordava l’espressione sollevata di O’Brien nella sua ultima ora, finalmente capì il significato dietro le parole da lui dette in punto di morte. Mayne strinse i denti con furia. “Come ha potuto quel vecchio non considerare questo problema? Si stava già preparando per guadagnarsi il cuore della Strega Pura


È questo il finale che speravi di vedere, Supremo Pontefice?”


 


Aki






 Erialis Ho deciso di non commentare ieri ma è davvero fantastico non trovate? ahha Er Mu ne pensa sempre una più del diavolo. Vi ricordo il nostro patreon e la nostra pagina facebook.




                                


                                



