---
weight: 386
title: Capitolo 386- Un’altra storia
pubDate: 2025-08-07T11:37:50.982Z
tags:
    - rtw
---










Dopo una settimana intensa, Roland costruì una nuova industria chimica vicino al Fiume Acqua Rossa. Considerata la tossicità dell’ossido di azoto, quella fabbrica era stata costruita come l’Emporio, con una parete aperta e un tetto in legno, uno spazio alto un piano, ed una pessima aerazione. Ovviamente, la temperatura al suo interno era più o meno la stessa di quella all’esterno.


Il nuovo sistema di sintetizzazione dell’ossigeno e dell’azoto era già in uso. Il calore prodotto istantaneamente dalla Fiamma Nera era uguale a quello di un arco elettrico (1) ed era molto più efficiente. Dopo che le materie prime venivano messe nel reattore, Anna impiegava solamente 8 minuti per trasformarle in diossido di azoto, che combinato all’acqua produceva l’acido nitrico.


Anche il sistema di sintetizzazione dell’ammoniaca partendo dall’azoto e dall’idrogeno era in pieno svolgimento – la quantità di azoto liquido risolto dal raffreddamento era molto più ampia di quella dell’ossigeno liquido, così l’azoto residuo veniva usato per produrre l’ammoniaca. Roland aveva anche interrotto la regolare produzione industriale dell’acido nitrico in modo tale da poter essere pronto ad ogni evenienza. Ogni nuova linea di produzione per l’acido nitrico era un’opportunità per avere più esplosivi chimici.


Basandosi sul test delle abilità di Carta, aveva scoperto che quest’ultima poteva accelerare la reazione dell’azoto riscaldato con l’idrogeno al punto da farne sembrare istantanei i risultati. Rimaneva il problema del fatto che continuava a non riuscire a controllare il rilascio del suo potere magico, e che la sua giovane età le faceva consumare velocemente il poco potere che aveva.


Tuttavia, vi si poteva porre rimedio con la pratica. Secondo Wendy, la ragazza stava migliorando velocemente e sarebbe riuscita a tenere il suo potere ad un livello sostanzialmente stabile in una settimana.


Con quelle due linee di produzione e una produzione stabile di nitroglicerina, la realizzazione di una moderna polvere infume (2) diventava possibile. Il prossimo passo era progettare un’arma a ripetizione e cominciare a produrla al più presto possibile.


Roland stava proprio pensando al suo progetto per la nuova arma quando una guardia entrò nel suo ufficio e riportò: “Ser Ferlin Eltek e suo padre il Duca Eltek sono qui per vedervi e vi stanno aspettando nell’atrio.”


“Ferlin?” Meditò per un attimo. “Non era il Primo Cavaliere del Regno dell’Alba della Regione Occidentale? Tutta la sua famiglia dovrebbe trovarsi alla Fortezza Longsong. Perché si trova improvvisamente a Città di Confine? Hanno per caso menzionato il motivo della loro visita?”


“Ser Ferlin ha detto che ha qualcosa a che fare con le streghe e mi ha detto di darvi questo.” La guardia gli consegnò un foglio di delicata pergamena raffigurante la mappa del tesoro disegnata in precedenza da Luce dell’Alba, ma in confronto alla bozza precedente, questa mappa sembrava quasi stampata.


Roland si ricordò improvvisamente che Ferlin, una volta, aveva detto che quella mappa era stata tramandata nella sua famiglia per 400 anni, e che Fulmine l’aveva usata per trovare la torre di pietra dove Agatha era stata tenuta prigioniera.


Di colpo si sentì interessato. “Vai a chiamare Agatha; al momento dovrebbe trovarsi ancora al laboratorio chimico. Li riceverò immediatamente.”


“Sì, Vostra Altezza.”


Dopo che la guardia se ne fu andata, Roland arrotolò la mappa e si recò nell’atrio.


Ferlin e un uomo anziano si alzarono subito in piedi e si inchinarono per rispetto.


Il Principe notò che entrambi gli uomini stavano indossando degli spessi giacconi di cuoio con delle macchie di sudore sulle loro spalle, la fronte di quello anziano era già madida di sudore. Sorrise e disse: “Se c’è troppo caldo, potete togliere i vostri soprabiti. C’è il riscaldamento nel castello, quindi la temperatura qui è molto più alta rispetto all’esterno. Non ammalatevi.”


“Riscaldamento?” Ferlin rimase sbalordito.


“Si tratta di un nuovo tipo d’impianto di riscaldamento, migliore rispetto al camino.” Roland non perse tempo nello spiegare e al contrario andò dritto al motivo della loro visita. “Ho sentito che siete venuti qui per le streghe?”


“Sì, Vostra Altezza” disse Luce dell’Alba, annuendo furiosamente. “Ho incontrato una donna dai capelli blu all’Emporio…” Riassunse brevemente l’esperienza che aveva vissuto negli ultimi giorni. “Quando sono tornato a casa, mio padre mi ha raccontato la storia della mia famiglia, e ho pensato che lei potesse essere una strega.”


“Capisco.” Roland rimase scioccato dal suo racconto. Non pensava che la famiglia di Agatha comprendesse dei mortali tutt’ora in vita. “Esiste una strega così a Città di Confine, ed il suo nome è proprio Agatha.”


Il Duca Eltek balzò subito in piedi per l’eccitazione. “Allora, Vostra Altezza, potreste…”


“Lasciarvela incontrare?” Roland annuì con un sorriso. “Certamente, lei dovrebbe essere sulla via del castello proprio ora. Peraltro, considerato che è una strega, penso che dovreste farle la cortesia di togliervi la Pietra Divina della Vendetta che avete indosso.”


“Ah, avete ragione.” Il Duca rimosse frettolosamente la pietra dalla sua veste e la mise sul tavolo.


“Non c’è stata alcuna cortesia a Taqila 400 anni fa, e le streghe ancora non venivano cacciate come animali dalla Chiesa” sussurrò Usignolo al suo orecchio. “Questa pietra non è altro che materiale di ricerca per Agatha.”


“In questo modo, potrai determinare se stanno mentendo o no” disse Roland, nascondendo il suo sorriso.


Sentì Usignolo pizzicargli leggermente il collo.


“Bugiardo.”


...


“Perché mi avete richiamato?” chiese Agatha mentre spingeva la porta dell’atrio. “La Battaglia della Volontà Divina è incombente e ho bisogno di tutto il tempo che ho a disposizione per fabbricare delle armi per combattere... in battaglia.” Buttò giù la parola ‘demoni’ quando notò gli estranei. “Se non era una cosa importante, potevate semplicemente mandare qualcuno a riferirmela.”


Dopo aver lavorato con il Capo Alchimista per lungo tempo, aveva iniziato a somigliare un po’ a Kyle Sichi, ed il suo atteggiamento instancabile nel servire le industrie di produzione di Città di Confine aveva fatto sentire il leader della città, Roland, un po’ colpevole. Lui si schiarì la gola, “Ahem, si tratta di una questione molto importante. Ricordi quel gruppo di servitori che, quando Taqila era sull’orlo del tracollo 400 anni fa, si sono separati da te e hanno seguito le masse verso la parte sud della Catena Montuosa Invalicabile?”


“Credo di sì.” Agatha si tolse il cappello ricoperto di neve, e scrollò i suoi capelli blu. “Che tipo di questione importante è questa? Ѐ successo molto tempo fa.”


Quando mostrò il suo vero aspetto, Ferlin e il Duca rimasero senza fiato, e quest’ultimo si inginocchiò immediatamente al suo cospetto. “Siete davvero la Signorina Agatha!”


“E tu sei…?” Agatha gli lanciò un’occhiataccia.


“Sono un discendente di Kagar. Ricordate ancora il suo nome?” chiese il Duca, volgendo ansiosamente lo sguardo verso l’alto.


“Kagar… certo. Gli ho dato io questo nome.” Lei scrollò le sue spalle. “Acquistai due servi mortali e ne chiamai uno Kaff e uno Kagar. Il primo fu il capo delle guardie dalla mia famiglia e il secondo fu il mio domestico.” Si interruppe leggermente. “Così voi siete i discendenti di quel domestico che scappò via con le mie Pietre Magiche e gli appunti dei miei esperimenti?”


“Scappò… via?” la fissò il Duca in stato di shock. “No, lui…”


“Andatevene.” Il viso di Agatha si rabbuiò. “Non voglio vedervi mai più.”






Haru






 Erialis Torniamo alle nostre amate note. 1- L'arco elettrico è una scarica elettrica in aria che mette in gioco una potenza elevatissima in tempi molto brevi, con temperature d'arco che possono superare i 10 000 °C. 2-  Polvere infume composti ottenuti dalla utilizzazione di materiali come la nitrocellulosa con o senza nitroglicerina. A differenza della polvere nera, la polvere infume durante la combustione produce solo scorie gassose.  Vi ricordiamo di visitare la nostra pagina facebook e il nostro patreon per avere ulteriori approfondimenti.


















     




                                


                                



