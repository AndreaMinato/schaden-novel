---
weight: 395
title: Capitolo 395- Nel cuore della foresta invernale
pubDate: 2025-08-07T11:37:50.983Z
tags:
    - rtw
---










Foglia passò attraverso i rami e il fogliame alla ricerca di Fulmine e Maggie.






In realtà, non ci stava passando in mezzo, ma solo la sua visione era in movimento: il suo corpo era immerso nella fitta foresta.






Fu una sensazione incredibile. Si sentiva come un uccello, tranne che un uccello cade a terra se non sbatte le ali, mentre lei non correva quel pericolo. Finché manteneva questa forma, poteva attraversare da un capo all'altro la foresta in un istante. Naturalmente, rispetto all’intera Foresta delle Ombre, il raggio che poteva coprire ora era come una goccia nell'oceano.






Da quando la sua abilità si era evoluta, aveva desiderato sperimentare la Foresta delle Ombre ad ovest della città. Se poteva controllare questa vasta foresta sarebbe stata di grande aiuto a Sua Altezza, che si trattasse di combattere contro bestie demoniache o di raccogliere merci e materiali. Non c'era molto che potesse fare per Sua Altezza in cambio. Oltre a migliorare i raccolti, questa era l'unica cosa in suo potere, quindi voleva fare del suo meglio.






Rispetto al giardino sul retro del castello, questa era una vera foresta. La sua complessità era di gran lunga superiore a quella dell'ecosfera degli ulivi e delle viti del castello, non c’era confronto. C'erano numerose creature nascoste sotto ogni centimetro di terra. Guardando verso il basso lungo le radici delle piante poteva percepire animali dormienti, insetti che strisciavano, e resti in decomposizione, insieme a piccoli ruscelli che sciabordavano.






Per evitare di perdersi, Foglia ampliò il suo territorio con grande cautela, partendo dalle mura della città ad ovest, estendendosi ogni giorno di poco. Una volta che si fosse completamente adattata a un ambiente, avrebbe cercato di controllare un nuovo appezzamento di terreno boschivo.






A questo ritmo, poteva ricoprire l'intera Foresta delle Ombre in due o tre anni.






Poco dopo, trovò due persone a caccia nella foresta. Se avesse camminato nella neve invece di volare sopra le cime degli alberi, l'avrebbe notato prima.






"Ho trovato delle prede", disse Foglia, scuotendo i rami.






"Ah!" Fulmine le diede una pacca sulla schiena. "Mi hai spaventata!"






“Guu, guu!" Maggie annuì ripetutamente.






“Scusa.” Foglia si rivelò attraverso un tronco d'albero, proprio come un ramoscello che cresce dai rami: "Va meglio così?".






"Beh, almeno non sto parlando con un fantasma." Fulmine atterrò tranquillamente: "Puoi apparire ovunque nella foresta a tuo piacimento?".






Annuì: “Finchè si trova nel territorio sotto al mio controllo."






Maggie era atterrata proprio sulla schiena di Foglia, fece qualche passo avanti e indietro, e colpì con il becco il punto dove il suo corpo e il tronco si univano: "Sei persino cresciuta da un albero, guu!".






Foglia si mise a ridere per il solletico alla schiena: "Perché questa è la mia abilità!”, replicò.






"È un po' strano, guu."






"Come puoi chiamare strano qualcun altro? Tu ti sei trasformata in un gigantesco demone uccello". Fulmine alzò gli occhi al cielo e si rivolse a Foglia: "Dov'è la preda?".






"Seguimi", disse, girandosi.






Foglia non poteva sostenere una forma umana mentre si muoveva, fece invece crescere le viti da terra per guidare Fulmine e Maggie lungo la strada.






"Che tipo di preda?" chiese  Fulmine.






"Un grosso cinghiale che scappava dalle profondità della foresta", rispose: "Vuoi davvero catturarlo da sola? Posso legarlo con le viti e gettarlo ai piedi delle mura cittadine."






“Certo. Gli esploratori cercano più che il mero risultato” La ragazzina alzò la testa: "Il processo a volte è più memorabile di ciò che si ottiene".






“Mi va bene tutto finché c’è carne da mangiare, guu!”






Foglia non poteva fare a meno di sorridere. Le due erano già diventate frequentatori abituali della Foresta delle Ombre prima che lei si fosse integrata in essa. Cacciavano nella foresta per praticare i loro poteri magici, e Maggie portava tutte le prede catturate fino al castello. Metà della carne sul tavolo in questi giorni era fornita da loro.






"Guarda, eccola lì", disse Foglia.






C'era un enorme cinghiale che si accovacciava lungo il ruscello, bevendo l'acqua fredda. Con grandi zanne affilate ai lati del muso e una criniera rialzata che era lunga quasi un dito, sembrava essere un nemico difficile. I cacciatori di solito se ne stavano alla larga quando si imbattevano in un animale del genere, ma era una gioia per gli occhi delle streghe.






"Sono pronta", disse Fulmine, e tirò fuori il suo pugnale.






"Niente pistola?" chiese Foglia sorpresa.






“Sarebbe troppo noioso!” Con grande sicurezza si precipitò dritto verso il bersaglio.






"Buona fortuna, guu!"






La figura della ragazzina, come una striscia di luce dorata, spuntava sulla testa del cinghiale da dietro. Mentre si alzava, il cinghiale scosse violentemente la testa, emettendo un urlo acuto.






“L’aveva mancato?” No… Foglia notò che uno degli occhi del cinghiale era diventato una ferita sanguinante. Sembrava che Fulmine stesse progettando di sfruttare la sua flessibilità per prima eliminare il rischio di contrattacchi da parte del nemico, per poi sfinirlo con una battaglia di logoramento.






Il cinghiale era goffo come un sasso di fronte all'attacco di Fulmine dal cielo. Ben presto cadde sulla neve senza la forza di resistere.






Lanciò un fischio: "Com'era?".






"Ottimo lavoro", disse Foglia. Legò le zampe posteriori del cinghiale con le viti e lo appese: "Prima facciamo scorrere il sangue. Sua Altezza dice che la carne senza tracce di sangue è più saporita".






Maggie aveva l’acquolina in bocca. "Sarà un lauto pasto stasera, guu."






“Aspetta…” Foglia improvvisamente percepì che c'erano altre creature che entravano nella foresta. Guardò verso il bordo della zona controllata e vide avvicinarsi due lupi grigi.






Era perplessa, c'era qualcosa che non andava. Questo tipo di animale di solito viveva in profondità nella foresta e normalmente non si avvicinava così tanto alla città, neanche d'inverno.






Stava considerando se dovesse dirlo a Fulmine quando una figura familiare apparve improvvisamente davanti ai suoi occhi. Foglia sentiva tutti i capelli rizzarsi sulla testa mentre ricordava la tragica battaglia che aveva vissuto nella terra barbarica.






"Demoni!"






Vide due demoni che camminavano lentamente in direzione delle mura della città. Non avevano pietre magiche sulle braccia, né lance sulla schiena, quindi non avevano armi. Tuttavia, Foglia notò che entrambi indossavano un guanto di ferro nero, la stessa arma che aveva ucciso Luce Rossa.






"Perché i demoni dovrebbero venire qui?"






Con grande orrore e disagio, si rivolse a Fulmine e disse: “Via da qui, presto! I demoni stanno arrivando!"






"Cosa?" Entrambe erano leggermente spaventate.






Foglia raccontò loro brevemente quello che vedeva e le sollecitò: "Sbrigatevi. Sono a piedi, non vi raggiungeranno. Io verrò più tardi."






Con sua grande sorpresa, Fulmine esitò un attimo e poi scosse la testa, dicendo: "Rimango qui a combatterli".






“.C-combattere?” Foglia era stordita, le chiese: "Perché?"






“Se scappo da loro ora, come potrò sconfiggerli in futuro?” La ragazzina fece un respiro profondo, estrasse la pistola dalla vita e disse: "Mio padre mi disse di rialzarmi da dove sono caduta. Non scapperò mai più.”






Merges
                                


                                



