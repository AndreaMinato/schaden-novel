---
weight: 397
title: Capitolo 397- Uno studio attento
pubDate: 2025-08-07T11:37:50.983Z
tags:
    - rtw
---










Sentendo le novità, Roland rimase sconvolto.


Precipitandosi immediatamente da Foglia, non riuscì nemmeno a provare a fare altre domande finché non ebbero raggiunto il retro del castello. Non appena mise piede fuori, vide Fulmine che trascinava due demoni morti dalla schiena di Maggie.


“Vostra Altezza, guardate, abbiamo vinto!” vedendo il Principe, la ragazza saltò dritta tra le braccia di Roland. “Abbiamo sconfitto i demoni!”


“Nessuno si è fatto del male?” chiese Roland.


“No, stanno tutti bene.” Fulmine sollevò lo sguardo, i suoi occhi brillavano di entusiasmo nella speranza di un elogio. La sua metaforica coda si stava agitando per l’entusiasmo.


Roland sospirò. Vedere il suo aspetto traboccare di pura gioia lo rese riluttante dal puntarle contro il dito. Quindi, invece di chiedere perché nessuno gli avesse riferito di aver visto dei demoni, decise di dire, “Sono felice che non ci siano feriti, ma cosa è successo esattamente?”


Le tre streghe risposero tutte insieme. Roland dovette ascoltare a lungo prima di essere in grado di mettere insieme tutti i pezzi dell’accaduto.


Il modo in cui lo raccontarono fece sembrare il combattimento come una cosa semplice e rapida. Tuttavia, c’erano stati vari attimi che avrebbero potuto trasformare tutto in un disastro. Se Maggie non fosse stata in grado di sopportare l’impatto dell’elettricità, o se i demoni fossero stati in grado di sfuggire al potere di Foglia, le conseguenze sarebbero state impensabili.


“Non fate mai più una cosa del genere.” Usignolo non riuscì più a rimanere il silenzio. Uscendo dalla Nebbia disse, “Combattere contro i demoni significa abbandonarci. Con Sylvie non c’è scampo.”


“Ma abbiamo vinto,” disse Fulmine mettendo il broncio.


“Questa la definirei più fortuna. Prima del combattimento sapevi che Maggie sarebbe stata colpita?” disse severamente Usignolo. “Ti ho insegnato ad usare una pistola così che potessi proteggere le tue sorelle e te stessa. Invece le hai messe in pericolo!”


“No…” Fulmine abbassò la testa e pentendosi disse, “Ho sbagliato.”


“E tu,” disse Usignolo rivolgendosi a Maggie, “Sai di essere obbligata a tornare indietro e riferire tutto, eppure hai scelto di rimanere? Se commetterai di nuovo un errore del genere non ti darò più pesce essiccato!”


“Sigh…” anche Maggie abbassò la testa.


“Usignolo è veramente la strega da combattimento più inflessibile che Città di Confine abbia da offrire,” pensò Roland dandole un’occhiata di approvazione. Poi disse, “Bene, purché sia stata solo questa volta. Andate e fate venire Tilly e Agatha da me. È il momento per noi di esaminare i nostri nuovi trofei.”


…


Nel seminterrato del castello, sul freddo pavimento di pietra, giacevano due corpi spogliati di tutto, i loro abiti logori e gli scarsi oggetti erano stati impilati accanto a loro.


“Sono demoni?” chiese Tilly mentre si copriva il naso sperando così di bloccare il fetore nauseabondo.


“Non sembrano più forti delle persone normali,” disse Cenere torcendo la bocca.


Agatha sembrava triste. “Non sottovalutateli. Ogni demone è un avversario difficile, con o senza magia. Un demone superiore o anche una Trascendente può indossare una Pietra Divina della Vendetta,” dichiarò accigliata. Guardando poi verso Roland disse. “Si sono davvero fatti vedere vicino la città?”


“Praticamente, Foglia ha detto che erano a meno di due miglia dalle mura della città.” Rispose Roland annuendo mentre osservava i corpi distesi davanti a lui.


I corpi dei demoni erano alti più di sei piedi (circa 1,83m), avevano arti potenti e forti e la loro pelle era di una sfumatura di azzurro chiaro. Uno dei corpi sembrava essere stato gravemente mutilato e si potevano vedere gli organi sbirciando dal suo petto contratto. Sembrava quasi come se fosse stato schiacciato da un rullo a vapore. Questo, combinato con il racconto di Fulmine, faceva sì che Roland potesse quasi vedere il grande impatto che aveva causato il danno.


L’altro corpo era in condizioni migliori e l’unico danno visibile erano due ferite da puntura. Poteva ancora vedere il sangue blu tipico dei demoni scorrere dai due buchi perfetti. Dei quattro spari fatti da Fulmine, solo due avevano colpito il bersaglio e fortunatamente erano stati fatali.


Il colore blu del sangue poteva essere spiegato dal fatto che i demoni non avevano bisogno di ossigeno come gli umani, non serviva loro l’emoglobina. Tecnicamente il sangue dei demoni poteva essere di qualsiasi colore.


E anche la loro massiccia struttura ossea aveva una spiegazione logica: era necessaria per sostenere il peso e la possente corporatura.


Quel che confondeva era la loro sorprendente somiglianza con gli umani, solo senza gli organi riproduttivi.


“Come si… riproducono con i loro simili?” chiese Roland ad Agatha con curiosità, “Non hanno delle differenze di genere?”


“Per quel che ne so, no,” disse Agatha scuotendo la testa. “Per me è ancora un mistero irrisolto. Nessuno può avvicinarsi tanto alla Torre della Nebbia Rossa per scoprirlo. Si ipotizza che siano nati nella Torre, formandosi dalla nebbia. Tuttavia la Società di Ricerca ha respinto quest’idea sostenendo che i demoni si rigenerino e che ogni battaglia si svolge quindi sempre contro gli stessi demoni che però appaiono in forme diverse. L’hanno chiamato “Fenomeno dell’Aggiornamento della Rigenerazione.”


“Fenomeno dell’Aggiornamento della Rigenerazione?” Cenere si accigliò e chiese, “Cos’è?”


“Alcuni dei demoni che sono stati gravemente feriti dalle nostre streghe potrebbero apparire di nuovo sul campo di battaglia. Sulla base della natura delle ferite, potremmo dire se fossero quelli che erano stati sconfitti in precedenza sebbene la loro forma sia cambiata. Questo implica che i Demoni Superiori non sono nati, bensì è come se si fossero evoluti man mano attraverso i vari combattimenti. Una volta che hanno raggiunto il loro livello massimo di aggiornamento la loro forma cambia.” Spiegò Agatha.


“Bene.. il funzionamento della pietra magica da solo è abbastanza preoccupante e ora il nemico sembra avere l’abilità di aggiornarsi con le battaglie. Non c’è da meravigliarsi che abbiano sconfitto gli umani nelle ultime due Battaglie della Volontà Divina.”


Roland si accovacciò per dare un’occhiata più da vicino agli abiti e agli oggetti impilati dei demoni.


Fortunatamente, sembrava che non possedessero nulla che potesse essere considerato “avanzato”. In realtà le loro cose sembravano un po’ datate. I vestiti erano un mix di pelle di animali e brutte trame primitive. Le feroci maschere erano in realtà dei teschi di ibridi demoniaci, chiaramente non fabbricati.


Anche la pietra trasparente incastonata negli occhi dei teschi non era molto più grande di un cristallo raffinato, tinto e annebbiato dalla Nebbia Rossa. Mentre indossavano le maschere potevano vedere solo delle ombre rosso sangue. Come hanno potuto imparare a combattere con un oggetto del genere?


Oltre ai vestiti e alle maschere, c’erano una dozzina di lastre di ardesia nere e alcune pietre magiche.


“La Società di Ricerca ha mai visto qualcosa di simile?” chiese Roland ad Agatha dopo aver steso le lastre una affianco all’altra, ricordandogli così gli edifici torreggianti nella Nebbia Rossa. Alcune delle lastre avevano dei segni rossi distorti, mentre altre non avevano nulla che si potesse vedere ad occhio nudo.


“Questo è come i demoni tengono i documenti,” rispose mentre annuiva, “E li registrano anche con la magia, quindi non possiamo decodificarli completamente.”


“Forse il modo in cui pensano è completamente differente,” suggerì Tilly.


“Possibile,” concordò Roland, “E cosa mi dici riguardo le pietre magiche?”


“Pietra della Percezione, dell’Esplorazione… e la Pietra del Marchio,” rispose Agatha mentre le guardava da sopra, “Niente di prezioso. Sono solo l’equipaggiamento base dei Demoni di Ricognizione.”


“Demoni di Ricognizione…” Roland sentì un dolore sordo alla testa mentre chiedeva ad Agatha, “Questo significa che i demoni hanno già notato questo posto e hanno iniziato a mandare i loro esploratori per la città?”






Aki






 Erialis Il mistero si infittisce non trovate? Direi che più che mistero...si tratta di pericolo in avvicinamento a velocità moderata!  Certo Agatha potrebbe farsi uscire le cose un po' prima non ogni tanto una pillola...ma come pretende che Roland si possa organizzare se ogni tanto si ricorda di dargli qualche informazione.. Ora passiamo alle cose piacevoli fino ad ora per leggere dei capitoli in più siete ricorsi a paypal con una quota di circa 5 /6 euro ora grazie al patreon le cose cambiano 


Siete contenti?


https://novelleleggere.com/wp-content/uploads/2019/02/link-al-patreon-244x300.jpg














                                


                                



