---
weight: 398
title: Capitolo 398- Rompicapo
pubDate: 2025-08-07T11:37:50.983Z
tags:
    - rtw
---










“Non ci scommetterei.” Agatha scosse il capo, “In base a ciò che abbiamo vissuto durante la seconda Battaglia della Volontà Divina, se avessero voluto indagare su una città umana, non avrebbero agito così incautamente.”


“Cosa significa?” chiese il Principe Roland.


“Per fare in modo che l’informazione riesca a tornare indietro alla Torre della Nebbia Rossa, questo tipo di ricognizione dovrebbe essere effettuata da due o persino tre plotoni. Molto spesso i soldati montano delle bestie demoniache e agiscono come un’unità, sotto la protezione di Demoni dotati di lance” disse lei, lentamente. “Al fine di distruggere i plotoni investigativi, l’Unione avrebbe inviato spesso delle streghe volanti per bloccare le loro retroguardie e il doppio delle Guerriere Beate rispetto al numero di demoni presenti per un attacco frontale. Nell’ultima guerra, i plotoni investigativi continuavano ad aumentare di numero e anche i Demoni Spaventosi e i Demoni Volanti si unirono alla perlustrazione. Per loro sarebbe stato strano inviare solo due Demoni Folli ordinari per indagare. Senza contare il fatto che erano indifesi e davvero poco equipaggiati.”


“Forse pensavano che non fosse necessario stanziare dei grandi plotoni per investigare su Città di Confine e che solo due demoni ordinari sarebbero bastati?” suggerì Cenere.


“Questo non ha alcun senso” disse Agatha dopo averci pensato, rifiutando la teoria di Cenere. “All’epoca dell’Unione, ogni città vicina al confine, non importa quanto piccola, sarebbe stata protetta dalle streghe. Dato che i demoni non potevano sapere dei cambiamenti avvenuti nel mondo umano negli ultimi 400 anni, sarebbero stati più prudenti e avrebbero indagato come facevano prima.”


“Quindi tu pensi… che non si trovassero qui deliberatamente ma che abbiano trovato la città per caso?” Roland non poté evitare di rilassarsi a quel pensiero.


“Molto probabilmente.” Aggrottò le sopracciglia e sembrava riflettere su qualcosa. “Probabilmente i demoni non avevano idea che la città si trovasse qui, ma è più plausibile il fatto che stessero perlustrando la zona limitrofa ai loro campi. Ѐ improbabile che abbiano pensato di poter incontrare qualcosa di più di qualche bestia demoniaca. Questo spiegherebbe il perché avessero con sé solamente delle Pietre della Luce come protezione, invece che delle Pietre della Forza Unificatrice, capaci di far apparire delle lance che non possono essere usate ininterrottamente.”


“Aspetta…” Roland rimase sbalordito, “Pensi che ci siano degli accampamenti di demoni nelle vicinanze?”


“Certamente. Per quale altra ragione sarebbero dovuti andare in giro in quel modo?” precisò Agatha semplicemente. “Devono aver costruito delle fortezze nella Pianura Fertile per poi diffondersi da lì verso le Terre Selvagge… Oh, dimenticavo che ora si chiamano i Quattro Regni.”


“Per la miseria, questo è un grosso problema! Se i nemici si sono stabiliti sotto il mio naso, come potrà sopravvivere la città?” si preoccupò il Principe. Poi chiese ad alta voce e con le sopracciglia inarcate: “Sono campi simili a quelli che si trovano dietro le montagne dalle vette innevate?”


“Sì, sono più o meno uguali. Durante la guerra, c’erano svariate torri di stoccaggio in cui veniva depositata la Nebbia Rossa ad ogni avamposto. Ogni torre era sorvegliata dai 100 ai 200 demoni” affermò Agatha mentre annuiva. “Considerato che la Luna di Sangue non è ancora arrivata, è improbabile che abbiano costruito una nuova Fortezza Torreggiante nella Pianura Fertile. Visto che trasportare la Nebbia Rossa non è semplice, i campi probabilmente sono piccoli.”


“Cosa hai intenzione di fare?” domandò Tilly, guardando Roland con apprensione.


“Per prima cosa troveremo il campo – vediamo se esiste davvero,” fece una pausa e poi continuò: “poi… lo spazziamo via.”


“Una scelta decisiva,” disse Cenere, sorridendo. “In effetti si tratta di una decisione da Signore, e non preoccuparti aiuteremo anche noi.”


“Se Agatha avesse ragione, prima dell’inizio ufficiale della terza Battaglia della Volontà Divina, i demoni non saranno in grado di diffondere le loro influenze verso l’intera Pianura Fertile. Detto ciò, una volta eliminato il campo vicino alla Regione Occidentale, ci sarà almeno qualche anno di pace durante i quali i demoni non avranno la capacità di contrattaccare nemmeno volendo. 


Tuttavia, questo piano potrebbe essere rischioso, dal momento che potrebbe far notare ai demoni che ci sono degli umani che vivono ad est della Foresta delle Ombre e rivelare che questi ultimi hanno la capacità di prendere l’iniziativa e attaccarli. 


Se lasciassi perdere il campo, esso si espanderebbe e mi causerebbe persino guai più grossi. Primo, probabilmente invierebbero qui molti più demoni dopo aver realizzato che quei due Demoni di Ricognizione sono scomparsi, e poi sarebbe solo questione di tempo prima che trovino la città. Secondo, se si trattasse di un grande campo, i demoni aumenterebbero di numero e attaccherebbero la città ogni volta che lo desiderano. Anche dopo la fine dei Mesi del Demoni, il che è davvero pericoloso. Come posso aspettarmi che il Primo Esercito porti a termine il suo piano primaverile d’attacco se è intrappolato nella città, costantemente occupato nel combattere i demoni?”


Quando Roland tornò nel suo ufficio, convocò immediatamente Fulmine e Maggie per affidargli velocemente un incarico.


“Per favore ricordatevi di non agire mai senza autorizzazione. Una volta trovato il campo, volate qui immediatamente. Non coinvolgete i demoni in battaglia, potrebbero avere delle bestie volanti a disposizione. La vostra prima priorità è restare al sicuro.”


“Sì!”


“Guu!”


Fece una pausa prima di aggiungere: “Se troverete il campo, verrete ricompensate con una torta gelato come dessert dopo ogni pasto a partire dalla prossima settimana.”


Maggie allungò il suo collo e disse: “Potete contare su di noi, guu!”


...


Tre giorni dopo, Roland ricevette il rapporto di Fulmine. Fuori nelle Terre Selvagge, c’era un luogo sospettato di essere una Città del Diavolo, si trovava a circa 130 chilometri lontano da Città di Confine.


Dopo aver approssimativamente delineato la sua posizione, notò che si trovava proprio davanti alla strada che l’Associazione delle Streghe Alleate era solita seguire. Era lontano meno di 10 chilometri dal luogo in cui l’Associazione era stata attaccata dai demoni.


“Cosa intendi dire con ‘sospettato’?” chiese Roland a Fulmine. “Non avete visto le loro torri in pietra nera?”


La ragazzina scosse il capo, la sua espressione era perplessa, “Ho visto solo quelle che sembravano essere… macerie.”


“Cosa?”


“Ho visto della pietra nera frantumata, pezzi di recinzioni rotte, e… un enorme buco nel terreno,” continuò lei mentre si sfregava la fronte, “somigliava al posto in cui Agatha ha trovato la reliquia. Non ho trovato alcun demone comunque. Dopo aver osservato quello scempio, sono volata qui immediatamente.”


“Un altro buco?” Roland ne rimase sorpreso, “Anche in quello ci saranno delle bestie simili a delle larve giganti? L’ultima volta c’erano delle bestie a forma di larva e la reliquia, e le bestie avevano divorato i resti delle torri di pietra, questa volta… avranno ingoiato anche il campo dei demoni?


Mi sono perso qualche indizio importante che collega questi due eventi?”


Scosse il capo e mise da parte quei frammenti inspiegabili per poi domandare: “Avete trovato qualcos’altro?”


“No… il campo era deserto. Non c’erano demoni.” Rispose Fulmine.


“E nemmeno pietre magiche luccicanti, Guu!” aggiunse Maggie.


“Capisco” Roland rifletté sull’informazione che aveva ricevuto e poi iniziò subito ad organizzare. Si rivolse alla ragazza dai capelli bianchi e disse: “Tu porterai Usignolo e Soraya all’accampamento sospetto e immortalerai della immagini della scena. Poi scorterai Usignolo e Sylvie laggiù così che loro possano dare un’ulteriore occhiata.”


“Perché non solo Soraya e Sylvie insieme?” chiese Fulmine.


“Solo in caso i demoni siano in possesso di bestie volanti di cui Maggie non può sbarazzarsi” spiegò brevemente Roland. “Usignolo può usare la sua Nebbia per aiutarvi a scappare. In qualsiasi situazione di pericolo, dovrete solamente andar via da lì il più velocemente possibile.”


...


La ‘foto’ di Soraya raffigurante la scena venne subito posta davanti a Roland.


Proprio come Fulmine aveva descritto, c’era un enorme cratere sul suolo che si estendeva dai 5 ai 6 metri in tutto, con detriti sparsi per tutta la sua sommità. Il margine della buca era abbastanza simile alla terra e messa a soqquadro dal basso. La neve e lo sporco si mischiavano insieme ai vari pezzi di pietra nera frantumata ed era esattamente come se fosse stata schiacciata da una gigantesca creatura.


I riscontri di Sylvie lo resero ancora più teso - il passaggio sotterraneo portava verso le montagne dalla vetta innevata, la stessa direzione della reliquia che avevano trovato nella Foresta della Ombre.


Entrambi i tunnel portavano allo stesso luogo.


Haru


 Erialis  Leggendo questo capitolo la mia mente ha iniziato a cantare la canzoncina dei puffi  un po' rielaborata "Pietre di qua, pietre di là, ma chissà se le troveraaai, pietre di qua pietre di là, ma dove sono chissà".


 Insomma sempre nuovi sviluppi che ci emozionano. Speriamo siano utili a Roland contro il nemico. Le tre streghe sono state bravissime, ma anche un po' fortunate. Mi chiedo in cosa si trasformerà Fulmine di questo passo.


 Come sapete ora abbiamo il patreon detto questo se volete sostenerci per noi qualsiasi cosa anche 1 euro è importante se apprezzate quello che facciamo potete valutare di donare per ringraziarci.   


"Tante Pietre per Tutti!" 
                                


                                



