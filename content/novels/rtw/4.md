---
weight: 4
title: Capitolo 4- Fiamme
pubDate: 2025-08-07T11:37:50.866Z
tags:
    - rtw
---


“Alla fine, cosa è successo quando la miniera è crollata? Puoi ripetermelo passo dopo passo?” chiese Roland.






Anna annuì e iniziò a descrivere l’accaduto.






Roland fu un po’ sorpreso, poiché si aspettava che sarebbe rimasta in silenzio o che lo avrebbe maledetto rabbiosamente, ma al contrario lei semplicemente gli rispose “chieda tutto ciò che vuole”, e raccontò obbedientemente la sua storia.






Non era una storia complessa, ciononostante era triste. Il padre di Anna era un minatore e, quando la miniera era crollata, si trovava a lavoro. Subito dopo aver ricevuto la notizia del crollo, Anna e i famigliari degli altri minatori si erano recati sul luogo per aiutare a salvare i loro cari. Correva voce che la Miniera Settentrionale fosse stata la tana di un mostro sotterraneo, con molti bivi che si estendevano in ogni direzione. Poiché i soccorritori non agivano sotto comandi unificati, i volontari si erano separati dopo essere arrivati all’entrata della miniera, cosìcché, quando Anna aveva trovato suo padre, solo i suoi vicini Susan e Ansgar si trovavano accanto a lei.






Anna aveva scoperto che la gamba di suo padre era stata schiacciata da un carrello pieno di minerali e non poteva muoversi, ma al suo fianco c’era un altro minatore che lo stava perquisendo, cercando il suo denaro. Quando il ladro li aveva visti arrivare, aveva preso un piccone ed era corso verso Ansgar, sbattendola a terra; ma proprio quando stava per colpirla, Anna lo aveva ucciso per prima.






I vicini di Anna giurarono che non avrebbero detto nulla al riguardo e, con il loro aiuto, Anna salvò suo padre. Ma prima dell’alba del giorno successivo, il padre di Anna era uscito con le stampelle e aveva riferito alle guardie che sua figlia era una strega.






“Perché?” Roland, dopo aver ascoltato fin qui, non poté evitare di chiederlo.






”Barov sospirò e rispose, “Probabilmente per ricevere la ricompensa in denaro. La scoperta e consegna di una strega può portarti 25 ori reali. Per un uomo con la gamba storpiata, quei 25 ori reali equivalgono a quello che guadagnerebbe con metà del lavoro di tutta una vita.”






Dopo un momento di silenzio, Roland chiese: “Il tuo avversario era un uomo adulto e forte, come sei riuscita a ucciderlo?”






In risposta Anna rise, e le fiamme delle torce tremarono, come onde alte sulla superficie di un lago che poco prima era calmo.






“E’ stato esattamente come pensi, ho usato i poteri del diavolo”, disse Anna.






“Taci! Vile strega!” gridò il guardiano, ma tutti sentirono la sua voce tremare.






Il quarto principe era impassibile ai loro capricci e disse calmo: “E’ vero? Voglio vedere.”.






“Sua Altezza, non si deve scherzare su queste cose!” intervenne il Cavaliere Comandante corrugando le sopracciglia.






Roland si allontanò dalla protezione del suo Cavaliere, muovendosi passo dopo passo sempre più vicino alla cella. “Chiunque fosse troppo spaventato da lei può andarsene, non vi ho chiesto di rimanere qui”.






“Niente panico, ha il Ciondolo Divino della Penitenza attorno al collo!”, urlò Barov sonoramente, per confortare gli altri, ma anche probabilmente per rassicurare se stesso, “non importa quanto il diavolo sia potente, non può spezzare la benedizione di Dio”.






Stando di fronte alle sbarre della prigione, Roland e Anna erano a portata di braccio e lui poteva distintamente vedere la sua guancia pallida e ferita. I tratti gentili del suo viso mostravano che era ancora minorenne, ma la sua espressione non aveva alcuna traccia di infantilità. Oltre a quello, era difficile trovare la rabbia. Era una cosa talmente contrastante che Roland la aveva vista solo in TV.






Era il volto di un orfano vagabondo che aveva sofferto la povertà, la fame, il freddo…ma  non era esattamente lo stesso: di solito davanti a una macchina fotografica i bambini smarriti mostravano un corpo ricurvo e malconcio, la testa bassa, ma Anna non era così.






Dall’inizio fino a ora, aveva cercato di restare dritta, con lo sguardo leggermente alzato, guardando con tranquillità il principe negli occhi. Non aveva paura della morte, realizzò Roland. Anzi, la stava aspettando.






“È  la prima volta che vede una strega, mio signore? La curiosità potrebbe ucciderla” disse Anna.






“Se fosse davvero il potere del diavolo, decisamente non ti troveresti in questa situazione”, rispose Roland, “Se fosse vero, non dovrei essere io a temere la morte, ma tuo padre”.






Le fiamme nella prigione di colpo divennero scure e non era per niente un’illusione; quelle che sembravano fiamme soffocate presto divennero un fitto insieme di fiammelle. Dietro di lui, Roland poté sentire il suono di respiri affannosi e preghiere, come anche il rumore attutito di persone che cadevano involontariamente a terra in preda al panico.






Il battito cardiaco di Roland accelerò e si trovò di fronte a una svolta. Da un lato c’era il mondo del buon senso, che andava d’accordo con le leggi e le costanti che conosceva, senza nulla che non tornasse. Dall’altra parte c’era un incredibile nuovo mondo, pieno di mistero e di incognite. E ora si trovava proprio catapultato in questo mondo.






Attorno al collo portava davvero il Ciondolo Divino della Penitenza? Era un puro e semplice medaglione, pensò Roland. Una catenella di metallo rosso con un pendente luccicante e traslucido; se la strega non avesse avuto le mani legate dietro la schiena, non avrebbe potuto romperlo con un semplice strattone?






Roland guardò il gruppo dietro di lui, che stava pregando nel panico. Velocemente mise il braccio tra le sbarre della cella, afferrò il ciondolo, e con una piccola spinta la catenella si spezzò e cadde a terra, rotta. Quella mossa colse di sorpresa anche Anna.






“Forza”, sussurrò Roland.






Alla fine sei una bugiarda, un qualche tipo alchimista, o sei una vera strega? Se ora tiri fuori bottiglie e giare e inizi a sintetizzare acidi, sarò deluso, pensò Roland.






Poi Roland sentì un crepitio, che era il rumore della dilatazione termica del vapore acqueo. Grazie a un deciso aumento della temperatura, l’acqua sul pavimento sotto i loro piedi si trasformò in vapore.






Roland vide una fiamma ardente alzarsi direttamente dai piedi di Anna e poi il terreno su cui lei stava iniziò a bruciare. Le torce dietro di loro esplosero simultaneamente, come se avessero ricevuto ossigeno puro, in uno scoppio di luce brillante. Per un breve lasso di tempo l’intera cella parve come esposta alla luce del giorno, e tutto ciò fu accompagnato dalle urla di terrore degli spettatori.






Quando la strega avanzò, le fiamme che la circondavano si mossero con lei. Arrivata sul bordo della cella, le dozzine di sbarre metalliche che formavano la parete divennero colonne infuocate.






Roland fu costretto ad arretrare, l’aria surriscaldata gli pungeva la pelle, facendogli sentire dolore. Con un lato del suo corpo fronteggiava il calore delle fiamme, dall’altro lato sentì un brivido. Poteva sentire gocce di sudore freddo lungo la schiena.






…Davvero non teme il fuoco, pensò Roland.






Roland ricordò le parole del cancelliere. Solo ora poteva davvero capire il significato di quell’affermazione.






Lei è il fuoco stesso: come può uno aver paura di ciò che è?


 


Presto le sbarre di ferro passarono da cremisi a giallo chiaro e cominciarono a sciogliersi. Significava che erano state riscaldate a più di 1500 °C, ed erano stati raggiunti senza nessuna misura isolante, il che andava molto oltre l’immaginazione di Roland. Come gli altri, aveva indietreggiato rispetto alla cella, attaccandosi saldamente al muro più lontano da essa.






Se non l’avesse fatto, il calore prodotto dal ferro fuso sarebbe stato sufficiente a ucciderlo anche senza un contatto diretto. Ma era anche abbastanza per bruciare i vestiti, come quelli di Anna: la sua divisa da prigioniera era ridotta a cenere e il suo corpo era ora circondato da fiamme ardenti.






Roland non sapeva per quanto fosse durato, ma alla fine il fuoco scomparve completamente.






Le torce ardevano tranquillamente nella parte di muro accanto a loro; era come se non fosse successo nulla. Ma i vestiti bruciati di Anna, l’aria calda, e le sbarre della prigione che sembrava fossero state bruciate dai servitori del diavolo, tutto questo diceva loro che non era stata


un’illusione.






Oltre a Roland, solo il Cavaliere Comandante era rimasto in piedi. Gli altri erano crollati a terra, il guardiano era così spaventato che i suoi pantaloni puzzavano di urina. Anna ora era nuda fuori dalla cella, le manette erano sparite. Non impedì la vista del suo corpo nudo, le mani le cadevano naturalmente lungo i fianchi e gli occhi, blu come il mare, erano tornati alla tranquillità di prima.






“Ora ho soddisfatto la sua curiosità, signore.” disse, “Mi ucciderà adesso?”






“No,” Roland fece un passo in avanti e avvolse il suo cappotto attorno a lei, poi disse con un tono di voce il più dolce possibile, “Anna, voglio assumerti.”










Merges
                                


                                



