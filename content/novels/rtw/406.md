---
weight: 406
title: Capitolo 406- Limitazione del potere magico
pubDate: 2025-08-07T11:37:50.984Z
tags:
    - rtw
---










“Che cosa ho appena visto? Un sistema di autoproduzione di energia elettrica senza bisogno di di un'alimentazione esterna!”


“L'abilità di Luna Misteriosa è un tipo di magia trasmissiva, quindi la risposta è chiara. Ha aggiunto una proprietà nuova di zecca alla struttura metallica, e il suo potere magico agisce come riserva di energia," pensò Roland.


"Come ci sei riuscita?" chiese poi ad alta voce.


"Quando hai detto che c'è un rapporto di correlazione tra elettricità e magnetismo, e che sono indivisibili, mi chiedevo se potevo far sì che gli oggetti generassero fulmini magnetizzandoli. Ho cercato di aggiungere una forza magnetica in continua evoluzione ai fili di rame perché hai detto che creare elettricità richiede cambiamenti nelle forze magnetiche. Poi è venuto fuori in questo modo", rispose con cautela Luna Misteriosa, con gli occhi scintillanti di aspettative.


"Ecco perché… Le variazioni di corrente elettrica producono campi magnetici, ma i campi magnetici generano elettricità solo in determinate circostanze. Richiede sia circuiti chiusi che variazioni del flusso magnetico; le variazioni dell'area magnetica e le forze magnetiche richiedono entrambe un'alimentazione di energia esterna.”


“La nuova abilità di Luna Misteriosa ha sostituito la fornitura di energia con la forza magnetica che si cambia da sola", concluse il Principe. Roland avrebbe pensato che fosse un prototipo di macchina a moto perpetuo, se l'avesse visto in tempi moderni. Eppure, qui in questo mondo, aveva capito che i poteri delle streghe non potevano essere giudicati col buon senso del suo tempo. La proprietà magnetica aggiunta agli oggetti potrebbe non essere prodotta da poli magnetici, così come il Fuoco Nero non era un fuoco naturale.


Erano forme tangibili del potere magico.


Si chiedeva solo se Luna Misteriosa avesse notato un cambiamento di forza magnetica negli oggetti ai quali aveva trasmesso il suo potere magico.


Quando Roland glielo chiese, annuì e poi scosse la testa: "Quando ero nella Associazione delle Streghe Alleate, una volta ho provato a vedere se riuscivo a cambiare il magnetismo degli oggetti a mio piacimento. Per evitare di causare problemi alle altre sorelle, ho cercato di rendere gli oggetti meno magnetici quando nessuno li stava utilizzando. Tuttavia, non ha funzionato. La loro forza magnetica è rimasta la stessa. Ho pensato che fosse impossibile, così ci ho rinunciato”.


"Proprio come mi aspettavo", pensò Roland. Si rivolse a Usignolo e disse: "La forma del suo potere magico..”.


"Sono stati uniti". Usignolo uscì dalla nebbia e sorrise: "I due ora sono un’unica entità."


Luna Misteriosa sussultò: "Ho davvero..."


“Sì, ce l’hai fatta”, confermò Roland. “Solo una dedizione costante alla pratica può portare a un'illuminazione e a un'evoluzione così rapida. Hai fatto un ottimo lavoro. D'ora in poi, sarai la sesta strega evoluta dell’Unione."


“Complimenti.” Usignolo andò da Luna Misteriosa e le accarezzò la testa, sorridendo.


“Ora potrò fare di più per Sua Altezza?" chiese, con gli occhi che brillavano di eccitazione.


"Sì, tantissime cose", Roland sorrise e disse: "Come ti ho già detto, hai un grande potenziale. Ma prima, vatti a riposare. Hai delle occhiaie così grandi che sembri un panda. Metterò alla prova la tua abilità nel pomeriggio."


"Sì!" annuì lei con forza.


Dopo che Luna Misteriosa lasciò l'ufficio, Usignolo volutamente chiuse la porta e rivolse la sua attenzione a Roland, e si avvicinò a lui. Afferrandogli le spalle e appoggiandovisi per parlare, gli stava così vicina che le ciocche dei suoi capelli chiari gli solleticarono il viso. Lui si sentì il suo cuore battere velocemente alla vista di quegli suoi occhi brillanti e di quelle morbide labbra rosse.


Eh? Che succede? Vuole farlo in pieno giorno?


"Dimmi il metodo." Queste non erano le parole che il Principe si aspettava da Usignolo. “Aspetta… e questo che c’entra? Quale metodo?"


"Il metodo per evolvere senza leggere ‘Fondamenti teorici delle Scienze Naturali’ ", disse entusiasta, “Dai suoi voti si capisce che Luna Misteriosa non capisce i contenuti del libro, ma le hai insegnato come evolvere e acquisire una nuova abilità! Cosa devo fare?”


"Eh, lei chiede il metodo di evoluzione. Che peccato… no, che sollievo!” pensò Roland e si schiarì la gola, riprendendosi: “Temo che la tua abilità non si possa evolvere grazie a una illuminazione improvvisa”, rispose Roland.


"Perché no?"


"Secondo Agatha, solo l'osservazione dei fenomeni naturali legati alle tue capacità può provocare un'evoluzione. Non sono in grado di comprendere la tua nebbia, figurati insegnarti a conoscerla…”, spiegò Roland. ”Forse l'unico metodo per sviluppare il tuo potere magico è una solida comprensione delle scienze naturali, della fisica e persino della matematica avanzata".


Usignolo si imbronciò. Si trascinò debolmente fino al divano e vi si sedette. Si sentiva il corpo svuotato di ogni energia.


Dopo pranzo, Roland trascorse tutto il pomeriggio a condurre un test completo sulla nuova abilità di Luna Misteriosa.


La chiamò “Forza Magnetica Variabile”. Poteva essere applicata a qualsiasi oggetto come la sua capacità di magnetizzare e creava una variazione periodica basata sul potere magico da lei inizialmente evocato. Tuttavia, se prendeva dei materiali isolanti, non si generava elettricità.


Roland stabilì che il potere magico di Luna Misteriosa era il più debole delle streghe evolute. Poteva illuminare solo due Pietre Magiche incastonate nel Sigillo della Volontà Divina, mezza pietra in meno di Maggie. Sfortunatamente, l'abilità magica trasmissiva richiedeva una grande quantità di potere magico. Più e più a lungo variava la forza magnetica, più aveva bisogno di potere magico.


Dopo una serie di test, Roland scoprì che la nuova capacità di Luna Misteriosa poteva servire come batteria stabile, ma era ben lungi dall'essere sufficiente per azionare un grande motore elettrico o per alimentare un motore a vapore. Testò la sua capacità trasformando un vecchio motore a corrente continua, inizialmente utilizzato per l'elettrolisi dell'acqua, in un motore elettrico, e il risultato fu deludente. Il motore, che consumava tutto il potere magico di Luna Misteriosa per aggiungere una forza magnetica, poteva funzionare solo per mezza giornata. Ciò significava che la sua nuova capacità non poteva essere praticamente utilizzata come fonte di energia.


Roland non disse a Luna Misteriosa le cattive notizie, la incoraggiò invece a continuare a studiare e praticare la sua nuova abilità, perché era fragile e temeva che altrimenti si sarebbe abbattuta.


Inoltre, sapeva che l'evoluzione delle capacità non era una trasformazione improvvisa, ma una metamorfosi ottenuta attraverso l'apprendimento.


Roland ricorda qualcosa che aveva sentito da Agata, il metodo per produrre una Pietra di Luce. "Se troviamo una strega che può controllare o trasferire il potere magico, la limitazione del potere di Luna Misteriosa non sarà più un problema".


La sera andò a parlare con Tilly Wimbledon.


“Una strega di supporto con un tipo di magia di controllo?”, disse dopo aver sentito l'idea del principe. Ci rifletté su per un po' e rispose: "Nessuna strega dell'Isola Dormiente ha questo tipo di abilità".


"Davvero?" Chiese lui, sospirando: "Sembra che Luna misteriosa debba contare su se stessa per migliorare".


Tuttavia, ciò che Tilly disse subito dopo lo tirò su di morale: ”Comunque, so dove puoi trovare la strega che cerchi".


 


Merges
                                


                                



