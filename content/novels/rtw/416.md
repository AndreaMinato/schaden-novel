---
weight: 4160
title: Capitolo 416- Ritirata
pubDate: 2025-08-07T11:37:50.985Z
tags:
    - rtw
---










Usignolo seguì il sentiero che aveva esplorato poco prima, attraversò tre tetti e atterrò dritta nella prigione sotterranea dove si trovava la Marchesa.


Spear Passi udì il suono e la fissò con gli occhi sgranati. "Come ... sei entrata?"


Usignolo portò un dito alle labbra per farle cenno di fare silenzio zoppicando fuori dalla porta d'acciaio. A giudicare dalle loro uniformi, le due guardie lì vicino erano probabilmente seguaci della Chiesa. Usò la Nebbia per materializzarsi all'istante alle loro spalle e tagliargli la gola con un pugnale. Non si sarebbero mai aspettati un attacco all'interno della prigione, così non girarono la testa nemmeno quando stavano morendo.


Una volta tornata nella prigione, Usignolo poté finalmente esaminare la sua ferita.


I pantaloni resistenti al vento che Soraya aveva realizzato per lei erano stati tagliati e il sangue fuoriusciva da una ferita sullo stinco, era profonda circa un centimetro. La frusta magica del suo avversario doveva avere attraversato i pantaloni e lacerato la carne, ma fortunatamente non aveva danneggiato l’osso. Se non fosse stato per lo spesso rivestimento dei pantaloni, la ferita sarebbe stata ancora più seria.


"Sei ferita" disse Spear corrugando la fronte.


"Non è molto grave. Dobbiamo andarcene prima che tu divenga un cadavere”. Usignolo non disse alla Marchesa che il Santo intendeva portarla a Hermes, perché sembrava tanto brutto quanto la morte, se non ancora peggio. "Non sapevano che tu fossi una strega prima della tua cattura, quindi dev'essere una cospirazione della Chiesa per prendere il controllo della Montagna del Drago Caduto”.


"E mio fratello ...”


"Probabilmente è già diventato uno dei burattini della Chiesa. Non c'è tempo da perdere, quindi ti spiegherò per strada". Usignolo legò un pezzo di stoffa stretto sulla sua ferita. "Dov'è la Pietra della vendetta divina?"


La marchesa indicò il suo collo. "All'inizio, mi avevano legato solo le gambe con una catena, ma poi l’hanno sostituita con questa”.


Il cuore di Usignolo sprofondò all’istante quando vide un anello di metallo spesso come il suo pollice. Quel tipo di Pietra divina della vendetta era stato realizzato infilzando pietre magiche in un tubo di metallo e sigillato con una tecnica speciale, facendo in modo che fosse praticamente impossibile da rimuovere.


"Ricordi dov’è il dispositivo di chiusura?"


"È dentro il sotterraneo, vicino all'ingresso, mi hanno portata lì per essere rinchiusa”.


Era ovvio che, dopo aver scoperto la vera identità della Marchesa, il Santo aveva deciso di usare le restrizioni più forti che avevano, quella in particolare era in grado di bloccare quasi qualunque strega tranne una Straordinaria.


Doveva toglierle quell’aggeggio per poterla portare nella Nebbia e fuggire.


"Andiamo al primo sotterraneo" disse Usignolo decisa. "Vieni con me”.


Combatté contro il dolore lancinante allo stinco, tornò dalle guardie morte, prese le chiavi e aprì la porta della cella.


All'improvviso, il rintocco delle campane ruppe il silenzio e riecheggiò per tutta la torre, ciò fece battere all’impazzata il suo cuore.


"Questo è l'allarme della chiesa" disse Spear con un'espressione terrorizzata.


"Sapevo che alla fine sarebbero arrivati" sussurrò Usignolo. "La nostra unica possibilità di sopravvivenza è quella di essere più veloci del nostro nemico”.


In effetti l'allarme poteva esserle d’aiuto, perché tutti gli uomini nel seminterrato si sarebbero fiondati verso l'unica entrata in un solo colpo, rendendole facile eliminarli insieme.


Scese su di loro avvolta nella sua nebbia e puntò la pistola contro quegli uomini. Dopo che i suoi proiettili ebbero trapassato il primo bersaglio, colpì all’istante anche il secondo, facendo schizzare del sangue ovunque. Le Pietre divine della vendetta che indossavano erano servite a renderli dei bersagli chiari nel suo mondo in bianco e nero, allo stesso tempo la sua invisibilità li aveva lasciati senza alcun indizio su dove colpire. Dopo due giri di colpi, non c'era una sola guardia in vita rimasta in quella prigione.


Tuttavia, sapeva che quelli erano dei soldati di grado infimo e che l’armata della Punizione Divina sarebbe presto arrivata. Se non fosse riuscita a toglierle la Pietra divina della vendetta prima del loro arrivo, sarebbe molto difficile fuggire.


"Vieni qui!" individuò rapidamente il dispositivo di blocco. Si trattava di uno strumento metallico che era stato appoggiato al muro. Era composto con due morsetti arrugginiti che si estendevano verso l'esterno, facendolo assomigliare a un terrificante dispositivo di tortura.


Spear premette il collo contro i morsetti, Usignolo strinse il dispositivo contro di lei e girò furiosamente la maniglia. Con l'aiuto delle pulegge, i morsetti tirarono in direzioni opposte e crearono un'apertura nella Pietra divina della vendetta.


Allo stesso tempo, attraverso la porta della cella giunsero dei suoni dell'Esercito del giudizio.


"Sono proprio lì!" urlò qualcuno.


"Prendi la mira. Spara!"


"Andiamo!" Usignolo portò Spear nella nebbia, ma piccoli buchi neri si lanciarono verso di lei e la strapparono via dalla sua Nebbia.


Usavano delle pietre divine della vendetta per colpire! Usignolo sentì un sudore freddo scenderle sulla fronte mentre lei e la Marchesa furono completamente visibili all’armata del giudizio. Era evidente che quegli uomini erano stati addestrati in modo molto diverso rispetto i normali soldati. Spararono il loro primo giro di dardi su tutta l’area per bloccare la loro uscita, ma solo metà degli uomini prese parte al primo attacco.


Nel frattempo, l'altra metà aspettava che le streghe si esponessero.


Dopo aver individuato il bersaglio, la seconda ondata di frecce volò dritta verso di loro.


Usignolo sentì il ronzio delle frecce dietro di sé e spinse la Marchesa davanti a lei, urlando: "Abbassati!"


Un dolore bruciante si diffuse come fuoco attraverso la sua schiena quando fu colpita da innumerevoli frecce, ma non smise di correre.


Quando girarono l'angolo, Usignolo sentì il sapore del sangue in bocca, probabilmente prima si era morsa le labbra per il dolore. "Stai bene?"


"Sto ... sto bene" disse la Marchesa in tono assente. "Hai appena bloccato i dardi per me?"


"Se fossi colpita, tu saresti finita, ma io posso sopportarlo”. Usignolo la raggiunse e scoprì che nessuna delle frecce aveva trafitto la giacca a vento di Soraya. Anche se la sua schiena faceva male come se fosse in fiamme, c'erano solo lividi e la polvere della pietra non era entrata nel suo corpo.


L’armata del giudizio si affrettò verso di loro. Probabilmente non si aspettavano che le due streghe sopravvivessero alla seconda ondata di colpi senza uno scudo, quindi erano rimasti a una certa distanza.


Dopo essere sfuggita al raggio della Pietra divina della vendetta, Usignolo afferrò Spear ed entrò nella sua Nebbia. Si precipitò verso l'alto attraverso le assi del pavimento e la terra fino ad arrivare all'esterno della torre, estrasse il tubo di bambù dalla borsa e tirò la corda all'estremità.


Ne fuoriuscì una luce rossa accecante che raggiunse il cielo, esplodendo in una pioggia di scintille che sembravano stelle che punteggiavano il cielo.


Quando Sua Altezza glielo aveva dato, non aveva smesso di vantarsi di come uno sparo avrebbe convocato un migliaio di truppe in suo soccorso. In quel momento, non aveva bisogno di mille soldati e pregava solo che Maggie potesse vedere il segnale.


Ben presto, un'ombra gigante scese dal cielo e Maggie atterrò accanto alla torre, il suo grande corpo schiacciava le pareti e le sue ali spazzarono via la nebbia intorno a loro.


"Cosa ... cos'è quella cosa?" Spear Passi la fissò ammirata.


"Quella è una mia amica”. Usignolo assicurò la Marchesa su Maggie, usò le sue forze per salirle sulla schiena, accarezzarle il corpo e dirle: "Voliamo".


"Aooooo ... aoooo…” strillò Maggie contro l’armata del giudizio che stava arrivando, sbatté le ali, decollò e scomparve nella notte con le due streghe.


Thea






[su_service title="Erialis" size="14"]La nostra Maggie stupisce tutti in quella forma, che poi il verbo stupire non è in realtà esatto direi "fa inorridire o terrorizza" non trovate? Questa serie di episodi sono emozionanti. Li sto amando davvero...beh ricordatevi che siamo tutte ragazze senza un lavoro quindi sosteneteci se potete ecco qui come potete farlo, semplicemente iscrivendovi al nostro patreon.
                                


                                



