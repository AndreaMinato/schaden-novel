---
weight: 4170
title: Capitolo 417- Contrattacco
pubDate: 2025-08-07T11:37:50.985Z
tags:
    - rtw
---






Sulla Montagna del Drago Caduto, Fulmine aveva abilmente montato una tenda abbastanza grande per quattro persone al riparo dal vento.


Usignolo era seduta da sola vicino il fuoco per scaldarsi. Quando alzò la parte inferiore dei suoi pantaloni, scoprì che i suoi polpacci erano macchiati di sangue. I posti che la Santa aveva colpito si erano gonfiati. Non se n'era accorta quando aveva ancora l'adrenalina in circolo, ma adesso che era rilassata, aveva difficoltà ad alzare le gambe.


Se Maggie non fosse arrivata in loro soccorso, probabilmente non sarebbe riuscita a fuggire oltre, trasportando la Marchesa.


Muoversi nella Nebbia nelle sue attuali condizioni era estremamente pericoloso. Le linee di variazione al suo interno erano delle scale piene di lame affilate, che aspettavano solo di tagliarla se ne avessero avuto l'opportunità.


"Lascia che ti aiuti, gru".


Maggie prese il kit di primo soccorso dal grande zaino. A parte il cotone e una bottiglietta di disinfettante, c'era un rimedio naturale preparato da Foglia, il pilastro medico dell’Associazione delle Streghe Alleate.


Per quanto ci avesse provato, Usignolo non fu in grado di soffocare un gemito accompagnato da una smorfia mentre l'alcool pungente veniva versato sopra le sue ferite. Se Sua Altezza non avesse affermato che poteva uccidere i batteri che causavano la piaga demoniaca, Usignolo avrebbe pensato che fosse un qualche tipo di tortura.


Con suo grande sollievo, il dolore bruciante fu presto lenito dal composto di erbe.


Quando le sue ferite furono bendate, Usignolo si sentì molto meglio.


"La tua schiena... " disse la Marchesa in un sussurro "fa male?"


"Cos'ha la sua schiena?" chiese Fulmine mentre entrava strisciando nella tenda con un fagotto di legna.


"Per salvarmi... è stata colpita dai loro dardi" spiegò Spear con aria triste.


"Non è un problema, è stato come prendere qualche pugno" Usignolo fece una smorfia.


"Non è un problema se non dormo di schiena questa notte".


"Meglio mettere un po' di composto di erbe" disse Fulmine mentre gettava i rami nel fuoco facendo volare delle scintille. "La medicina di Foglia non ferma solo il sangue, ma è anche molto efficace contro i lividi".


"Sdraiati su di me, gru" Maggie si sedette e si diede un colpetto sul grembo. "Lascia che ti metta la medicina sulla schiena, gru".


Vedendo lo sguardo serio negli occhi della ragazza dai capelli bianchi, Usignolo non poté controbattere e accettò senza fare storie.  "Va bene".


Si tolse i vestiti, con le mani si coprì il seno e poi si adagiò sul grembo di Maggie. La Marchesa emise sussultò lievemente.


Sapeva anche senza guardare che la sua liscia schiena era adesso cosparsa da lividi violacei. "Però fa paura solo a guardarlo. Dal momento che le streghe hanno delle migliori capacità di rigenerazione, quelle ferite sarebbero guarite in due o tre giorni" pensò, cercando di essere il più indifferente possibile.
Durante questa delicata valutazione e cura, Usignolo tossì due volte e disse: "Marchesa sai già cosa farai? Tuo fratello Redwyne è stato illuso dalla Chiesa e ti ha tradita. In realtà, prima del colpo militare, né la Chiesa né lui sapevano che eri una strega". A quel punto riportò brevemente alla Marchesa quello che aveva sentito nella torre. "Hanno lavorato insieme per privarti del tuo titolo. Anche se non eri una strega, ti avrebbero uccisa come una servitrice del diavolo. Sarebbe stato semplice per la Chiesa".


"Osare assassinare una marchesa" disse Spear, digrignando i denti, "mi accerterò che Redwyne e la Chiesa paghino per questo!"


"Le colpe della Chiesa vanno ben oltre la tua immaginazione" Usignolo scosse la testa.


"Uccidono persino i Re senza battere ciglio. Pensa al Regno dell'Eterno Inverno o a quello di Wolfheart".


Spear restò di stucco per un momento, poi aprì la bocca e chiese: "La Chiesa osa davvero cercare di inglobare i quattro regni? Ho sentito qualcosa del genere dai mercanti dei paesi vicini, ma la maggior parte della nobiltà di Città del Re pensa che sia ridicolo".


"La nobiltà di Città del Re sosteneva che Roland Wimbledon fosse un Re ribelle" Usignolo scrollò le spalle. "Se Sua Altezza ha ragione, la conquista dei quattro regni è solo il primo passo del piano della Chiesa, ma a meno che non ti unisca all'Unione delle Streghe non posso dirti altro sulla cospirazione alle sue spalle. Poi la Chiesa deve avere passato un po' di tempo a pianificare questa rivolta militare e molti dei tuoi uomini hanno giurato fedeltà a Redwyne che gli ha promesso maggiori guadagni. Se vuoi tornare a Montagna del Drago Caduto puoi chiedere a Sua Altezza di aiutarti".


"Mi aiuterà davvero?"


"Certamente, l'eliminazione della Chiesa è il nostro solenne dovere" affermò Usignolo con lieve sorriso sulle labbra.


La Marchesa restò in silenzio, sembrava che avesse delle esitazioni del dire qualcosa.
"Credimi" disse Usignolo, riconoscendo l'esitazione della Marchesa. "Sei libera di andartene dalla Regione Occidentale in qualsiasi momento. Sua Altezza non obbliga nessuno a restare".


"Sta davvero realizzando un posto in cui le streghe e gli esseri umani normali possono vivere insieme?"


Era la seconda volta che faceva a Usignolo quella domanda, e ancora una volta le rispose orgogliosamente: "Sì, il territorio di Sua Altezza è così. Sembra la Montagna Sacra per le streghe".


Nella luce del fuoco l'espressione di Spear Passi sembrava incerta. Dopo un lungo momento, annuì leggermente e chiese: “Partiremo domani?"


"Non ancora" risposero Usignolo e Fulmine nello stesso momento. A quel punto si guardarono negli occhi e scoppiarono a ridere.


"La chiesa locale cercherà di fare rapporto alla Città Santa per quello che è successo qui, quindi nei prossimi due giorni dovremo catturare tutti i piccioni che manda il nostro nemico" spiegò Usignolo alla Marchesa. "Dopo di che, Maggie ti porterà a Città di Confine. Io ho altri affari urgenti da sbrigare qui".


Si ricordava quello che la Santa le aveva detto nella stanza superiore della torre. Sarebbe partita per Città Rossa subito dopo il colpo militare.


Apparentemente, ovunque la Santa andasse, dei segni di tensioni l'avrebbero presto seguita. Che fossero problemi grandi o piccoli, avrebbero sicuramente trovato Sua Altezza. Se fosse riuscita a ostacolare la Santa, non avrebbe sabotato solo il piano della Chiesa, ma anche raccolto delle informazioni preziose.


Usignolo prese un respiro profondo e iniziò a pianificare di uccidere ogni membro del plotone della Chiesa, tuttavia non era certa che il Principe Roland avrebbe appoggiato il suo piano. Se avesse insistito a chiederle di abbandonare il piano e tornare indietro, Usignolo avrebbe seguito il suo desiderio.


...
Tre giorni dopo Maggie, che aveva già mandato la Marchesa a Città di Confine, tornò a Montagna del Drago Caduto con due streghe dell'Isola Dormiente sul dorso.
"Perché siete qui?" chiese Usignolo, la sorpresa era evidente sul suo volto.


"Il Principe Roland ci ha mandate per aiutarti" rispose Andrea scendendo con grazia dalla schiena del grande uccello, si tolse il cappuccio e scosse bene i capelli. "In cambio otterremo due pezzi di torta gelato".


"L'eliminazione di un plotone della Chiesa non è qualcosa che si può fare senza di me!" disse Cenere con un sorriso.


"Sua Altezza ha detto che puoi fare quello che hai pianificato, ma per prima cosa, devi prendere in considerazione la sicurezza, gru" Maggie si ritrasformò in una ragazza e disse: "Ha detto che aspetta il tuo ritorno al Castello".


"Davvero... " rifletté Usignolo improvvisamente cosciente del calore nel suo cuore. "Capisco".


"Quindi quanti sono?" Cenere alzò leggermente le sopracciglia. "Ho sentito che tra loro c'è una strega?"


"Non conosco ancora il loro numero preciso, ma ci sono almeno 20 guerrieri del Giudizio con i loro servitori e alcuni credenti" disse con tono misurato. "Voi occupatevi degli altri e lasciate la strega a me".


 


Thea
                                


                                



