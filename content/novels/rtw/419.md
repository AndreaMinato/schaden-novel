---
weight: 4190
title: Capitolo 419- Fiducia
pubDate: 2025-08-07T11:37:50.985Z
tags:
    - rtw
---










Dopo che il fumo della battaglia si dissipò, nella foresta tornò il silenzio.


Le lunghe trecce della strega si erano sciolte, e i capelli le ricadevano sul corpo come petali bianchi.


Il sangue le colava lungo la schiena, presto si formò una pozza rosso scuro, che piano piano veniva assorbita dal terreno e bagnava la terra fredda e dura. L’aria venne pervasa dall’odore del ferro.


Usignolo si accovacciò e slegò la benda sugli occhi della strega. Dalla faccia sembrava stranamente giovane, doveva avere circa la sua età. Tuttavia, le cicatrici sugli occhi distruggevano la sua bellezza; sembrava che i suoi occhi fossero stati bruciati ripetutamente con dei ferri ardenti, aveva la pelle arrossata e piena di rughe, non si distingueva più il contorno degli occhi.


Questa era senza dubbio opera degli uomini. Usignolo sfiorò gentilmente le cicatrici; nessuno avrebbe mai saputo se quelle ferite le fossero state inferte prima di diventare una strega o dopo  che si era messa al servizio della Chiesa. In ogni caso non aveva più importanza, d’ora in poi non avrebbe più potuto nuocere a nessuna strega né venire sottoposta a nuovi tormenti.


Dopo aver perquisito il corpo della Santa, Usignolo le trovò nella tasca una lettera, un sigillo e un emblema. L’emblema era un cerchio con all’interno una croce che aveva al centro un pugno serrato.


Non portava nient’altro con sé, nessun oro reale, nessun gioiello.


“Forse non si è mai goduta niente nella sua vita”, pensò Usignolo.


“Hey, guarda cosa ho preso!” La voce di Fulmine risuonò nell’aria. Usignolo guardò verso l’alto e vide che la ragazzina trasportava un uomo che si contorceva, e lo buttò a terra.


L’uomo grugnì dal dolore e roteò gli occhi, cercò di alzarsi, ma era legato quindi tutto ciò che poteva fare era rigirarsi inutilmente.


Dagli abiti dell’uomo si intuiva che doveva essere il Prete seduto nell’altra carrozza.


“Dov’è Maggie?”


“Sta guidando Cenere a tagliare la ritirata dell’Armata del Giudizio.” Fulmine si avvicinò alla Santa. “Questa è la strega addestrata dalla Chiesa?”


“Mh-mh”, rispose piano usignolo. “Non ci farà più del male.”


“Dal suo aspetto ora è difficile credere che ci abbia viste come nemici da uccidere…” La ragazzina sospirò.


“Se non fosse stato per la Chiesa, nulla di tutto ciò sarebbe successo.” Usignolo si girò per osservare il prigioniero. Quando questi vide la strega giacere in una pozza di sangue spalancò gli occhi, e provò a dire qualcosa ma non ci riuscì a causa del bavaglio che aveva in bocca. Lei glielo tolse: “Hai qualcosa da dire?”


"Ahem... tu, tu hai ucciso la Strega Pura del Vescovo Tayfun, demone incosciente! Prima o poi verrai impiccata alle porte della città e sarai data in pasto ai corvi!"


“Se anche non l’avessi uccisa, venire presi dalla Chiesa non sarebbe stato meglio,” disse Usignolo, “e tu faresti meglio a preoccuparti della tua sorte."


“Anche se morissi, avrei la salvezza di Dio, voialtri siete destinati a sprofondare all’inferno e subire eterne torture!”


“Ecco perché ho dovuto tappargli la bocca," disse Fulmine.


Usignolo gli ficcò di nuovo in bocca il pezzo di stoffa. “Lasciamo che sia Sua Altezza a occuparsi di lui. Ha detto che Ascia d’Acciaio è molto bravo a interrogare questo genere di persone.”


...






Era ormai pomeriggio quando Maggie arrivò con le due streghe dall’Isola Dormiente. Cenere saltò giù dalla schiena dell’animale e andò accanto a Usignolo. “Non sei ferita, vero?”


“È andato tutto bene” disse. “E voi?"


“Ovviamente, non ci è scappato nemmeno un uomo.” Cenere rise orgogliosa.


“È morta?" Andrea atterrò e guardò la Santa. “Pensavo l’avresti tenuta in vita.”


“Visto che il nemico era una strega, esitare sarebbe stato estremamente rischioso," Cenere torse la bocca. “Se fossi stata in te, nemmeno io l’avrei risparmiata.”


“Non provi nessuna pietà per la tua stessa razza!”


“Non è una di noi, è solo un burattino della Chiesa,” disse la straordinaria con nonchalance. “E alle volte noi siamo anche capaci di essere le più crudeli di tutti. Non ho mai visto bestie demoniache o demoni imprigionare e torturare gente per anni."


Dopo averlo detto, si tolse i guanti macchiati di sangue e porse la sua mano a Usignolo. “Le tue azioni sono state straordinarie, e hai fatto la cosa giusta in questa situazione.”


"... " L’altra la fissò a lungo prima di stringerle la mano e dire, "Grazie."


“Chi avrebbe mai pensato che sarei stata confortata da una come lei," pensò Usignolo “Non avrà voluto che mi sentissi in colpa per aver ucciso un’altra strega.”


“Penso che dovremmo celebrare questa vittoria," disse Fulmine.


Maggie concordò con un "Gru!"


Andrea roteò gli occhi al cielo, poi mise le sue mani su quelle delle altre. “Voglio mettere in chiaro che se fossero state solo le tue mani non le avrei sfiorate, questo lo faccio per Usignolo.”


"OK, capito" disse Cenere aggrottando le sopracciglia.


Poi le cinque streghe alzarono le mani al cielo, sembravano una torre inamovibile nel vento gelido.


...


In seguito dovettero recuperare le informazioni portare dalla delegazione di emissari e nascondere le tracce della battaglia. Dopo aver trascorso due giorni nella foresta a sistemare le cose, il terzo giorno arrivarono a Città di Confine.


Dopo essere atterrata nel cortile del castello, Usignolo fu circondata dalle su sorelle.


“Mi hanno detto che sei stata ferita. Dove?” chiese Nana.


“Ti aspetta da molto. Perché hai fatto così tardi?” chiese Lily stizzita.


“Fa… ancora male?” chiese Lucia con urgenza.


“Questo fascio di erbe è stato preparato da me. Possono fermare il sanguinamento e calmare il gonfiore, dovrebbero avere un ottimo effetto”, disse Foglia sorridendo.


“Come hai potuto essere così sconsiderata da precipitarti da sola dentro la Chiesa? Potresti non essere così fortunata la prossima volta!" Questa era la voce di Wendy.


“Va tutto bene, è tornata sana e salva.” intervenne Pergamena.


Usignolo fu toccata dalle loro espressioni preoccupate. Non capiva come vivessero le streghe della Chiesa, ma sapeva cosa significava fare parte dell’unione delle Streghe, Non c’era dubbio che valesse la pena dare tutto per questo.


Poi vide Sua Altezza Roland.


Fulmine gli saltò tra le braccia e gli si appiccicò come un geco.


Maggie gli volò sulla spalla, strofinando la guancia contro la sua.


Nonostante anche Usignolo volesse andargli incontro, sapeva di non essere una bambina, quindi trattenne l’impulso di abbracciare Roland, camminò incontro a lui e disse con un sorriso: “Sono tornata”.


"Uh-huh, ti ho aspettata a lungo.” Il Principe sfoggiò il suo solito sorriso. “Fai un bagno caldo e riposati un po’. Ho messo nel cassetto della scrivania un po’ di pesce grigliato con miele."


“Ok, allora andrò a servirmi.”


Usignolo sorrise.


Si rassicurò, in fondo aveva fatto la cosa giusta.






Merges






[su_service title="Erialis" size="14"]Ultimamente sto vedendo Wendy sotto una luce diversa, secondo me se Roland le affidasse un orfanotrofio o qualche opera caritatevole, lei sarebbe felice. La vedo molto come una mamma che abbraccia tutti, ma i suoi uccellini attualmente stanno per spiccare il volo e lei si sente sola.
                                


                                



