---
weight: 42
title: Capitolo 42- Incidenti
pubDate: 2025-08-07T11:37:50.876Z
tags:
    - rtw
---


“Cosa accade quando una bestia demoniaca morde un umano?” chiese Ronald, “Diventeranno come le bestie demoniache?”


Ronald sperava non diventasse una versione medievale di Resident Evil. Dopotutto al loro attuale livello tecnologico non sarebbero riusciti ad estrarre il virus e produrre gli antigeni necessari.


“Certo che no”, disse Ascia d’Acciaio pensando: Come può fare una domanda simile?, “si trasformerebbero in cadaveri”.


“E la loro carne? Si può mangiare?”


Carter esclamò con forza, “Sua Altezza! Come può pensare a mangiare la carne delle bestie demoniache, è contaminata dal Respiro Infernale, ah!”


Ronald guardò Ascia d’Acciaio che annuì e disse, “il suo Cavaliere Capo ha ragione, ho tagliato un pezzo di carne da delle bestie demoniache per dar da mangiare ai miei cani. Il risultato fu che i miei cani morirono poco dopo aver ingerito la carne”.


“Davvero? È proprio un peccato”, sospirò Ronald, in questo periodo, le riserve di cibo erano scarse. Se avessero potuto mangiare le bestie demoniache, i mesi invernali sarebbero diventati mesi di semplice raccolta. Pensaci, tutti gli animali della foresta si sarebbero infuriati e si sarebbero diretti  verso Città di Confine, così la milizia sarebbe riuscita a risparmiare strumenti per la caccia.


Dopo aver camminato lungo tutto il muro, decise di fare visita a Nana.


Ronald aveva requisito la residenza di un nobile che aveva lasciato Città di Confine e l’aveva utilizzata come Ospedale di Campo. Naturalmente l’aveva definita come una scuola straniera di medicina. Ma nel caso, si trovava vicino alle mura cittadine ed era uno dei posti più protetti della Città di Confine.


Quando il precedente proprietario della residenza era tornato alla Fortezza Longsong aveva portato con sé tutti i suoi beni, e gli altri abitanti di Città di Confine erano sempre pronti a lasciare le proprie case. Così l’abitazione era molto grande, ma non potevano avere molti murales, tappeti, vasi di porcellana o altri tipi di decorazione. Se non fosse abbastanza pulita, sarebbe sembrata semplicemente una casa inoccupata da tanto tempo.


Ronald trasformò il piano terra in un’unica grande stanza. Vennero lasciate solo le scale che conducevano al piano superiore e un piccolo corridoio. Poi nella stanza mise dieci letti. Così il suo ospedale era terminato. Aveva una forma molto semplice, non c’erano dottori e infermiere, era inoltre molto improbabile che i letti venissero utilizzati – dopo il trattamento di Nana, ai pazienti non era necessario restare a letto, il suo trattamento dava immediatamente i suoi frutti.




Durante il giorno, di solito Nana stava al primo piano dell’ospedale e Anna passava a trovarla quando non aveva niente da fare. Il Signor Pine e Brian erano responsabili del piano terra e due guardie erano posizionate all’ingresso.


Tuttavia, Ronald non si aspettava che il primo paziente dell’ospedale sarebbe stato un lavoratore della Miniera Settentrionale anziché un soldato della milizia che difendeva le mura.


*


Nils sentì le sue mani tremare.


Quando sentì di nuovo il suono rauco del ferro, provò a recuperare il ritmo un’altra volta ancora, ma anche alla sua massima velocità, non riusciva a volare.


Tutto questo era dovuto alla sua negligenza, pensò. Diamine, come aveva potuto dimenticare i continui avvertimenti del cavaliere maggiore?


Se l’avesse saputo prima, non avrebbe colto l’occasione di lavorare con quel ragazzone.


Poiché il ragazzone era stato posto al cancello della miniera durante la notte, il lavoro dei minatori era divenuto molto più semplice.


In origine il lavoro più stancante era quello di portare i minerali all’esterno della miniera quando il carrello era pieno di pietre. Generalmente, due persone spingevano da dietro e le altre tiravano da davanti. Dopo  anni di utilizzo, il terreno del tunnel in origine irregolare, divenne uniforme in seguito al continuo trasporto dei carrelli. L’imbottitura alla base del carrello di ferro necessitava anche’essa di una frequente sostituzione.


La settimana precedente, il capo cavaliere aveva ordinato al cavaliere anziano e i suoi uomini di trasportare sino alla miniera molte parti fatte di metallo dalla strana forma, dopodiché nei giorni successivi li avevano assemblati in una fornace. Nils non immaginava che la sua fornace potesse muoversi da sola se alimentata col fuoco. Non solo poteva muoversi ma aveva anche una forza straordinaria.


Il cavaliere maggiore disse che si trattava di un’invenzione di Sua Altezza ed era apparentemente chiamata Motore a Vapore.


Per prima cosa, il carrello doveva essere legato con delle corde al motore a vapore, in seguito un fuoco doveva essere acceso prima che la grande macchina cominciasse a ronzare. Poi, la manovella cominciava a girare e il carrello era trasportato velocemente verso l’entrata della miniera.


Incredibile!


Il cavaliere maggiore, dopo tante prove, aveva scelto una persona responsabile del motore a vapore. Nils fu molto fiero di sé quando venne scelto, aveva aspettato tanto tempo per un’opportunità del genere. Dopotutto doveva solo stare davanti alla macchina! Non avrebbe più dovuto estrarre pietre o minerali, non avrebbe mai più dovuto spingere un carrello. L’ultimo collasso della miniera l’aveva spaventato tanto.


Le parole del cavaliere maggiore erano ancora nella sua testa.


Disse che non era un compito difficile. Il ragazzone avrebbe fatto tutto il lavoro, tutto quello che doveva fare era prima tirare la leva verde e poi la leva rossa. Il cavaliere maggiore disse anche che la leva verde era collegata alla valvola di aspirazione, mentre una valvola di scarico era collegata alla leva rossa così che il vapore passasse tramite il tubo all’interno del cilindro. Dopo che il carrello fu tirato verso l’ingresso della miniera, se avesse voluto spegnere la macchina, avrebbe dovuto fare la procedura inversa. Prima avrebbe dovuto tirare la leva rossa e poi quella verde. In questo modo  il motore veniva scaricato dal lato della caldaia. Dopo ogni ciclo, il forno doveva essere integrato con acqua fino ad essere riempito – nonostante Nils non sapesse cosa una valvola e un cilindro fossero, promise di fare tutto passo per passo.


Tuttavia, il cavaliere anziano sottolineò  i due punti più importanti. Per prima cosa l’ordine non poteva essere sbagliato. Per avviare il motore, prima la leva verde e poi quella rossa. Per fermarlo, la leva verde doveva essere chiusa dopo la rossa. Se avesse sbagliato, avrebbe potuto causare la distruzione della macchina. Il secondo riguardava la fase di scarico del motore: durante questa fase doveva continuamente ricordare ai minatori di stare lontani sin quando la leva rossa non fosse completamente sollevata.


Nils aveva perfettamente chiaro il primo punto, anche ad occhi chiusi non commetteva errori. Ma aveva dei problemi col secondo punto.


Oggi stava spegnendo la macchina come al solito. Notò che gli altri minatori non erano più nei paraggi. Si sarebbe sentito un pazzo se avesse gridato un avvertimento se nessuno fosse stato intorno, così era totalmente coinvolto nel sollevare la leva rossa. La leva rossa era un po’ difficile da tirare e durante la manovra dovette digrignare i denti dallo sfinimento.


Non si aspettava di ritrovarsi Titus davanti alla fornace mentre tirava la leva. Nils non lo vide a causa delle grandi dimensioni del motore a vapore e a causa del rumore che produceva non sentì neanche i suoi passi. Il vapore bianco espulso dalla caldaia si scagliò direttamente sul viso di Titus.


Nils rimase stordito dalla paura, vide solo Titus cadere improvvisamente al suolo e rotolarsi, tenendosi la faccia e urlando a squarciagola – le grida di Titus erano così strazianti che colpirono direttamente l’essenza della sua anima.


Presto altri minatori si erano raggruppati intorno, aprendo a forza le mani di Titus per controllare le ferite, per vedere che la sua faccia ricordava solo minimamente quella di un essere umano. Il sangue sgorgava dal suo viso scorticato e ustionato e i suoi occhi diventarono perle bianche. Tutti i presenti erano certi che Titus non potesse salvarsi.


L’anima di Nils ritornò lentamente nel suo corpo. Titus si era sempre preso cura di lui, vista la sua giovane età e il lavoro assegnato a Nils non era certo meno importante di quello degli altri, ma i salari percepiti da Nils non erano mai inferiori a quelli degli altri. E adesso questo incidente era accaduto solo a causa della sua negligenza.


Tra il dolore e l’ansia, Nils ricordò improvvisamente quello che il cavaliere anziano gli disse. Se uno dei minatori si fosse ferito accidentalmente, doveva essere portato nell’area sicura vicino alle mura. Lì era stato appena aperto un centro medico.


Nonostante Nils sapesse che una ferita così grave fosse incurabile e che le sue dimensioni fossero troppo grandi, anche se le erbe medicinali potevano aiutare un pochino, non potevano fermare il peggioramento della salute di Titus. Subito dopo Titus ebbe una febbre molto alta e cadde in coma, ciononostante Nils lo prese fra le sue braccia, a prescindere dalle occhiate confuse delle persone intorno, strinse i denti e corse via.


Se non avesse fatto nulla e Titus fosse morto, Nils non sarebbe mai riuscito a perdonarselo.




Dontcare




                                                                



