---
weight: 425
title: Capitolo 425- L’utilizzo dell’energia
pubDate: 2025-08-07T11:37:50.986Z
tags:
    - rtw
---














Durante il pomeriggio del quinto giorno, il motore elettrico smise di funzionare.


In altre parole, un singolo Alba I poteva fornire energia affinché un motore elettrico su larga scala funzionasse per cinque giorni consecutivi. Se il motore elettrico non fosse stato continuamente in funzione, allora la durata del suo funzionamento avrebbe potuto essere estesa. Quando l’effetto magnetico della colonna di rame veniva perso, poteva essere ricaricato con la magia, quindi si trattava di un’energia puramente a basso consumo, rinnovabile e non inquinante.


Anche il suo difetto era molto ovvio – ricaricarlo avrebbe consumato tutto il potere di Anna, Luna Misteriosa e Spear. Quindi se loro tre avessero prodotto un’Alba I al giorno, questo avrebbe potuto sostenere solo cinque motori elettrici (ininterrottamente). Al momento, Anna era insostituibile per la raffinazione e la fusione dell’acciaio nella piccola città. Roland aveva fatto del suo meglio per distribuire la maggior parte del lavoro manifatturiero tra i cittadini ordinari, ma senza gli attrezzi prodotti e mantenuti da Anna e il suo rifornimento di materiali, la produzione di rivoltelle e proiettili si sarebbe bloccata in una situazione stagnante all’istante.


Inoltre, Anna era indispensabile anche per la produzione dei Cannoni di Longsong 152mm, delle armi leggere di nuova generazione, e delle altre nuove idee di Roland. Quindi non voleva che Anna mettesse a dura prova la sua magia per caricare delle batterie.


Roland si appoggiò allo schienale della poltrona e sospirò profondamente.


C’erano due soluzioni per quel problema. La prima era aumentare la durata di Alba I. A tal fine, avevano bisogno di maggiori risorse o più streghe per fornire più potere magico. Sfortunatamente, il passaggio della Marchesa era solo appena sufficiente per trasferire il potere di Anna e il procedimento l’aveva quasi esaurita, per questo non era in grado di trasmettere il potere di nessun’altra strega a Luna Misteriosa. Magari, Spear poteva abituarcisi gradualmente – dopotutto, forse non aveva avuto tempo di studiare come migliorare le proprie abilità quando era una Signora.


La seconda era mettere altre streghe al posto di Anna. Rispetto ad Anna, Soraya e Agatha (che solitamente erano impegnate a lavorare), la maggior parte delle altre streghe non doveva consumare i propri poteri durante il giorno. Quindi sembrava plausibile che il resto dei loro poteri potesse essere utilizzato per produrre cilindri a magnete variabile.


Purché il volume totale dei poteri magici non superasse quello di Anna, Spear sarebbe stata in grado di gestirlo. Una volta aveva detto che il passaggio dei poteri poteva essere collegato a più di due persone alla volta.


Pensandoci, Roland se lo annotò. Spettava all’Unione delle Streghe calcolare chi avesse più potere o quanto potere dovesse essere utilizzato al giorno.


Senza dubbio, Wendy sarebbe stata un’ottima candidata visto che tutti si fidavano di lei.


Dopo aver trovato delle soluzioni al problema, il dubbio successivo era come utilizzare quell’energia completamente nuova.


A differenza delle macchine a vapore, delle quali potevano essere prodotti dai quattro ai cinque pezzi al mese e che funzionavano finché venivano rifornite di acqua in ebollizione, il numero di macchine di conversione terminale dipendeva dal numero di Alba I. Considerando i poteri magici che potevano essere sfruttati, stimava che solo dalle tre alle quattro macchine di conversione terminale potessero essere mantenute nella piccola città. Che si trattasse di usarle come fonte di energia, per bollire l’acqua, o fornire energia alle lampadine, era necessario scegliere correttamente, se voleva che il sistema funzionasse stabilmente.


Roland rifletté a lungo e infine disegnò un cerchio attorno alle lampadine.


Per quanto riguardava la fonte di energia, i motori elettrici superavano le macchine a vapore sotto aspetti quali il tasso di rotazione, facile manovrabilità, e automatizzazione. Ma l’energia fornita dalle macchine a vapore era sufficiente per il momento. Si era anche immaginato dell’attrezzatura elettrica esclusiva, come auto elettriche che pendolassero tra la Fortezza Longsong e la cittadina, o dirigibili elettrici accessibili alle persone ordinarie. Ma una tale attrezzatura non era vantaggiosa economicamente – per farla funzionare, Anna e le altre streghe avrebbero dovuto interrompere il loro lavoro per un giorno.


Lo stesso valeva per bollire l’acqua, che poteva essere semplicemente risolto da un bollitore e legna da ardere. Sebbene ci fosse bisogno di assumere numerosi operai per assistere e fare la manutenzione alle macchine a vapore, era comunque più economico che utilizzare i poteri magici. Dopotutto, i poteri non erano poi così abbondanti.


Inoltre, l’illuminazione era più importante – una fonte di luce pulita e stabile avrebbe potuto incrementare moltissimo la felicità dei residenti e fornirgli delle condizioni migliori per studiare di sera. Dopotutto, non tutti hanno voglia di leggere un libro alla luce fioca di una candela dopo una giornata di lavoro stressante.


Tra l’altro, fare qualcosa come afferrare il leggendario potere del tuono e usarlo per la vita quotidiana avrebbe contribuito a eliminare i sospetti e ad incoraggiare lo spirito scientifico. Questo era probabilmente il modo più intuitivo di comprendere le applicazioni dell’elettricità da parte dei cittadini. Per quanto stupefacenti potessero sembrare delle auto e dei dirigibili elettrici, erano troppo distanti dalla vita quotidiana della gente.


Soprattutto, la debole luce della candela semplicemente non poteva soddisfare le esigenze della produzione notturna. Con le lampadine, le fabbriche avrebbero potuto continuare a produrre anche di notte, e gli operai avrebbero potuto lavorare anche tre turni se necessario, il che significava che l’efficienza del lavoro della cittadina sarebbe migliorata molto.


Dopo aver stabilito la direzione dello sviluppo, c’era ancora una serie di problemi da risolvere per raggiungere i suoi obiettivi, come la produzione delle lampadine, la costruzione di una linea, gli schemi di rifornimento dell’energia, la promozione dell’utilizzo dell’elettricità, eccetera.


Ma questi problemi potevano essere presi in considerazione successivamente.


Con questo, Roland chiamò Wendy.


“Avete intenzione di calcolare il consumo quotidiano e l’eccesso dei poteri magici delle mie sorelle, e trasferirli a Luna Misteriosa secondo il piano?” Chiese Wendy, dopo aver ascoltato la dichiarazione di Roland.


“Sì. Tuttavia, quelle streghe combattenti che hanno delle missioni prestabilite possono essere escluse dai tuoi calcoli.” Il Principe annuì. “Cosa ne pensi?”


Essenzialmente, dovevano raccogliere i poteri magici rimasti dopo l’allenamento delle streghe, il completamento delle missioni, e la preparazione alle emergenze, e usarli per produrre Alba I. Una soluzione del genere non solo metteva in gioco i poteri delle streghe, ma poteva anche incrementare gli effetti del loro allenamento, il che era utile per la promozione dei loro poteri durante gli annuali Giorni del Risveglio.


“Penso che Colibrì ed Eco ne sarebbero felici,” disse Wendy con un sorriso, “Perché potranno rendersi utili quanto Anna. Ma come misureremo l’eccesso di potere magico?”


“Utilizzando la Pietra della Misurazione, era un metodo universale utilizzato dall’Unione.”


“Sì, Vostra Altezza.” Fece un leggero inchino. “Giusto, oggi è il Giorno della Maturità per Lucia. Dovremmo riunire tutti i membri dell’Unione per accompagnarla?”


Roland era un po’ sconvolto. “Oh… L’avevo quasi dimenticato.”


“Avete così tante cose da ricordare,” disse Wendy con delicatezza. “Ho annotato la storia della crescita di ogni sorella in questo quaderno in modo da non perdere nulla.”


Dopo il Giorno del Risveglio di Anna, anche Fulmine, Nana ed Eco avevano trascorso i loro “secondi compleanni” una dopo l’altra. Ma il Giorno della Maturità in realtà era più significativo e poteva essere considerato come un Giorno del Risveglio speciale. Nonostante ricorressero nello stesso giorno, il morso di potere magico subito durante il Giorno della Maturità era decisamente più forte del solito. A meno che le streghe non riuscissero a padroneggiare come eliminare il dolore causato dal morso, il Giorno della Maturità poteva essere una questione di vita o di morte.


Dopo la Maturità, le abilità delle streghe si stabilizzavano e al tempo stesso guadagnavano notevoli miglioramenti, e alcune streghe potevano anche sviluppare abilità derivate, il che era tanto significativo quanto un’evoluzione.


“D’accordo. Stasera preparerò una ricca cena.” Disse Roland delicatamente, “Oltre all’Unione delle Streghe, ci sarò anch’io ad accompagnarla.”


Meiling








                                


                                



