---
weight: 430
title: Capitolo 43- Sii Forte
pubDate: 2025-08-07T11:37:50.876Z
tags:
    - rtw
---


“Sorella Anna”


Quando Nana sentì dei passi rumorosi provenire dalle scale, corse alla porta e diede un’occhiata veloce, ma fu presto delusa perché scoprì che la persona che stava arrivando era Sua Altezza Reale, il Principe.


“Anna starà ancora lavorando, ma probabilmente passerà più tardi.” Disse Ronald quando giunse dalla parte di Nana.


“Lavoro?” Nana sentiva spesso questa parola uscire dalla bocca del Principe, “Intende che sta bruciando la polvere grigia fangosa?”


“Per ora, sì”


Nana s’imbronciò mentre tornava al tavolo. Anche io ho un lavoro, pensò. Il mio lavoro è quello di stare qui e aspettare di curare i soldati feriti mentre difendo la città.


Ronald chiese sorridendo prendendo una sedia per sedersi al camino: “Che c’è? Ti annoi quando Anna non è qui?”


“Beh”, Nana sostenne il mento con la mano così da non annuire e poter dare una risposta sincera. Non è che non volesse curare i feriti, ma la vista delle ferite era davvero orribile.


Ricordava ancora quando dovette curare Brian, era la prima volta che curava un essere umano. L’uomo era talmente ricoperto di sangue che sembrava ci si fosse immerso. Un coagulo marrone – rossastro si era solidificato nel buco che aveva nello stomaco, la bocca somigliava a quella di un pesce essiccato e rigurgitava fluidi bianchi e sangue. Poi… Nana svenne.


Era qualcosa di deplorevole.


Nana sollevò la testa per dare segretamente un’occhiata a Ronald. Vide che si era rilassato sulla sedia e russava. Il Principe doveva essere stanco, pensò. I suoi compiti comprendevano costruire le mura, addestrare i soldati e proteggere la città dall’invasione delle bestie demoniache.


Quando venne a chiedere il suo aiuto, nonostante all’inizio esitò per molto tempo, alla fine non rifiutò.


“Ti imbatterai in cose che ti faranno continuare a vivere, anche se troverai delle difficoltà per poterlo fare.” – Nana non ne capiva il significato, ma quando chiuse gli occhi, Anna apparì nella sua mente – col suo paio di brillanti occhi blu, proprio come un lago, avvolgendola lentamente. Questo era la ragione per cui accettò la proposta di Ronald.


Voleva essere forte come sua sorella Anna.


Improvvisamente si sentirono ancora dei passi provenire dal piano inferiore e Nana saltò immediatamente dalla sedia. Voleva andare alla porta per vedere se questa volta fosse stata Anna a venire, ma fu subito fermata da una mano invisibile.


“Aspetta solo un minuto, c’è più di una persona.”


Nana si toccò il petto con insoddisfazione, “ Mi hai spaventata, sorella Usignolo.”


Presto si aprì la porta, e questa volta era Brian, che era in servizio ed entrò.


“Signorina Pine, venga giù. Ha un paziente ustionato.”


Questa era un lavoro per lei, giusto?


Nana fece un respiro profondo, “Arrivo”.


Andò al piano inferiore mentre due guardie erano impegnate a portare una persona incosciente verso un letto. Di fianco al letto stava un uomo di bassa statura con un’espressione molto ansiosa. Brian si avvicinò al paziente e legò al letto le mani e i piedi con cura; quando finì di legarlo, chiuse l’area con delle tende precedentemente preparate e poi accompagnò il piccoletto fuori dalla stanza.


Quando Ronald venne giù, chiese strofinandosi gli occhi, “Cosa è successo?”


“Sua Altezza, La Miniera Settentrionale ha mandato una persona gravemente  ferita. Sembra sia stato ustionato.”


Il Principe andò da Brian, “E’ stato ustionato dal motore a vapore, vero? C’è stato un problema con il motore? L’hai mandato da Nana?”


“È nella sala medica”, Brian indicò la porta della sala.


Nana si avvicinò lentamente all’uomo ferito, guardandolo attentamente con visione periferica. Quando vide il suo viso, le sue caratteristiche facciali si erano trasformate in poltiglia che formava una palla. Quella che doveva essere pelle rossa era disidratata e disumanamente bianca, sembrava come se uno straccio stesse sulla sua faccia. Sul collo aveva bolle grandi come piccole uova, alcune erano addirittura scoppiate, e il pus fuoriuscito dalle vescicole si mischiava al sangue sul cuscino. Nella lucentezza del fuoco, il suo aspetto era più terribile del diavolo nei suoi incubi peggiori.


Fece due passi indietro e chiuse gli occhi. Quando li riaprì, vide suo padre molto preoccupato che la guardava.


“Va tutto bene?”


Nana annuì pensando alle parole che le disse Ronald – Devi curare i feriti esattamente come curi i piccoli animali”. Si spostò ancora una volta verso il letto e distese le mani.


Un sensazione incredibile le attraversò il corpo e si concentrò sul palmo della mano. Vide un raggio di luce emesso dal liquido verde fluorescente che usciva dalla sua mano, cadere sul viso del ferito. Per lei la luce fluorescente era visibile, ma per gli altri sembrava essere invisibile. Poi le ferite cominciarono a trasformarsi. La pelle ustionata veniva continuamente sostituita da nuova pelle che ricresceva a vista d’occhio.


Le urla di dolore dell’uomo ferito diminuirono gradualmente fino a fermarsi e il suo respiro era meno affannato. Sembrava fosse caduto in un sonno profondo.


Nana espirò sollevata. Questa volta la sua prestazione era certamente migliore della volta precedente e pensò: Dovrei aver fatto un enorme progresso grazie all’allenamento, vero?


“Mio Dio, è questo quello che Sua Altezza intendeva quando parlava del tuo potere curativo? È la prima volta che ti vedo farlo”, chiese il Signor Pine. Poi esclamò, “Brava ragazza, sei eccezionale!”


“È il potere degli dei,” disse Brian con lo stesso stupore, “la signorina Nana ha anche curato me quando ero gravemente ferito, le devo tantissimo.”


Eh, è proprio uno stupido. Nana dovette nascondere il viso dalla vergogna: non sa che quella volta è stata Sorella Usignolo a trascinarlo fuori e salvarlo?


“E quando accadde questo?” chiese il Signor Pine meravigliato, “Perché non ne sapevo nulla?”


“Oh… i loro poteri non hanno niente a che fare con Dio, appartengono alle streghe stesse.” Ronald aprì la tenda ed entrò, diede un colpo di tosse e cambiò argomento, “Come vanno le ferite?”


“È praticamente guarito”, disse Brian con entusiasmo, “E’ come se non si fosse mai fatto nulla! Sua Altezza, con l’aiuto della Signorina Nana, durante i Mesi dei Demoni, tutti quelli che stanno combattendo hanno una possibilità di sopravvivere!”


“Se non muoiono sul colpo, non ci saranno problemi a salvare le loro vite,” confermò il principe, ordinando a Brian di fermarsi, visto che l’uomo si era svegliato, “Il tuo nome è Titus, giusto?”


L’uomo di nome Titus che aveva lo sguardo totalmente confuso chiese “Io… cosa è successo? Sto sognando?”


“No,” disse Ronald, “sei ancora vivo.”


“Lei è …! Ho visto Sua Altezza in piazza!”. L’uomo si svegliò immediatamente, come se fosse stato colpito da un fulmine, saltò dal letto e cadde in ginocchio, “Sua Altezza Reale, è stato lei a salvarmi?”


“È stata la figlia del Clan Pine a salvarti. È una strega e possiede un’abilità curativa.”


Il cervello di Nana si congelò, il Principe aveva esplicitamente detto che Nana era una strega, sarebbe rimasta al sicuro? Sicuramente lo sguardo dell’uomo cambiò immediatamente, “Una donna… è una strega? Sua Altezza, non sono creature del diav...”


“Non dire cose senza senso!” Quando il Signor Pine sentì queste parole su sua figlia, pianse con rabbia, “Mia figlia non ha niente a che vedere con il diavolo, ti ha invece salvato la vita! Pensi che il diavolo ti tenderebbe la mano?!“


“No, no! Per favore mi perdoni per essere stato scortese,” Titus abbassò la testa per fare un grande inchino, “Grazie per avermi salvato la vita, Signorina Pine.”


Improvvisamente Nana si sentì inspiegabilmente a disagio. Se avesse potuto sarebbe corsa via dalla stanza, ma una voce nella sua mente le ricordava continuamente, “Sii forte”.


Più tardi quando Titus fu mandato via, Sir Pine chiese preoccupato, “Andrà tutto bene, Sua Maestà? In questo modo, temo, mia figlia non sarà più in grado di avere una vita normale.”


“Deve pensare al lato positivo, Signor Pine”, lo confortò il Principe, “ Dobbiamo cogliere il vantaggio in questo tipo di situazioni, così saremo in grado di sbloccare l’impasse. Con questo, Nana potrà essere davvero libera in futuro. Altrimenti, nei prossimi anni sarà scoperta. Sino a quel momento, dubito che possa vivere una vita in isolamento.”


…La vera libertà? Nana non sapeva cosa volesse dire, perché anche in questo momento si sentiva molto libera. Ma Sua Altezza disse che quando l’avrebbero raggiunta, anche sorella Anna sarebbe stata in grado di lasciare il castello proprio come lei. Forse potrebbero anche tornare alla scuola del maestro Karl, giusto?






Dontcare
                                


                                



