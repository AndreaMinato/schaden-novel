---
weight: 439
title: Capitolo 439- La scena del crimine
pubDate: 2025-08-07T11:37:50.987Z
tags:
    - rtw
---






“Fratello Vader, va...va davvero bene così?” disse Testa di Fuoco mentre si aggiustava vestiti. “Il Capo Cavaliere ha detto che le nostre uniformi rappresentano il nostro status e perciò dobbiamo indossarle ordinatamente quando siamo in servizio.”


“Inoltre, si viene anche puniti per aver sporcato l’uniforme, figuriamoci per non indossarla.” Fischietto continuava a guardarsi attorno come se avesse paura di essere visto da uno dei colleghi.


“Smettila di tormentarmi. È un simbolo già sufficientemente forte il fatto di  indossarle. Essere nel bel mezzo della neve con un’uniforme nera allerterebbe tutti quelli nelle vicinanze che ci sono degli agenti, come potremmo catturare i criminali?” Vader sputò al suolo e continuò “Siete entrambi di Città di Confine, giusto?”


I due poliziotti si animarono nel momento in cui Vader menzionò questo.


“Io sì. Mio padre era un cacciatore che abitava in Vecchia Strada, era conosciuto per le sue abilità: era capace di colpire il collo di una volpe che correva nel bosco con una sola freccia.”


“Anche io. Però mio padre mi diceva spesso che cacciare era una carriera instabile e che avrebbe preferito diventassi un minatore. Aveva addirittura preparato un piccone per me. Se Sua Altezza Roland non fosse diventato il nuovo Signore, avrei speso i miei giorni nelle miniere.”


“Ne ero sicuro.” Vader alzò le spalle. “Solo i figli di un cacciatore hanno soprannomi così rari.” Pensò in silenzio. “Dato che siete tutti e due del posto, sarete sicuramente più preoccupati di me per l’ordine pubblico in città, giusto? Se persino io non ho paura di venir punito, perché mai dovreste voi? Indossare le uniformi è più importante di far rispettare le regole e leggi disposte da Sua Altezza forse?”


“Hmm...” il duo esitò per un attimo prima di rispondere con convinzione “hai ragione.”


“Però, Fratello Valder, tu non sei un esterno. Non hai già ricevuto la tua carta d’identità? Sua Altezza ha detto che chiunque ne sia in possesso può considerarsi un suo suddito.” Mormorò Fischietto.


Vader rise e non disse nulla. Fissò invece lo sguardo su una fila di scavi sul lato orientale dell’area residenziale temporanea.


Dopo aver servito per circa tre mesi nella polizia, si era completamente abituato alla vita della Regione Occidentale. Prima di diventare un agente, pensava che la parola “pattuglia” non significasse altro che estorsione e truffe nei confronti del popolo. Non si immaginava nemmeno che c’era talmente tanto altro lavoro che non si riusciva a finire in una giornata di lavoro.


Alla polizia veniva richiesto di accettare i rifugiati e risolvere le dispute tra i cittadini, oltre al dovere di catturare criminali e spie, mentre il Primo Esercito, oltre a combattere contro le bestie demoniache, non interveniva o forniva alcun aiuto nel mantenimento della pace interna a Città di Confine.


Era completamente diverso da ciò che si aspettava all’inizio.


A Valencia, la pattuglia era più come un rinforzo della guardia cittadina. Si occupavano di compiti umili e non servivano a molto. Questa era la ragione per cui molti nella pattuglia cercavano denaro attraverso attività illecite. Tuttavia a Città di Confine, la polizia e il Primo Esercito appartenevano a diversi sistemi. La prima affrontava gli affari interni, mentre la seconda quelli esterni.


Ciò che sorprendeva di più Vader era che la maggioranza degli obbiettivi della pattuglia provenivano dai report pubblici piuttosto che dagli ordini diretti dei superiori. Di fatto, gli abitanti di Città di Confine avevano cambiato la sua percezione dei cittadini comuni. Queste persone, pigre e stupide, erano attivamente coinvolte nell’avvistare figure sospette e riportarle al Municipio. Ogniqualvolta una nave mercantile straniera arrivava in città, il Ministero della Giustizia riceveva una manciata di tali report.


Vader aveva capito in fretta il tremendo potere che giaceva all’interno della città: nessuna spia poteva intrufolarsi in questa società in fretta a meno che non fosse cresciuta qui. Con la totalità della popolazione al servizio come cani da guardia, quale nemico sarebbe riuscito a nascondersi in mezzo ad essi?


Tuttavia, non tutte le operazioni avevano successo. Per esempio, un personaggio sospetto che avevano arrestato durante quella precedente, era risultato essere un nobile del Regno dell’Alba. Vader era pronto ad essere punito, ma i suoi superiori non mostrarono alcuna reazione e sembrarono indisturbati dal fatto che avesse picchiato un nobile. Questo era servito a consolidare la sua corrente mentalità riguardo al lavoro.


“Gold è qui.” Esclamò Testa di Fuoco piano.


“Ignoralo e fa finta di spazzare la neve”, disse Vader con calma. “Non ha portato nulla, significa che è qui solo per dare un’occhiata.”


“Oro” era il nome in codice dell’obiettivo corrente. Il Ministero della Giustizia aveva ricevuto un rapporto due giorni prima che un servo stava trafficando del grano. Sua Eccellenza Carter aveva dato molta importanza a questo problema e affidò l’incarico immediatamente a Vader. Richiese che venisse catturato vivo e con la mercanzia, chiamandola “Missione Caccia all’Oro”.


Tuttavia la missione non era iniziata agevolmente. Facendo alcune ricerche, avevano iniziato a scoprire l’identità del soggetto. Di conseguenza, una squadra di sei persone aveva fatto dei turni per controllare l’area residenziale temporanea, ma non era stata trovata una singola traccia dell’obiettivo.


A Vader era chiaro che la ragione della mancanza di sviluppi era causata dal fatto che le uniformi della polizia erano troppo vistose. Aveva vissuto nella Zona Occidentale per un po’ di tempo e naturalmente sapeva che ogni volta un officiale del Municipio era nella zona la notizia si sarebbe diffusa velocemente tra i residenti. Non era diverso nella Zona Orientale. Le persone che vivevano qui erano Servi e perciò le uniformi nere dei poliziotti risaltavano come lucciole nella notte.


Questo spiegava perché era stato così categorico nel volere che Fischietto e Testa di Fuoco togliessero le loro uniformi e indossassero una giacca sbrindellata. In questo modo potevano passare inosservati come spazzini della neve e restare sulla strada della Zona Orientale e Città di Confine. Il sospetto non sarebbe potuto sfuggire ai loro sguardi appena si fosse rivelato.


Videro Oro camminare attorno alla Zona Orientale appena prima di tornare in una casa-grotta. Quando riapparve, stava portando un grosso sacco sulla schiena.


“Sta davvero trafficando il grano...” Fischietto serrò i pugni.


“Dannazione! Semplicemente non sta rispettando quello che ha detto Sua Altezza.” Testa di Fuoco imprecò con rabbia. “Dovremmo arrestarlo all’istante.”


“Non avere fretta” disse Vader con un cenno delle mani. “Sua Eccellenza Carter ha detto che vuole il soggetto in vita e con la mercanzia. Dovremmo dividerci ed agire.” Le sue istruzioni erano in linea con l’operazione precedente di far arrendere il Ratto. “Testa di Fuoco, ti muoverai immediatamente e andrai per prima cosa alle vecchie mura cittadine. C’è solo una strada che può utilizzare per entrare nella città interna.”


“Si”


“Io seguirò l’obiettivo. Richiede molte abilità e perciò sono il più indicato per questo ruolo.” Si leccò i baffi in previsione di tale cosa. “Infine, Fischietto, tu dovrai seguirmi a circa 100 passi di distanza. Ricordati di non avere contatti visivi con Oro.”


“Capito”


“Allora andiamo!”


Sebbene i tre poliziotti fossero di grado simile, agirono in pieno accordo con il piano di Vader.


Vader aveva in mano una scopa e camminava tranquillamente un paio di passi di fronte a Oro. Secondo la sua esperienza, seguire un sospetto da dietro avrebbe attirato di più la sua attenzione, mentre “facendo strada” quest’ultimo sarebbe stato molto meno cauto. Era abbastanza sicuro di dove fosse diretto l’obiettivo, questo era il metodo più sicuro per tracciare il percorso. Era completamente concentrato su Oro: era fiducioso che nell’istante in cui avrebbe sentito un leggero cambiamento nei passi del sospetto, avrebbe potuto intrappolarlo e prevenire che scappasse.


Dopo aver oltrepassato le vecchie mura della citta, Oro si fermò e riposò all’angolo della strada. Apparentemente era consapevole che dirigendosi verso il centro della città avrebbe potuto incontrare dei poliziotti. Vader fece una dozzina di passi in più in avanti e poi girò in un sentiero laterale, dove aspetto che il compratore si presentasse.


Un attimo dopo, un locale che spingeva una carriola apparve. Si guardò attorno prima di camminare lentamente verso il servo. Dopo aver ispezionato il contenuto del sacco, prese una manciata di monete e concluse l’affare. In quel momento Vader fece gesto ai due poliziotti di agire.


I tre si precipitarono contro il target da diverse direzioni. Il compratore fu colto così alla sprovvista che non si mosse affatto.


Vader schiacciò il servo a terra accompagnato dal tintinnio delle monete che andavano da tutte le parti. “Sei in arresto!”, urlò.






Erre


 Erialis (1) Fischietto: il nome originale è Whistle, può essere tradotto anche come “Sirena”. (2) Inoltre : 100 passi corrispondono a circa 75 metri




                                


                                



