---
weight: 4400
title: Capitolo 440- Corte di Giustizia
pubDate: 2025-08-07T11:37:50.987Z
tags:
    - rtw
---






 


Roland stava studiando il progetto dell'impianto elettrico di un distretto residenziale quando venne a sapere della notizia. Dopo che Carter finì il rapporto, Roland mise giù la penna e sospirò lievemente. Nonostante sapesse che sarebbe stato impossibile evitare qualcosa del genere, si sentì comunque triste e impotente quando successe davvero. Il pesante divieto sulla vendita privata di cibo era stato ripetutamente pubblicizzato, eppure c'erano comunque persone che correvano questo rischio per ottenere un piccolo profitto. Considerando che era la prima volta che qualcuno commetteva questo reato, Roland sapeva bene che avrebbe dovuto emettere una sentenza forte per dissuadere gli altri.


Inoltre, sentiva il bisogno di finalizzare le leggi e di reclutare degli agenti legali specializzati per condurre gli interrogatori e occuparsi dei casi. Del resto, una volta ultimata la costruzione della città, i reati criminali sarebbero soltanto aumentati, e non avrebbe avuto il tempo di essere il giudice di tutti.


Si decise che il processo si sarebbe tenuto nella sala del castello.


Roland aveva chiesto a Barov di andare al castello, insieme avrebbero ascoltato il processo del traffico alimentare.


Nella sala, i due sospettati erano inginocchiati sul pavimento. I loro volti avevano un pallore spettrale e gli occhi vuoti suggerivano che era la prima volta che si trovavano in una situazione del genere.


Roland si sedette sul trono, si schiarì la voce e disse: "Esponete tutto quello che avete fatto, sarete considerati doppiamente colpevoli se ometterete o mentirete su qualcosa".


"Sì, sì, Sua Altezza". I due sospetti sembravano essersi appena risvegliati da un sogno. Iniziarono a parlare sovrapponendosi tra loro per raccontare la loro versione dell’accaduto. Soprattutto il servo della gleba, che gridò a squarciagola: "Altezza, Signore! So che quello che ho fatto è sbagliato, ma se non avessi venduto il grano... Non sarei stato in grado di sopravvivere! Quei funzionari non l’hanno comprato come aveva stabilito, non ho avuto altra scelta che farlo!"


Alla fine il caso si rivelò molto semplice e le emozioni di Roland si fecero più chiare a metà storia.


Per rassicurare i cittadini, il Comune aveva stabilito che la quota individuale per l'acquisto di cereali fosse leggermente più alta rispetto il consumo effettivo. Pertanto, ogni mese c’era una piccola eccedenza di grano. Parker, che viveva nel sesto distretto residenziale, fiutò quest’opportunità per fare affari. Infatti, decise di macinare il grano in eccesso per creare della farina e aggiungervi alcune erbe che coltivava, e con essi preparò dei gustosi pancake. Il risultato fu proficuo e fortunatamente, all’emporio le restrizioni di vendita si applicavano solo agli alimenti di base, mentre il pollame e le uova potevano essere liberamente venduti nelle bancarelle.


L'attività gli sfruttava alcuni argenti reali ogni mese. Tuttavia, l’eccesso di grano era limitato, perciò aveva dovuto ridurre il suo consumo per aumentare la vendita. Parker aveva quindi messo gli occhi sui servi della gleba che non avevano venduto tutto il loro grano al Comune, e presto si era messo in contatto con Oro per iniziare il contrabbando.


Tuttavia, le ultime parole del servo della gleba resero Roland perplesso. "Perché i funzionari non hanno acquistato il grano secondo le regole? Questo traffico coinvolge anche il Comune?"


Roland guardò Barov. Quest'ultimo girò la testa e disse sottovoce: "Il Ministero dell'Agricoltura si occupa degli acquisti. Il suo Ministro è Sirius Daly, che a mio parere è improbabile che abbia commesso un errore così grave. Può farlo chiamare e interrogarlo".


Roland annuì e le sue guardie convocarono il Ministro dell'Agricoltura al castello.


Sirius Daly si precipitò nella sala, e dopo essersi inginocchiato in modo molto impressionante davanti Roland sembrando un cavaliere, chiese se Sua Altezza avesse qualche decreto per lui. Le sue maniere rispecchiavano ancora i modi dei cavalieri della famiglia Wolf.


Il Principe ripeté le parti del caso che non capiva. "Ti sei mai rifiutato di acquistare il grano di questo servo?"


"Sua Altezza, questo è quello che è successo" rispose Sirius senza esitazione. "In base alle Sue richieste, non abbiamo interrotto gli acquisti dopo il raccolto eccezionale. Tuttavia abbiamo abbassato il prezzo di acquisto se la qualità del grano era scarsa. Nei primi due mesi, c'era poca differenza tra il nostro prezzo di acquisto e il prezzo originale".


Sirius fece una pausa prima di continuare: "Dopo l'arrivo dell'inverno, poiché la maggior parte dei servi della gleba non ha dei magazzini adatti alla conservazione del grano e perché sono trasferiti dalle baracche alle aree abitative temporanee, la qualità del grano si è deteriorata notevolmente. Quando ci siamo occupati degli acquisti, abbiamo trovato spesso cibo umido, scolorito e ammuffito, e quindi il nostro prezzo di acquisto si è ridotto del 20 o del 30%. La maggior parte del cibo di questo specifico servo della gleba era umido, ammuffito e non poteva più essere conservato. Il prezzo che ho offerto era cinque volte inferiore rispetto al raccolto eccezionale".


"Altezza, è la stessa cosa che rifiutarsi di comprarlo!" urlò il servo. "Ho passato un intero anno a lavorare nella fattoria. Il prezzo era persino più basso di quello che avrei ottenuto nella Strada Nera! Non ha detto che il prezzo non sarebbe cambiato?!"


"Ma devi venderlo in tempo, idiota!" sbottò Barov rabbiosamente. "Credi che nessuno sappia perché hai accumulato quel grano? Se ci fosse stata una carestia in città, avresti venduto la tua merce a tre o quattro volte il prezzo normale!"


A quel punto ogni cosa di quel caso divenne chiara. Tuttavia, il risultato sorprese leggermente Roland. Pensava che fosse una semplice questione di contrabbando alimentare, ma invece aveva scoperto che si trattava di una vendita di cibo dal cuore nero. Ovviamente Parker sapeva che questo lotto di grano era di pessima qualità, eppure l’aveva serenamente comprato in più occasioni a metà prezzo. Probabilmente non gli importava se il grano ammuffito fosse effettivamente commestibile.


Non c'era dubbio che il servo avesse commesso un grave crimine e avrebbe dovuto essere punito severamente, tuttavia, Roland non sapeva come punire Parker. Aveva sentito le storie di Pergamena sulla vita dei poveri. Quando non avevano cibo da mangiare, si sfamavano con rami, erba e foglie, per non parlare del pane ammuffito. Questo era il motivo preciso per cui Pergamena aveva ripetutamente enfatizzato quanto fosse una cosa nobile ed enorme lasciare che tutti i cittadini mangiassero grano. Anche Parker era stato povero, e probabilmente non si rendeva conto che era un grave crimine usare ingredienti di bassa qualità per fare i pancake.


Dopo aver discusso a lungo del problema con Barov, Roland emise finalmente la sua sentenza.


Si alzò in piedi, guardò l'intero pubblico e poi disse solennemente: "Io dichiaro ... i due uomini colpevoli! Il servo ha disobbedito al divieto e ha trafficato il grano. Ha violato la legge consapevolmente e quindi è doppiamente colpevole. Lo condanno a dieci anni di lavoro nelle miniere: se le sue prestazioni e il suo comportamento saranno buoni, il numero di anni potrà essere ridotto ".


"Anche il cittadino Parker ha violato il divieto e inoltre ha usato del grano di scarsa qualità per produrre pancake che ha venduto ad altri cittadini. Per questi due crimini, lo condannerò a dieci anni di lavoro, e a pagare una multa equivalente a tre volte i suoi guadagni dalla vendita di pancake. La mia condanna avrà effetto immediato!"


I due condannati rimasero svuotati e caddero a terra come paralizzati. Le guardie in piedi su un lato si avvicinarono a loro e li trascinarono fuori dalla sala.


Il Principe quindi ordinò a Sirius. "Scrivi questo caso in un bollettino e consegnalo a Barov per la revisione e la pubblicazione. Voglio che tutti i cittadini conoscano l'intera sequela di eventi e quindi assicurarmi che tutto questo non accada mai più".


"Sì Sua Altezza!"


Terminato il processo, Roland convocò il Cavaliere Comandante nel suo ufficio. "Hai sentito che è stato di nuovo Vader ad arrestare il colpevole?"


Carter annuì. "Tuttavia, questa volta hanno esagerato. Si sono tolti le divise mentre lo arrestavano e nel farlo sono stati anche denunciati per aver litigato con dei cittadini comuni.”


"Non farlo, anzi, dovresti lodarlo" disse Roland, strofinandosi il mento. "Non ci si aspetta forse che un poliziotto in borghese si adatti alla situazione e capisca come catturare un criminale? Vader era in precedenza un membro della pattuglia cittadina, e capisce bene anche le forze della Strada Nera. Semplicemente, è un talento naturale per lavori di ispezione”.


“Quando sarà il momento giusto, lo recluterò nell'ufficio di sicurezza” pensò Roland tranquillamente: “A Usignolo manca del personale, dopotutto”.


 


Thea










 Erialis Ciao a tutti, dopo tanta attesa abbiamo pubblicato sul nostro patreon il prologo e il primo capitolo del manga di "Release that witch". Data la cadenza mensile in Cina e i pochi numeri (sono ancora al numero 20) il manga non approderà almeno per ora sul sito di Novelleggere. Per quanto riguarda l'eventuale pubblicazione pubblica del manga sul patreon stiamo organizzandoci su come fare quindi abbiate pazienza.
                                


                                



