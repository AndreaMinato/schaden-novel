---
weight: 4410
title: Capitolo 441- Nubi di tempesta
pubDate: 2025-08-07T11:37:50.987Z
tags:
    - rtw
---










Si trovavano in una stanza segreta della Torre di Babele nella Cattedrale di Hermes.


Tayfun fissò la strega davanti a lui e non riuscì fare a meno di sospirare.


"Sua Santità Mayne è davvero così impegnato?"


"Certo che lo è". La strega si accarezzò i riccioli dorati. "Altrimenti, non mi avrebbe mandata qui ad incontrarla, lasci che mi presenti, mi chiamo Isabella e sono una strega pura del Sommo Pontefice".


"Sua Eccellenza Tayfun, questa..." Gli altri due vescovi da poco nominati, Soli Daal dell'Armata del Giudizio ed El del Tribunale si fissarono reciprocamente. Sebbene fossero a conoscenza delle streghe segrete della Chiesa, non pensavano che gli fosse permesso partecipare a riunioni così importanti.


"È una diretta subordinata del Papa con lo stesso grado di un vescovo, la differenza è che lei non ha una posizione ufficiale nella Chiesa" spiegò Tayfun con un sospiro. "Anche i vescovi possono avere le loro streghe pure. Quando i mesi dei demoni saranno finiti, voi due potrete scegliere alcune streghe da allevare".


"Io... capisco" Soli spalancò gli occhi. "Quindi ... quindi che tipo di poteri hanno?"


"Questo è altamente confidenziale, e solo il Sommo Pontefice lo sa".


"Perché dovremmo allevare le streghe?" El sembrava piuttosto infastidito. "Se i credenti lo scoprissero, la reputazione della Chiesa ne uscirebbe terribilmente danneggiata!"


"Certo, possono rendersi utili a occuparsi degli affari loschi". Isabella sollevò le sopracciglia. "Inoltre, possono dormire con voi, lasciarvi sfogare la vostra rabbia, o fare molte altre cose... dovreste sapere che le streghe sono molto diverse dalle donne normali".


"Assurdo!"


"Ehm, può bastare " Tayfun tossì. "Sua Eccellenza El, ho già detto che le streghe pure del Papa hanno lo stesso grado dei vescovi e dovrebbero essere viste come sue rappresentanti. Dunque, dovrebbe mostrarle loro un po’ di rispetto, e Lady Isabella, per favore, eviti di fare queste battute. Questi due non sono vecchi e vicini alla morte come me, e potrebbero arrabbiarsi molto per quello che ha appena detto".


"Come desidera, Eccellenza" disse Isabella con un sorriso.


"Hmph" El emise un suono nasale e ignorò la strega.


"Allora mettiamoci al lavoro" disse Tayfun, accarezzandosi la barba. "Avete qualcosa da segnalare?"


"Non capisco perché Sua Santità Mayne stia improvvisamente chiedendo a tutti i gruppi religiosi locali di inviare alla Città Santa le streghe che hanno catturato. Nonostante sia necessario alla creazione dell'Esercito della punizione divina, è comunque un alto prezzo da pagare" disse El prendendo l'iniziativa, il suo tono sembrava aspro, probabilmente a causa della rabbia che provava nei confronti delle streghe pure. "Da quando l'ordine è stato approvato, abbiamo catturato tre streghe. Mentre venivano mandate via, una è uscita dalla sua gabbia e ha ucciso i soldati di guardia, non l’abbiamo ancora trovata".


"Non è stata fermata dal guinzaglio in metallo?" chiese Soli.


"Non tutte le chiese sono dotate della versione più avanzata del ciondolo della Punizione divina" disse seccamente El. "Abbiamo perso 16 credenti per questa strega, compresi quattro che avrebbero dovuto diventare Guerrieri del Giudizio. Se dovesse ripetersi una cosa simile, la gente potrebbe avere troppa paura di catturare le streghe".


"Ma sappiamo tutti che le streghe da combattimento sono in minoranza e la maggior parte delle Cadute non sono in grado di contrattaccare, quindi questo tipo di situazione è molto rara" disse Isabella con noncuranza. "Inoltre, ogni volta che si porta una strega selvaggia, la Chiesa ottiene due nuovi Guerrieri della punizione divina, e non dovrei doverle spiegare che cosa è più importante".


"Sono d'accordo con Lady Isabella" disse Soli annuendo con la testa. "Concentrandosi sulla difesa di Hermes che continua a crescere ogni giorno, abbiamo disperatamente bisogno di altri Guerrieri della punizione divina per combattere le bestie demoniache. Un Guerriero della punizione divina ha l'abilità di combattimento di tre o quattro Guerrieri del Giudizio e di diversi guerrieri ancora in addestramento".


"Poiché il Sommo Pontefice ha preso la sua decisione, dovremmo semplicemente portarla a termine al meglio delle nostre capacità". Tayfun si rivolse a Soli Daal e chiese: "Qual è la situazione nella nostra linea di difesa?"


"Molto difficile: gli ibridi demoniaci normali sono facili da affrontare, ma ogni volta che appare una Spaventosa Bestia Infernale, un Guerriero della punizione divina viene ferito o ucciso". Soli scosse la testa. "Seppellire la polvere di neve e farla esplodere è una buona idea, ma non possiamo essere certi che camminino ogni volta su di essa".


"Sua Santità ha considerato anche questo problema" disse Isabella onesta "e ha in programma di usare la 'Bestia d'assedio' prima del tempo".


"E cosa sarebbe?"


"Un'arma d'assedio controllata dalle Purificate, ha un raggio d’azione, accuratezza e potenza che superano di gran lunga quelli della manganella. È anche la chiave di volta per conquistare il Regno di Wolfheart" spiegò la strega pura. "La ‘Bestia d'assedio’ è stata originariamente usata per combattere demoni e bestie demoniache giganti. Quindi dal momento che le Spaventose Bestie Infernali sono apparse in anticipo, dovremmo iniziare a usarlo".


"Perché non l’abbiamo usato sin dall'inizio?" chiese Soli confuso.


"A causa dei possibili danni" Isabella scrollò le spalle. "Non possiamo costruirne di nuovi e possiamo solo riparare le sue parti".


"Quindi da dove viene?" chiese El aggrottando le sopracciglia.


"Questo è un segreto, quindi non hai il permesso di saperlo".


"Tu..."


Mentre la stanza segreta taceva, Tayfun ruppe il silenzio battendo le mani e dicendo: "D'accordo, dato che tutti voi avete portato delle brutte notizie, condividerò una buona notizia. Fatta eccezione per poche città nel Regno di Wolfheart che stanno ancora resistendo, tutti gli altri nobili ci hanno giurato fedeltà, proprio come hanno fatto i deboli nel Regno dell’Eterno Inverno. Ci saranno più credenti che si uniranno alla Chiesa, ed entro la prossima estate, le risorse della Città Santa e l’armata del giudizio raddoppieranno. Inoltre, nel Regno dell’Alba si è verificata una rivolta a causa dell’ostilità contro i credenti, e il nostro popolo li sta segretamente aiutando a combattere i nobili, questa battaglia potrebbe durare fino alla fine dei Mesi dei Demoni ".


"Finalmente, delle buone notizie" El sospirò. "Pensavo che la Chiesa fosse spacciata".


"Di che stupidaggini parla?" Soli lo fulminò con lo sguardo. "Le cose non stanno procedendo esattamente come abbiamo pianificato?"


"Ottimo lavoro" Isabella annuì con approvazione e guardò i tre vescovi. "Visto che avete finito di parlare, vi comunicherò il nuovo ordine del Sommo Pontefice".


I tre arcivescovi guardarono immediatamente la strega pura.


"Sua Santità ordina una modifica negli attacchi del prossimo anno, dobbiamo puntare prima al regno di Graycastle e poi al regno dell’Alba".


"Che cosa?" Soli Daal era sbalordito. "Ma tutte le nostre strategie sono state fatte per il Regno dell’Alba, comprese le nostre risorse e rinforzi. Se cambiamo il nostro piano ora, dovremo ritardare anche la data dell'attacco".


"Questo piano non risale a quando il papa O'Brien era al potere? Perché lo stiamo cambiando ora?" chiese El con curiosità. "Entrambi i regni cadranno alla fine, quindi perché importa l'ordine in cui vengono attaccati?"


Tayfun rimase in silenzio. Quando Sua Santità Mayne gli aveva ordinato di inviare le streghe pure nel Regno di Graycastle per fare un piano contro la Regione Occidentale, aveva già previsto questo cambiamento. "Sua Santità non era interessato a Città del Re, ma alla zona di confine del Regno di Graycastle".


Dopo che i due uomini smisero di litigare, Tayfun disse tranquillamente: "Non ho nulla contro l'ordine in sé, ma c'è molto in gioco, e voglio vedere Sua Santità Mayne prima di portarlo a termine. Puoi passare questo messaggio per me? "


"Non c'è bisogno di farsi questo genere di problemi" Isabella sorrise. "Si da il caso che anche Sua Santità voglia vederla".


Thea 
                                


                                



