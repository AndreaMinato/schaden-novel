---
weight: 445
title: Capitolo 445- Attacchi
pubDate: 2025-08-07T11:37:50.988Z
tags:
    - rtw
---










Cacusim giunse al molo mentre i primi raggi del sole iniziavano a filtrare tra le nuvole.


Diversamente dal solito, il molo brulicava di soldati silenziosi. Stavano dritti, con le loro sacche e con le pistole a canna lunga sulla schiena, sembravano gli alberi di una fitta foresta durante una tempesta. Sebbene il molo fosse affollato, tutti si muovevano in modo organizzato. Nel guardare i soldati salire a uno a uno sul piroscafo, Cacusim provava un forte ed indescrivibile senso di potenza e forza.


Deglutì con difficolta al pensiero che questi erano i soldati addestrati da Sua Altezza.


È incredibile! L’anziano uomo aveva viaggiato dalla Regione del Vento Marino al Porto di Acque Chiare da giovane. Questa distanza corrispondeva a più della metà del Regno di Graycastle, inoltre aveva anche condotto la flotta commerciale verso i Fiordi e le isole vicine. Quindi aveva personalmente assistito all’atteggiamento arrogante dei cavalieri corazzati, nonché al comportamento feroce dei barbari che uccidevano le bestie a mani nude. Per lui questi soldati erano degli innegabili combattenti dalla forza estrema. Sebbene non si aspettasse che avrebbe potuto provare tutto ciò ancora una volta, mentre stava in piedi con le altre persone, riuscì a sentirlo ed era più forte che mai.


Senza dubbio queste sono solo delle persone comuni… pensò. Erano passati circa quattro mesi da quando Cacusim era arrivato a Città di Confine e ogni giorno era riuscito a capire un po’ di più la città. Sapeva che il Primo Esercito era formato principalmente dalle persone locali e che la maggior parte di loro erano minatori, cacciatori, muratori o lavoravano alle fornaci prima di arruolarsi. A causa di ciò non avevano mai ricevuto un vero e proprio addestramento al combattimento.


Tuttavia, in pochi mesi, queste persone erano diventate coraggiose e disciplinate come un qualsiasi altro Cavaliere. Che magia ha fatto su di loro Sua Altezza?


“Stai andando veramente?” sentì Vader sussurrargli da dietro. Poteva dire dalla sua voce bassa che anche lui era rimasto ammutolito dalla presenza dell’esercito.


“Perché avrei fatto domanda per la posizione di Capitano se non avessi avuto intenzione di partire?” rispose Cacusim mentre faceva un respiro profondo.


“Ma stanno andando a combattere” continuò Vader.


“Tutti loro stanno offrendo i loro servizi a Sua Altezza.” Lo corresse l’anziano. Senza voltarsi, aggiunse, “E anche io.”


Dopo il momentaneo silenzio che seguì, Vader implorò “Resta vivo.”


Cacusim fece un cenno in risposta.


…


Cacusim salì a bordo del sesto piroscafo a vapore proprio mentre iniziava a nevicare. Secondo la tradizione, un Capitano poteva dare un nome alla propria nave e, sebbene questa barca appartenesse a Sua Altezza, gli fu lo stesso permesso di deciderne il nome.


Eppure non si era ancora deciso.


Questa era la seconda volta che ricopriva il ruolo di Capitano da dopo il suo ritiro dieci anni fa. Quindi desiderava scegliere un nome che fosse poi dedicato al ricordo.


“Capitano, siete qui!” Non appena Cacusim entrò nella cabina del timone, il Primo Ufficiale venne a salutarlo. “Al momento stiamo preriscaldando la caldaia e prometto che presto sarà pronta per partire.”


Il giovane si chiamava Pike e veniva dalla Regione Meridionale. Aveva alcuni anni di esperienza di pesca sul mare. Se avesse fatto parte di un’altra flotta, non sarebbe passato nemmeno come marinaio, ma su questa barca erano tutti principianti.


“Ci sono tutti?”


“Sono tutti a bordo. Lei è stato l’ultimo,” rispose Pike con un occhiolino.


“Se non sai come portare rispetto al tuo Capitano, sarò felice di insegnartelo con un giorno intero di pulizie sul ponte.”


“Si, Capitano.” Gridò il giovane mettendosi immediatamente dritto. “Certamente!”


“Così va meglio,” commentò Cacusim. Accarezzandosi la barba, diede ordini a Pike. “Dì alla camera della caldaia di accendere il fuoco ma di non chiudere la maledetta valvola del vapore, non voglio scontrarmi con la barca che ci sta davanti!”


“Capito.” senza finire la frase, Pike era tornato di nuovo alla sua maniera giocosa di prima. Fece rapidamente l’occhiolino al vecchio uomo e si precipitò fuori dalla cabina.


“Quel mascalzone,” borbottò Cacusim scuotendo la testa e sorridendo. Si sentiva più a suo agio dopo avergli parlato, come se fosse tornato ai vecchi tempi in cui vagava in mare. Il vecchio uomo tornò al timone e accarezzò delicatamente il manico di legno. Lentamente iniziava a ricordare le procedure operative per il piroscafo a pale.


La barca di pietra ideata da Sua Altezza era molto diversa dalla barca a vela. Non aveva un albero maestro o una cabina sottocoperta, ma aveva due camere. La prima si trovava al timone e veniva chiamata timoniera. La camera aveva due grandi finestre grazie alle quali il Capitano poteva chiaramente vedere la rotta e navigare. La seconda camera si trovava nel mezzo e conteneva la caldaia che alimentava la barca.


Dietro la timoniera, c’era un ponte scoperto e questo spazio era spesso occupato dai minatori durante l’allenamento. Durante questo periodo di addestramento di solito viaggiavano a ovest lungo il Fiume Acqua Rossa per fare scendere i minatori ai margini della Foresta delle Ombre dove potevano trovare il carbone. Il carbone durava di più della legna ed era il carburante preferito alla Regione del Vento Marino. Ora, c’era un capanno improvvisato costruito con dei panni, allestito apparentemente per i soldati imbarcati.


Sebbene Cacusim non avesse familiarità con l’imbarcazione di pietra, presto si rese conto che non era difficile da usare e che per molti versi era persino più semplice della barca a vela. Prima di tutto, questa barca non aveva bisogno del vento e delle vele per tenere una certa direzione e potenza. Praticamente vi era bisogno di molta meno fatica per andare avanti. Inoltre non sarebbe stato difficile insegnare a un abitante comune come gestire una stufa, mentre ci sarebbero voluti almeno sei mesi per fargli capire come padroneggiare una vela. Quest’imbarcazione di pietra poteva andare da sola finché il motore fosse stato acceso e la valvola chiusa.


Proprio in quel momento la tranquillità del primo mattino di Città di Confine venne interrotta dal sordo fischio del vapore proveniente dalla parte anteriore della linea.


La prima barca stava salpando.


“Capitano, l’acqua nella caldaia è pronta!” Riferì Pike correndo di corsa alla timoniera.


“Suona la campana per dire a Bigpad e Grizzly che è ora di chiudere la valvola e accelerare. È tempo di muoversi.” diede solennemente istruzione Cacusim.


"Sì, Signore. Avanzate!" Pike tirò la lunga corda di ferro attaccata al muro, che avrebbe suonato il campanello della caldaia e avrebbe trasmesso il comando del capitano.


In risposta la barca tremò violentemente e le ruote di legno su entrambi i lati iniziarono a muoversi lentamente.


Cacusim si tenne stretto al timone a guardò davanti a sé. Quando Vader gli aveva chiesto del perché volesse combattere, in realtà non gli aveva risposto dicendogli la verità. Il voler servire Sua Altezza era solo una piccola parte del motivo che lo spingeva a farlo.


La verità era semplicemente che amava essere il “Capitano”.


Non importava che fosse una barca a vela o un piroscafo a pale, Cacusim amava troppo la sensazione della ruota tra le sue mani mentre navigava attraverso le onde.


Questa era la vita che voleva veramente vivere.


“Vele spiegate… No, continuate a spalare carbone!” il vecchio si voltò a guardare a tribordo mentre urlava. “Tenete duro ragazzi! Stiamo salpando!”


…


“Se mi porti a Città di Confine, gli Eltekes ti pagheranno bene. Che ne pensi di cinque… anzi no, dieci Ori Reali?” chiese il maggiordomo mentre bloccava la porta della cabina del marinaio preoccupato. Aveva messo il piede sinistro nella fessura della porta per impedirgli di chiudere la porta in faccia chiudendolo così fuori.


“V… Vostra Eccellenza, sono felice di essere al vostro servizio, ma semplicemente non posso.” balbettò il marinaio, “G…guardate, non c’è nemmeno un capannone a bordo della mia nave per proteggervi dalla neve. Non sarebbe un problema trasportarvi attraverso il fiume, ma fino a Città di Confine… ci vorrebbero diversi giorni! Tenendo conto del tempo gelido, dove dormireste?” Implorò il marinaio. “Una sola notte sulla barca ci farebbe congelare come ghiaccioli!”


“Ci sono altri barcaioli nelle vicinanze che potrebbero portarmi a Città di Confine?” insisté l’amministratore.


“Nessuno.” disse il marinaio mentre scuoteva la mano. “Abbiamo solo barche piccole. D…dovreste andare a Fortezza per trovare una barca su cui passare la notte.”


Se potessi entrare nella Fortezza Longsong, perché sarei venuto fin qui a cercare un barcaiolo che pescava e viaggiava per vivere? Pensò tra sé il maggiordomo mentre il barcaiolo chiudeva la porta.


Il maggiordomo diede un calcio alla neve. Da quando le quattro Famiglie avevano iniziato ad attaccare la Fortezza, tutte le entrate alla città erano state chiuse. Ci aveva messo tanto tempo per fare questa deviazione per poi scoprire che i suoi sforzi erano stati del tutto vani.


Presto avrebbe fatto buio. Come avrei mai potuto portare a termine l’ordine datomi dal mio Signore?


Improvvisamente l’amministratore fissò cupamente il Fiume Acqua Rossa ma rimase sconvolto.


Santi Numi, che cos’è?


Si sfregò gli occhi incredulo, assicurandosi che quel che stava guardando non fosse un’illusione. Un’enorme flotta stava scendendo lungo il fiume e le barche erano diverse da tutte quelle che aveva visto finora. Attraverso la densa nebbia di neve, le navi ruggivano e fischiavano verso di lui a tutta velocità. Non vi era alcuna vela sulle grigie barche, eppure stavano procedendo lo stesso contro il vento, i loro scafi tagliavano l’acqua e si scagliavano contro le onde.


Riusciva a vedere una bandiera che sventolava sulla prima barca, su di essa vi era ricamato l’emblema di una torre e una pistola. Il maggiordomo trattenne il respiro realizzando quel che stava vedendo, “Questa è la flotta del Principe Roland Wimbledon!”






Aki 


 


 Erialis Come sapete abbiamo cambiato sito di riferimento da cui tradurre la novel e ci sono diverse incongruenze sopratutto su titoli e nomi una di questa è Vader che nel nuovo sito a volte appare come Wade. Stiamo cercando di mantenerci fedeli alla traduzione precedente ma se ci scappa un errore non ce ne vogliate troppo. Un altro esempio è Cacusim che a volte appare come Kukasim. 
                                


                                



