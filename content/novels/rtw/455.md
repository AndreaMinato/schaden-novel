---
weight: 4550
title: Capitolo 455- Il secondo passo per la costruzione della città
pubDate: 2025-08-07T11:37:50.989Z
tags:
    - rtw
---






Roland diede una festa per i nobili per alleviare le loro menti.


Al centro della sala c'era un lungo tavolo coperto da una tovaglia bianca, con una grande varietà di prelibatezze, vini deliziosi e fiori disposti in modo meraviglioso. I nobili erano seduti su entrambi i lati del tavolo uno di fronte all'altro.


Dopo aver bevuto qualche bicchiere di vino rosso, tutti sembravano sentirsi più a proprio agio e meno stressati. Dato che gli Honeysuckle e gli Elk erano entrambi sostenitori di Roland e che tutti i grandi nobili erano stati schiacciati, questi nobili minori difficilmente avrebbero trovato un motivo di discordia. Al contrario, durante la conversazione rivelarono volontariamente le loro intenzioni di stare dalla parte di Roland. In tali circostanze, Roland sapeva che era il momento giusto per parlare delle sue nuove politiche.


Dopo che tutti si furono saziati, distribuì a ciascun nobile il libretto che era stato preparato in anticipo.


Era il "libro grafico di marketing" che aveva progettato e disegnato con cura.


"Sua Altezza… cos'è questo?" Come si aspettava, i nobili presto chiesero sorpresi: "Perché i disegni di questo libro sono così realistici?"


"Sì, sembrano così reali!”


"Non sembra un quadro ... Nessuna pittura può possedere colori così delicati."


Erano, senza dubbio, nobili della grande città, che sapevano apprezzare appieno le opere d'arte. Roland batté le mani e rispose sorridendo: "Sono state davvero illustrate da un pittore, l'unica differenza è che lei è una strega, e le pitture che ha usato sono in realtà il suo onnipresente potere magico”.


Tutti i nobili furono sorpresi da queste parole, non sapevano se dovessero o meno mettere giù l'opuscolo.


"La chiesa locale ha perso potere. Di cosa vi preoccupate?” disse il Principe, alzando le sopracciglia, "Le streghe non sono diverse da noi. L'ho confermato io stesso molte volte".


"Uhm...." Petrov quasi soffocò. "Sua Altezza ha ragione."


"Certo che Sua Altezza ha ragione. Haha....." intervennero gli altri nobili, riuscendo a tirare fuori una risata.


“Mmh… sembra che abbia appena detto qualcosa che implica un significato non voluto". Roland lanciò uno sguardo di indifferenza e cambiò argomento mentre pensava. Da quando era diventato Principe più di un anno prima, aveva notato che la sua capacità di rimanere imperturbabile in mezzo ai cambiamenti aveva fatto passi da gigante, o meglio, era diventato sempre più audace. "Il punto è la storia che c'è dietro. I disegni sono solo per renderla più leggibile e interessante".


Mentre i nobili erano ancora immersi nella storia, Aurelia, la ragazza degli Elk, guardò in su all'improvviso e chiese: "Questa è la storia familiare di un nobile?


"Aurelia!" Rene le ricordò di abbassare la voce, “Dovresti chiamare il Principe Sua Altezza!"


"Corretto. Era un nobile dei Territori Occidentali." Roland fece un cenno a Rene per indicare che andava bene così, “Forse alcuni di voi lo ricordano ancora."


"Sua Altezza... Io lo conosco," rispose un cavaliere. “Si chiama Titus Pine. Eravamo vicini di casa, il suo terreno era accanto al mio."


“Anche io l’ho incontrato una volta," qualcun altro iniziò a ricordare. “Al tempo era solo un Barone. Suo padre era un feudatario di Joe Kohl. Ma da quando Lord Joe ha lasciato i Territori Occidentali, il suo territorio si è rimpicciolito."


“Il Visconte Titus al momento viva a Città di Confine." disse Roland, sorridendo. "Il libro illustrato registra come ci siamo incontrati... e quello che è successo dopo. Come potete vedere, è un nobile che vive in una società regolata dal nuovo sistema. Ora è impegnato a cacciare con l’acciarino. Mi aspetto che subito dopo i Mesi dei Demoni, porti sua figlia e le guardie alla Foresta delle Ombre per divertirsi a cacciare lì. Per quanto ne so, da quando ha venduto il suo territorio ad est della Fortezza e si è stabilito a Città di Confine, non solo è stato promosso ad un rango più alto, ma anche le sue proprietà sono aumentate più volte".


La paura nasce dall'ignoto. Lo stesso vale per le modifiche al sistema. I nobili, ignorando gli effetti di tutti questi cambiamenti, inorridivano di fronte a qualsiasi cosa estranea o sconosciuta. Per ridurre la loro paura e resistenza, Roland scelse Titus Pine come esempio vivente e chiese a Soraya di abbozzare la sua vita in una storia disegnata. Rispetto a quelle noiose biografie, così si presentavano i dettagli della storia in modo più vivido.


"Forse sapete che sto progettando di costruire una città nei Territori Occidentali. In realtà, ci penso da molto tempo. A quel punto, Città di Confine, Fortezza Longsong e lo stretto territorio di mezzo si consolideranno tutti in una cosa sola", continuò Roland, "qualcuno potrebbe chiedersi come si possano collegare le due città, così distanti tra loro. Devo dire che l'unificazione sarà limitata all'amministrazione. In altre parole, la nuova città sarà governata dalle stesse leggi e politiche. Questo è anche il motivo per cui mi riprendo i poteri feudali e legislativi dei nobili".


"Sua Altezza, i nostri territori..." chiese qualcuno.


“Resteranno vostri,” lo interruppe. “Come ho detto, non perderete niente a parte due tipi di potere. La natura stessa del feudalesimo è quella di garantire terre ad altre persone che quindi diventeranno tuoi subordinati, così da espandere la tua influenza e guidare i nobili minori contro i tuoi nemici e combattere per il tuo profitto. Tuttavia, un esercito addestrato professionalmente sarà responsabile della difesa della città con il nuovo sistema. Finché si seguono le regole, si guadagna molto più del solito. Dopotutto, si beneficia di più tagliando una torta più grande che condividendone una piccola".


Mentre i nobili erano in silenzio, Roland sorseggiava il tè, poi continuò nella sua persuasione. "Non siete mai stati a Città di Confine, quindi è perfettamente normale che non sappiate quanto si può effettivamente guadagnare. Infatti, le entrate della città per la seconda metà dell'anno hanno raggiunto i 30.000 reali d'oro. Avrebbero potuto essere 10.000 in più se i Mesi dei Demoni non fossero arrivati così presto".


I nobili si stupirono. "30... 30,000?"


Roland aveva appreso la situazione finanziaria annuale della Fortezza da Petrov molto tempo fa. Il reddito annuo del Municipio non superava i 30.000 ori, e questi piccoli nobili ovviamente guadagnavano molto meno. 100 ori reali sarebbero stati una fortuna per loro.


"Poiché in futuro sarete amministratori di ogni tipo di mestiere, sarete sicuramente ben pagati". Roland continuò: "Tornando alla questione del consolidamento, oltre all'unificazione dell'amministrazione, le due città saranno anche geograficamente più vicine. Per esempio, ci vuole un giorno per andare da Città di Confine a Fortezza Longsongong. Una volta completata la costruzione della via principale del regno ci vorrà meno di un giorno per percorrere la distanza a piedi, e mezza giornata a cavallo o in bicicletta, per non parlare di altri mezzi di trasporto più veloci".


“Cos’è la bicicletta?" chiese Aurelia curiosa.


"Un apparecchio di guida manuale che gira velocemente su una superficie piana." Il Principe pensava: "Scommetto che tra cinque anni.... no, tra tre anni potremo lavorare a Città di Confine dopo aver fatto colazione alla Fortezza". Poiché la via principale del regni andava dritta dalla Fortezza a Città di Confine, avrebbe ridotto la distanza a soli 60 chilometri, permettendo di viaggiare in mezz'ora in tram o in auto.


Tuttavia, la maggior parte dei nobili non si preoccupava molto dei trasporti. Il cavaliere che sosteneva di essere il vicino di casa di Titus Pine chiese con cautela: "Sua Altezza, con quello che ha appena detto, intendeva dire che vuole che gestiamo la Fortezza?


"Sì e no." Roland scrollò le spalle. "Come ho detto, il consolidamento delle due città sarà limitato solo all'amministrazione. La Fortezza diventerà un quartiere della città, amministrato direttamente dal Municipio. Ma considerando che per il pendolarismo un giorno di lavoro suona ancora poco realistico, per il momento, istituirò un Municipio secondario nel distretto di Longsongong. Funzionerà allo stesso modo di Città di Confine, con più dipartimenti secondari sotto di essa. Lavorerete in quei dipartimenti secondari che si occupano di questioni locali".


“Dipartimenti secondari?" fecero eco i nobili, sconcertati.


“Non è facile gestire una città. Anche se verrete pagati bene, non sarà così facile fare la vostra parte," disse Roland senza mezzi termini. “Pertanto ho bisogno che veniate a Città di Confine con me una volta che avremo ristabilito l’ordine qui. Voglio che vediate coi vostri occhi com’è un Municipio ben funzionante. Riguardo alla gestione di una città, avete molto da imparare.”






Merges




















                                


                                



