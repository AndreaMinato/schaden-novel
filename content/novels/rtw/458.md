---
weight: 4580
title: Capitolo 458- il Canto della Risonanza
pubDate: 2025-08-07T11:37:50.989Z
tags:
    - rtw
---










Roland non poteva credere alle sue orecchie.


“Hai detto di aver visto un vasto deserto nel canto di Eco e di aver portato indietro un granello di sabbia?” domandò Roland. La sua mente stava correndo all’impazzata.


Che si trattasse semplicemente di un’illusione uditiva? Poi, come poteva dare spiegazioni sul quel granello di polvere?


“Non l’ho riportato indietro, Vostra Altezza” Ascia d’Acciaio mise con solennità il granello di sabbia sul tavolo, “In quel momento, mi ha bloccato sul posto e non ho pensato di controllare se fosse reale o meno. Questo granello di sabbia è proprio comparso all’improvviso sulla mia mano. Forse è stato trasportato dal vento?”


Stava diventando sempre meno plausibile. Roland pensò per un momento e chiese: “Ha cantato solamente quella canzone?”


“Anche qualche altro canto. Ma non riuscivo a capire.” Assorto nei suoi ricordi, Ascia d’Acciaio continuò: “Ѐ stato come un miracolo… Ritornando nella Regione più Meridionale, se la Signorina Luna d’Argento avesse affermato di essere l’Emissario dei Tre Dei, le avrei decisamente creduto. Vostra Altezza, questo perché si è evoluta?”


Quest’uomo delle Sabbie Ferrose appartenente al Clan Mojin aveva seguito Roland per più di un anno e adesso comprendeva molto meglio le streghe.


“Credo di sì, ma è la prima volta che vedo una situazione simile.” Rispose Roland. Dopo averci pensato, decise di far convocare Eco e chiederle di persona.


Quando Ascia d’Acciaio se ne fu andato, Roland prese il granello di sabbia e lo osservò con attenzione. “Ѐ stato creato dal potere magico?”


“Non ne sono sicura,” la voce di Usignolo arrivò dalle sue spalle, “In esso non c’è alcuna traccia di magia.”


Questo non significa necessariamente che non fosse fatto di potere magico. Era una cosa reale nel mondo reale, come le immagini di Soraya. Una volta creato, avrebbe potuto continuare ad esistere senza la magia e non essere influenzato dalla Pietra Divina della Vendetta.


Poco dopo, Eco entrò nello studio. Usignolo uscì immediatamente fuori dalla sua nebbia per stare al fianco di Roland. Con un sorriso sul suo volto, disse: “Congratulazioni.”


Eco rimase sorpresa, “A me?”


Usignolo annuì, “Il potere magico che è in te si è compattato. Non lo senti?”


“D-Davvero?” Eco scosse il capo con stupore, “Vuoi dire che la mia abilità si è evoluta?”


Constatando che le cose si erano evolute proprio nel modo in cui si aspettava, Roland chiese ad Usignolo: “A che cosa assomiglia?”


“Ѐ come una gemma blu trasparente, limpida come l’acqua,” rispose Usignolo, “Ha potere magico quasi quanto Maggie.”


L’evoluzione di Eco sembrava non essere collegata all’illuminazione. Aveva condensato il suo potere magico ancor prima di accorgersene. Quando Roland le raccontò ciò che aveva sperimentato Ascia d’Acciaio, rimase stupefatta.


“Si è effettivamente sentito come se fosse tornato nella Regione più Meridionale, nel mare di sabbia?”


“La frase: ‘Sentito come’ potrebbe essere inesatta. Ѐ tornato con un granello di sabbia proveniente dal deserto,” disse Roland con un sorriso. “La sabbia si può trovare ovunque, ma non credo che si sia spinto a tal punto da scavare nella neve o nel fango solo per ingannarmi.” Si interruppe per un po’ e chiese: “Tu che cosa hai visto in quel momento?”


“Niente di niente.” Eco rispose con un po’ di imbarazzo, “Avevo gli occhi chiusi e non stavo prestando attenzione a ciò che mi circondava.”


“Allora che ne dici di mostrarcelo?” suggerì Roland, portando la sua mano sulla guancia, con interesse. “Canta la canzone che hai inventato, quella sulla tua città natale.”


“Qui?”


“Sì,” rispose lui, “La cena non sarà pronta prima di mezzora. Non disturberà nessuno.”


“Anche io voglio ascoltare una canzone coinvolgente” la incoraggiò Usignolo.


“Ah… ok.”


Eco prese un profondo respiro e una sonata mista, proveniente da tempi lontani, risuonò nell’ufficio. Era una dolce voce femminile, piuttosto contenuta all’inizio. Forse perché non aveva mai cantato al chiuso. Quando la melodia aumentò lentamente, lei si fece totalmente prendere dalla musica.


Mentre cantava, Roland poté sentir soffiare dei venti caldi attraverso delle verdi foreste; sentì addirittura un aumento di temperatura. Fiutò la sabbia incandescente sotto un sole cocente. Quando il canto si dissolse, si perse nelle sue sfumature. Indubbiamente, si trattava di un meraviglioso, esotico pezzo lirico in cui un ragazzo stonato come lui non sarebbe mai riuscito a trovare qualcosa di sbagliato. Tuttavia, non vide né un deserto né un’oasi con piccoli torrenti. Era rimasto seduto sul suo studio per tutto il tempo.


Lanciò un’occhiata ad Usignolo che scosse la testa. Era evidente che nemmeno lei avesse visto qualche scena miracolosa.


Forse perché questa volta la sua abilità non aveva avuto effetto?


Roland meditò, per poi chiedere ad Eco: “Hai scritto questa canzone?”


“Sì” annuì lei.


“Adesso, canta qualche canzone che ti ho insegnato io,” ci pensò un momento e poi decise: “Lascia che tutti vengano ad ascoltare.”


Lo studiò si riempì subito di streghe. Vennero persino le tre provenienti dall’Isola Dormiente. Stavano ancora tenendo in mano le loro carte. Eco era chiaramente un po’ nervosa, ma con l’incoraggiamento di Usignolo si calmò. Cantò tutte le canzoni, inclusa quella dei Guerriglieri.


Ricevette dei calorosi applausi da tutte le streghe, nessuna esclusa.


Dopo averle sentite descrivere le loro emozioni, Roland riuscì a comprendere a fatica la nuova abilità di Eco.


Gli ascoltatori potevano essere influenzati dal suo canto a seconda delle loro rispettive esperienze. L’influenza era maggiore se le persone avevano vissuto le esperienze descritte nella canzone. Arrivò a quella conclusione basandosi sulle canzoni che le aveva insegnato più di recente. La canzone dei Guerriglieri era quella più popolare, perché le streghe avevano visto il Primo Esercito marciare a ritmo di musica. Inoltre, potevano capirla meglio. Questo poteva spiegare anche perché la sua canzone sulla Regione più Meridionale avesse colpito così profondamente Ascia d’Acciaio.


Sfortunatamente, Roland non poteva dirlo basandosi su un test su quanto il suo canto potesse influenzare il pubblico. Si stava chiedendo se le situazioni narrate nella sua canzone potessero trasformarsi in realtà una volta che l’ascoltatore vi si fosse immerso.


La nuova abilità di Eco lo aveva riempito di aspettative. La capacità di sollevare lo spirito di qualcuno non dovrebbe mai essere sottovalutata. Avrebbe potuto incoraggiare i soldati, tranquillizzare le masse, e cantare le musiche di sottofondo per i drammi…


...


Il pomeriggio seguente, Roland incontrò Vader da Città di Confine nel suo studio.


“Vostra… Vostra Altezza… Io… Io sono qui…” disse lui battendo i denti. Evidentemente, non si era ancora ripreso dal volo ad alta velocità.


Adesso, il modo più veloce per raggiungere la Fortezza partendo da Città di Confine era il servizio espresso di Maggie. Tuttavia, anche avvolti in una coperta spessa, volare ad una velocità di 60 chilometri orari sotto gli artigli di una grande bestia non era un viaggio confortevole.


“Ben fatto.” Roland diede una pacca sulla spalla del grasso piccione.


“Gru!”, disse lei alzando orgogliosamente la testa.


“Voglio che tu stia qui ad aiutare la Famiglia Elk con l’addestramento,” disse lui osservando Vader. “La situazione qui è diversa da quella di Città di Confine, ma è simile a quella di Valencia. Ci sono ratti, rifugiati e violenti criminali.”


“State dicendo che volete che io addestri le pattuglie?” domandò Vader. Aveva finalmente smesso di tremare dopo essersi riscaldato vicino al fuoco.


“No, intendo la polizia.” Roland spiegò il suo piano per prendere dei severi provvedimenti contro le attività illegali e criminali. “All’inizio se ne occuperà il Primo Esercito, ma il lavoro dell’ordine pubblico deve essere trasmesso alla polizia locale. La parte più importante dell’addestramento è quello di infondergli il concetto di ‘protettore del popolo’”


“Trattare le persone calorosamente, come una brezza primaverile. E punire spietatamente i criminali, come un tuono.” Vader ripeté le parole di Roland.


“Sì,” disse il Principe con un sorriso, “Spero che tu riesca ad addestrarli bene.”


Haru
                                


                                



