---
weight: 460
title: Capitolo 46- Cospirazione (Parte II)
pubDate: 2025-08-07T11:37:50.877Z
tags:
    - rtw
---


“…” Gerald non sapeva come rispondere. L’ultima opzione rimasta era trascinare il suo stesso fratello con lui all’inferno. Poi però, si calmò e chiese: “Credi di riuscire a liberarti di me raccontando una delle tue menzogne?”


“Liberarmi di te? No, non sarebbe utile, mio caro fratello. Non avevo altra scelta, era necessario che io lo facessi”. Il tono di Timothy rimase calmo, sembrava che stesse facendo una mera constatazione dei fatti: “Se avessi fatto onore a nostro padre e aspettato cinque anni, temo proprio che avrei dovuto affrontare la flotta pirata della terza sorella. Anche tu sai cosa sta facendo, non è vero?”


Gerald scosse la testa, quando si rese conto di quanto fosse aumentata la distanza tra lui e il secondo fratello, sentì una fitta al cuore. Ricordava che sin da piccolo il fratello aveva una grande intelligenza, tuttavia, non era bravo a cavalcare, mirare o combattere. Fino a quando avesse avuto la possibilità di colpirlo con un fendente, avrebbe potuto decapitarlo. “Ha costruito la sua armata, fratello.
Sono davvero colpito: ha iniziato ad organizzare il suo esercito ancora prima che nostro padre desse l’ordine di combattere per il trono; persino io non me lo sarei mai aspettato. Andavamo molto d’accordo durante l’infanzia, eppure come siamo arrivati fin qui? Perché dobbiamo ucciderci l’un l’altro per il trono?”
A quel punto fece un passo verso Gerald e chiese: “Tu ad esempio. Credo proprio che tu voglia farmi a metà con la tua spada, mi sbaglio?”


“…”


“So che vuoi farlo, fratello. Mi avevi già detto che quando senti l’impeto di uccidere, il tuo sguardo diventa spaventoso”. Timothy sospirò: “Sarò sincero, prima di tutto dovrò terminare questa lotta per il trono.
Altrimenti, se dovessi aspettare cinque anni, ci sarebbe da affrontare la flotta di Garcia. Da diversi anni ormai, controlla il porto di Acque Chiare, l’ha resa una città ideale per la gestione degli affari e il reclutamento dei soldati; al contrario Valencia, la Città del Raccolto Dorato, è più adatta a fare affari e meno al raduno di soldati”.


“Mi serve un esercito forte che riesca a tenere testa alla flotta della terza sorella, e non è qualcosa che posso fare facendo affidamento soltanto su una città di scambio. Gerald Wimbledon, domani sarai processato per l’assassinio del re e l’assenza dal tuo territorio.  Io, al contrario, tornerò a Valencia nella notte e sarò lì quando si spargerà notizia della morte di nostro padre.
Sarò profondamente disperato, ma accetterò comunque il trono perché io, in qualità di secondo principe, sono l’erede moralmente obbligato a succedere. Ad ogni modo, io diventerò Re, mentre tu sarai condannato a morte sulla ghigliottina”.


“Tu…!” ringhiò Gerald in preda alla furia e attaccò suo fratello.  Tuttavia la distanza fra lui e Timothy era troppo ampia, dunque il colpo fu intercettato da due Cavalieri che lo attaccarono a loro volta, una spada perforò il suo polpaccio. A causa della ferita improvvisa, Gerald perse l’equilibrio e cadde a terra. Le guardie sciamarono fittamente intorno a lui e lo tennero fermo sul pavimento, in modo che non riuscisse a muoversi.


“Vuoi tenere un processo? Hai un’opinione così scarsa di me? Dirò a tutti quello che è successo! Farò sapere a tutti che tipo di mostro sei!”


“È certo che questo non posso permettertelo, fratello”, sentenziò Timothy pazientemente. “Gli alchimisti hanno inventato un farmaco chiamato “Linguaggio dimenticato”, utilizza il veleno attenuato della lucertola degli arbusti proveniente dal confine del sud, ed è mischiato al latte. Dopo averlo bevuto non sarai più in grado di emettere alcun suono. Ma tranquillo, non sentirai dolore, il gusto è dolce ed è disorientante. Se devi incolpare qualcuno, incolpa la terza sorella: il genio. Se non fosse per lei non sarei stato costretto a fare una cosa del genere”.


Timothy fece un cenno al Cavaliere Comandante che fece il saluto e condusse Gerald fuori dal Palazzo. Anche le altre guardie andarono via e rimasero soltanto l’Allievo Ansger e Timothy.


“Altezza, dal momento che la sua ascesa al trono è già sistemata, da adesso la chiamerò Maestà”, dichiarò Ansger mentre si inchinava.


“Hai svolto bene il tuo compito. Quando mi siederò sul trono di Graycaste, onorerò il nostro patto, tuttavia … dopo avere visto quanto fosse triste mio fratello oggi, penso che dovremo adottare alcune misure all’accordo, per assicurare la mia sicurezza”.


Lo sguardo dell’allievo cambiò immediatamente: “Maestà, intende…”


“Sta tranquillo, non voglio essere tradito”. Timothy estrasse una piccola pillola dalla tasca, “questa situazione per te deve essere difficile da gestire. Forse dovresti prendere questa pillola, l’effetto svanirà dopo sette giorni. Dovrebbe permettermi di raggiungere Valencia, ricevere la triste notizia e poi tornare a Graycastle. Dopodiché, quando diventerò Re, tu sarai il capo astrologo come avevamo concordato.  Tuttavia, non voglio che altri ti facciano un’offerta migliore”.


“Maestà… starà scherzando”. Il volto di Ansger divenne pallido e il suo sguardo si fece addolorato. Alla fine strinse i denti, e poi ingoiò la pillola.


“Scelta saggia” disse Timothy mentre annuiva con soddisfazione: “Puoi andare”.


…


Quando la stanza si svuotò, la faccia del principe si incupì.


Prese la porcellana che si trovava su un tavolino vicino il letto. D’un tratto si sentì il fragore di porcellana rotta. Quindi, le guardiane che si trovavano all’esterno si precipitarono immediatamente lì. “Altezza?”


“Fuori!” gridò.


“Come ordina” le guardie abbassarono velocemente il capo ed uscirono chiudendo la porta dietro di loro.


Dannazione, non era quello che aveva pianificato!


Timothy non voleva uccidere suo padre. Con il favore di Wimbledon terzo, voleva che suo padre si accorgesse delle azioni di Garcia e la fermasse. D’altro canto suo fratello maggiore, il principe Gerald, sarebbe stato una pedina nelle mani di Timothy.


Il secondo principe non aveva pensato che il suo piano potesse andare storto. Controllando il mentore di Gerald, l’allievo Ansger, Timothy poteva manipolare il fratello nell’ombra. All’interno dell’associazione degli astrologi, il grado di Ansger non era alto, ma quando scrisse alcune lettere a Gerald, il primo principe abboccò velocemente. Tutto stava andando esattamente come Timothy aveva pianificato. Suo fratello maggiore era forte in battaglia, ma non era brillante, nonostante ciò, non voleva cedere il trono.


Con ogni lettera che si scambiavano, l’allievo Ansger aveva fomentato le ambizioni di Gerald, conducendolo nel sentiero previsto da Timothy. Quando l’ultima lettera con le previsioni astrologiche fu inviata, Timothy era tornato al fianco del re per informarlo che il primo principe avrebbe potuto fargli delle pressioni per abdicare il trono. Non c’erano dubbi che una volta che questa questione fosse confermata, il Re avrebbe immediatamente dovuto imprigionare il principe in preda alla furia o persino condannarlo a morte o anche all’esilio.


Poi, il Re Wimbledon si sarebbe dovuto concentrare sui suoi altri figli, e quando si fosse accorto che Garcia stava attivamente organizzando le sue forze militari, inevitabilmente, sarebbe diventata un  secondo problema per lui.


Eppure… chi avrebbe pensato che quando Timothy avesse rivelato la notizia, il Re avrebbe semplicemente sorriso, sfoderato il suo pugnale e si sarebbe pugnalato direttamente al petto!


Tutto era avvenuto così in fretta che Timothy non aveva avuto modo di intervenire, era semplicemente rimasto a guardare suo padre morire.


Si sedette lentamente sul letto. In un primo momento, dopo l’incidente penava che fosse solo un’illusione. Il sorriso finale di suo padre era un incubo che gli faceva rizzare i capelli. Timothy aveva ripensato agli eventi ancora e ancora, aveva persino ispezionato il corpo del padre, ma non riusciva a trovare un singolo indizio sul perché si fosse tolto la vita.


Aveva perfino pensato che fosse soltanto un sostituto, ma non riusciva a trovare nessun difetto in quello che aveva davanti. Anche i resti delle vecchie cicatrici di suo padre erano esattamente dove si ricordava che fossero.


Quando vide Gerald arrivare per chiedere udienza al re, si calmò. In questo modo poteva far ricadere la colpa pe la morte di Re Wimbledon Terzo sul primo principe, e inseguito avrebbe usato la sua identità di secondo principe per ereditare il trono. Dopo una veloce incoronazione, non avrebbe potuto più essere ristretto dal suo territorio. Inoltre, poteva mobilitare le forze in tutto il Regno per fare pressione su Garcia, spingendola a rinunciare a Porto delle Acque Chiare.


Questo finale sembrava essere migliore di come sarebbe potuto essere, ma Timothy si sentiva profondamente a disagio… come se fosse stato guidato lì da una mano invisibile, che stava già controllando la guerra tra l’alta nobiltà di Graycastle, una mano della quale il principe non sapeva nulla.


Ad ogni modo, in quel momento non poteva fare altro se non rivendicare il trono, quindi non aveva altra scelta. Timothy Wibledon fece una promessa a sé stesso, giurò che se avesse mai scoperto chi si celava dietro questi eventi, si sarebbe certamente assicurato di fargli sapere cosa succedeva a chi faceva infuriare il Re!




Thea
                                


                                



