---
weight: 462
title: Capitolo 462- Determinazione
pubDate: 2025-08-07T11:37:50.989Z
tags:
    - rtw
---














Joe si ammalò.


Era il secondo più debole del gruppo prima che Carta fosse rapita, ora non aveva rivali. La notte in cui era tornato dalla piazza stava bene, ma il giorno dopo Dente di Serpente lo aveva trovato sdraiato sul fieno immobile, mormorando cose indistinte e con e guance rosso fuoco.


“È stato infettato da una piaga del freddo”, disse Girasole toccandogli la fronte “ed è bollente.”


“Vuoi dire che... morirò?”


Chiese piano Joe, stropicciando gli occhi.


Nessuno rispose.


La piaga del freddo era una malattia estremamente ostinata, una volta contratta si poteva solo dipendere dalla forza del proprio corpo per combattere l’infezione. Tuttavia le persone in salute raramente si ammalavano: gli infettati erano generalmente quelli dalla costituzione debole, così che pochi pazienti sopravvivevano. In pratica era una sentenza di morte per i Ratti.


“Vado a cercare Kanas”, disse Dente di Serpente, rompendo il silenzio.


“Cosa vuoi da lui?”


“Voglio implorarlo di darci un po’ di cibo.” SI alzò in piedi. “Ho sentito che le possibilità di sopravvivenza sono più alte se il malato viene tenuto al caldo e ben nutrito.”


“Non ti darà niente”, disse Artiglio di Tigre scuotendo la testa “sappiamo bene che razza di persona sia.”


“Esatto, potresti addirittura venir picchiato,” Disse Girasole mentre raccoglieva del fieno. “I Ratti non danno mai da mangiare a persone inutili.”


“Joe non è inutile.” Replicò Dente di Serpente, “sa leggere!”


“Solo qualche parola, a cosa potrebbe servire a Kanas? Lui vuole solo persone che sappiano derubare gli altri!”


“...” Dente di Serpente strinse i denti, si girò e camminò verso la stanza del capo in Vicolo Infinito. Doveva tentare, anche a costo di venir picchiato con un bastone.


Sorprendentemente, Kanas non era ancora tornato.


“Sei stato fortunato”, disse con un sorriso Artiglio di Tigre quando portò indietro il messaggio. “Avremmo avuto un altro a cui badare.”


Girasole sospirò. “Ognuno di noi gli darà parte del proprio pane a Joe più tardi, durante la distribuzione, così che possa mangiare di più.”


Ad ogni modo, Dente di Serpente non si sentì per niente fortunato. Percepiva che c’era qualcosa di sbagliato.


Basta mezz’ora per portare il messaggio a Mano Insanguinata. Capirei se non fosse tornato indietro ieri notte per discutere le contromisure, ma è già mezzogiorno, la discussione dovrebbe essersi conclusa ormai. Inoltre, quando il suo uomo aprì la porta lui aveva sbirciato ed aveva visto che sia Kanas che la sua amante erano scomparsi.


Dopo poco la gang cominciò a distribuire il cibo, e Dente di Serpente notò che se ne stava occupando il confidente di Kanas.


Ricevette niente di più di mezza fetta di pane marrone.






...






Dopo quattro giorni, le condizioni di Joe continuavano a peggiorare.


Il giorno prima urlava che aveva freddo, mentre oggi non apriva bocca. Le sue guance rosee iniziarono a diventare pallide e il respiro debole.


“Abbiamo fatto del nostro meglio” disse languidamente Girasole, con una mano sulla pancia.


Nei giorni precedenti avevano dato metà del loro cibo a Joe. Se non fosse stato per loro non sarebbe sopravvissuto così a lungo. Artiglio di Tigre, che di solito era molto energico, iniziava a sembrare debole.


Kanas non si era ancora presentato.


Più di un centinaio di Ratti si erano radunati nella stanza e iniziarono a discutere della faccenda, ma era solo una discussione: dopotutto continuavano a ricevere cibo come al solito. Tuttavia, oggi era particolarmente rumoroso.


“Andrò in piazza” disse Dente di Serpente serrando i denti, dopo averci pensato a lungo “Abbiamo bisogno di mangiare qualcosa di più di semplice pane. Joe potrebbe sopravvivere se riuscissi a procurargli una ciotola di fiocchi d’avena.”


“Sei impazzito forse?” disse Girasole fissandolo “non ti dimenticare l’avvertimento di Kanas. Vuoi davvero procurarti dei punti sulle labbra?”


“Succederebbe solo se venisse a sapere che sono sgattaiolato fuori. Non sappiamo nemmeno dove sia Kanas in questo momento. E se il Signore della Città fosse veramente in procinto di attaccarli?”


“I suoi uomini però sono ancora qui. Credi che ti lascerebbero stare se lo scoprissero?” Girasole guardò Artiglio di Tigre “Non startene lì impalato. Aiutami.”


“Vado con lui” disse questo improvvisamente.


“Voi due...”


“La distribuzione del cibo potrebbe essere già stata danneggiata. O magari non c’è proprio più cibo ed è solo un metodo dei nobili per mascherarlo. Suppongo che non conti come disobbedire agli avvertimenti di Kanas in questo caso, no?” Artiglio di Tigre arricciò le labbra e disse “Sono forte: posso correre là e tornare indietro portando Joe sulle spalle e non ci metteremo molto. Kanas non è tornato e i suoi uomini sono nascosti nella sua camera a scaldarsi di fronte al fuoco. Nessuno ci noterà.”


“Um...” Girasole esitò.


“Tu stai qui,” disse Dente di Serpente “così ci puoi coprire in caso qualcuno faccia domande. Di semplicemente che avevamo mal di stomaco e che siamo dovuti andare a trovare un posto per alleviare la sofferenza. Non c’è bisogno di preoccuparsi. Non ci metteremo tanto a tornare.”


“Va bene allora” lei si guardò attorno e disse “sbrigatevi!”






...






Dente di Serpente ed Artiglio di Tigre sgusciarono fuori dalla capanna di legno, correndo lungo il viottolo. La neve alta depositata sulla strada inzuppò i loro pantaloni. Sebbene il vento gelido che soffiava sui loro volti sembrava tagliente come la lama di un coltello, questo non fermava la loro corsa. Arrivati senza fiato alla piazza, scoprirono che c’erano almeno un migliaio di persone radunate attorno al palco.


Stavano davvero distribuendo fiocchi d’avena!


Si diressero veloci da quella parte, ma furono fermati da due guardi in uniforme marrone. “Camminate piano, niente spinte e senza tagliare la coda, altrimenti vi verrà proibito ricevere il cibo gratis.”


Dente di Serpente notò che c’era una staccionata di legno costruita attorno al centro del palco. La folla si muoveva lungo di essa in linea, come un drago ripiegato. A brevi intervalli di tempo si vedevano guardie armate con strane sbarre di ferro. Sembravano difendere l’ordine, in quanto ogni tanto alcune persone venivano espulse dalla coda.


“Il mio amico è malato... Potete aiutarci per favore? Vi supplico!” Dente di Serpente si inginocchiò al suolo nevoso.


“È già da alcuni giorni che sta morendo di fame. Ha urgente bisogno di cibo!” Artiglio di Tigre si piegò affianco a lui.


“Che genere di malattia?”


“È... la piaga del freddo.”


Una delle guardie prese Joe, che era in stato incosciente, e disse “Lasciatelo con me. Voi due mettetevi in fila.”


“Ehm..”


“Sa la strada di casa, no?” disse l’altra guardia “Nel caso non la sapesse, potete sempre tornare qui per cercarlo.”


Mentre diceva ciò, la guardia se ne andò con Joe sulle spalle.


“Cosa facciamo?” Si guardarono negli occhi. Nessuno si sarebbe aspettato che finisse così: secondo i loro piani, la controparte avrebbe dovuto mostrarsi completamente indifferente oppure lasciarli oltrepassare la staccionata per ottenere del cibo più in fretta.


“Torniamo indietro intanto.” Decise Dente di Serpente dopo aver ragionato un attimo.


“Cosa? Tornare indietro?” chiese Artiglio di Tigre sorpreso “Niente fiocchi d’avena?”


“Ci vorrebbe almeno mezz’ora per fare tutta la fila. Potrebbe essere un problema se ci mettessimo troppo” disse scuotendo la testa “Possiamo svignarcela di nuovo stasera per riprendere Joe.”


Artiglio di Tigre guardò i fiocchi d’avena sul tavolo di legno e disse riluttante “Allora... va bene.”


C’era qualcosa che Dente di Serpente aveva tenuto per sé: dal momento che l’annuncio della distribuzione di cibo gratis si era rivelato vero, voleva dire che anche le altre due voci si sarebbero rivelate vere?


Provò il vago sentore che le agitazioni si sarebbero presentate verso la Strada Nera.


Tornati a Vicolo Infinito, entrambi entrarono in punta di piedi in casa, ma furono colti di sorpresa.


Girasole era appesa di fronte all’entrata con entrambe le mani legate dietro la schiena, in piedi su una panchina di legno instabile. Sul suo volto si potevano vedere i segni delle botte subite. Nel frattempo, gli uomini di Kanas erano in piedi affianco a lei, guardandoli con un ghigno.


“Siete tornati con lo stomaco pieno finalmente?”






Erre
                                


                                



