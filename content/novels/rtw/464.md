---
weight: 4640
title: Capitolo 464- Cambiamenti
pubDate: 2025-08-07T11:37:50.990Z
tags:
    - rtw
---














Molte persone erano venute per il secondo pasto. Fortunatamente, i tre erano arrivati ​​presto ed erano riusciti a prendere posto nella parte anteriore.


Quando Dente di Serpente si era unito alla coda, aveva capito perché erano state costruite delle recinzioni attorno al palco di legno. Un oratore parlava della nuova politica. Probabilmente avrebbe dovuto continuare ad ascoltarlo finché non avesse ottenuto il suo porridge.


La folla avanzava lentamente. Dopo aver aspettato mezz'ora, raggiunse finalmente la parte posteriore del palco di legno.


"Dammi la tua mano destra" gli disse una guardia.


Dente di Serpente seguì l’ordine e la guardia gli timbrò il dorso della mano.


"Il prossimo".


La recinsione di legno ricopriva entrambi i lati, circondando un'ampia area, eppure la coda era ancora lunga. Tutti erano stati accompagnati da una guardia a prendere una ciotola di legno, avevano ricevuto il porridge, erano andati a mangiare di lato e poi avevano restituito la ciotola. Era difficile credere che il popolo comune e i topi potessero essere così ordinati.


Dente di Serpente guardò la lunga fila dietro di lui e sentì che tutta quella faccenda era assurda. Era come se fossero in una cerimonia solenne invece di chiedere l'elemosina.


"Che cosa ha impresso sulle nostre mani?" Artiglio di Tigre aveva sporto in avanti la testa dal posto dietro. "Non riesco a cancellarlo."


"Probabilmente serve ad impedirci di unirci di nuovo alla fila dopo aver finito il porridge" disse corrugando la fronte.


Tende alte erano state sistemate lungo il perimetro dello spazio vuoto e attraverso le ombre riusciva a intuire che dentro c'erano molte persone indaffarate. Grossi barili di legno venivano spostati sul lungo tavolo di legno accanto al recinto, ed era ovvio che il cibo era stato appena cotto. Mentre guardava il porridge fumante essere versato nella sua ciotola, le sue mani non riuscivano a smettere di tremare.


Quanto tempo era passato da quando aveva avuto un pasto caldo?






Il porridge era acquoso, non aveva verdure o condimenti, solo il porridge dorato e il suo ricco aroma erano sufficienti a farlo impallidire. Rispetto il pane nero, che conteneva pietre e gusci, il cibo in quella ciotola l’aveva fatto sentire di nuovo caldo.


Ancora una volta delle lacrime iniziarono a raccogliersi nei suoi occhi.


Nonostante fosse bollente Dente di Serpente finì rapidamente il porridge e leccò la ciotola. Sebbene desiderasse poter tornare indietro ed elemosinare un'altra ciotola, alla fine riuscì a rinunciare all'idea dopo aver visto le guardie di sorveglianza. Mise la ciotola di legno nel cesto designato e seguì la folla per uscire dall'area recintata.


C'era un altro palco di legno all'uscita e l'oratore rispondeva entusiasticamente alle domande del pubblico.


Dopo aver mangiato del cibo caldo, il vento ululante non sembrava più freddo come prima, e i tre seguirono lentamente la folla fino al palco di legno.


"Hai chiesto perché Sua Altezza Reale distribuisce il porridge? Questa è una bella domanda!" disse l'uomo eccitato. "È perché Sua Altezza desidera eliminare i Topi. Chi è stato minacciato dai Topi e chi è stato costretto a rispettarli per il cibo può essere interamente liberato e non dovrà più essere soggetto alle loro minacce! Allo stesso tempo, l’ha fatto anche perché le famiglie che non hanno abbastanza riserve di cibo possano sopravvivere ai tempi difficili! Questa è la benevolenza di Sua Altezza! "


"Prima hai detto che il porridge sarebbe stato fornito solo fino alla fine dei Mesi dei Demoni, quindi cosa succederà dopo?" chiese qualcuno ad alta voce.


Improvvisamente il posto divenne silenzioso e i presenti attesero con impazienza la risposta. Anche Dente di Serpente ascoltava attentamente.


"È semplice! È possibile sostenersi da soli!" rispose l'oratore con un sorriso.


"Sostenersi... da soli?"


"Ma non so coltivare".


"Potrebbe spiegare, Signore?"


"Non preoccupatevi, lasciate che ve lo spieghi con calma!" Agitò la mano. "Dopo i Mesi dei Demoni, Fortezza Longsong e Città di Confine si fonderanno e formeranno una nuova città, quindi le aree vuote tra loro avranno bisogno che molti di voi per essere reclamate e ricostruite! Solo il duro lavoro può creare ricchezza, e solo il duro lavoro può cambiare il destino! Avrete uno stipendio stabile e il denaro che guadagnerete sosterrà voi e le vostre famiglie! Allo stesso tempo, Sua Altezza ha promesso che chi ha ufficialmente un lavoro sarà accettato come cittadino della nuova città".


Le sue parole provocarono un'ondata nella folla, e Dente di Serpente sentì che il battito del suo cuore stava accelerando.


"Sì, so cosa state pensando" disse l'oratore a voce alta. "Molti di voi sono Topi, o cittadini che sono stati costretti a diventare Topi. Non importa. Potete lavorare per avere una nuova vita. Non dovete più vivere nell'oscurità dei sotterranei, e non dovete preoccuparvi di essere inviati al patibolo: potete contare sulle vostre stesse mani per guadagnare delle ricompense legittime, che si tratti di cibo, vestiti o persino di un riparo!"


"Signore... abbiamo solo bisogno di essere disposti a lavorare?"


Lui sorrise e annuì: "In futuro, Sua Altezza avrà bisogno di più di 10.000 persone, quindi... sì, purché siate disposti a lavorare".


All’improvviso Dente di Serpente capì qualcosa.


...


Nei giorni successivi, i tre andarono ogni giorno nella piazza centrale per il porridge a mezzogiorno. Sempre più cittadini avevano sentito la notizia ed erano andati ​​alla distribuzione, adesso occupavano quasi metà della piazza. Certo, alcune persone non erano venute per il cibo. Volevano solo assistere alla fine dei Topi della Strada Nera.


Sembrava che ogni giorno ci fosse un festival in corso nella Fortezza.


Dopo avere distribuito la farina d'avena a mezzogiorno, nell'altra parte della piazza si sarebbero tenuti dei processi ed esecuzioni.


Come aveva detto la donna con la veste bianca, nessuno dei Topi poteva sfuggire all’arresto. Dente di Serpente vide Kanas in uno dei processi. La sua faccia era pallida mentre si inginocchiava tremante sul patibolo, non era più prepotente come prima.


Poi, quando la pipa di ferro ruggì, la sua testa fu fatta a pezzi.


Oltre a Kanas, Dente di Serpente aveva sentito anche i nomi di molte altre grandi figure tra i Topi.


Tra questi c'erano Mano Insanguinata, Corvo d'Acciaio, Uncino... erano stati tutti dei feroci re della Strada Nera. Il loro aspetto non era molto migliore di quello di Kanas. Ogni morte di un re dei Topi era stata accolta con calde esclamazioni e inni di "Lunga vita Sua Altezza".


Il quarto giorno, Dente di Serpente vide Joe, sembrava completamente guarito. I quattro si abbracciarono emozionati.


"Dove sei stato?"


"Non lo so" Joe scosse la testa. "La mia mente è rimasta annebbiata per tutto il tempo. Quando mi sono svegliato ero sdraiato in una tenda e la testa non mi faceva più male. Ho solo mangiato e dormito fino a quando la febbre non è scesa. C'erano diversi pazienti come me che mangiavano porridge con carne. La prima volta ho mangiato così tanto che ho quasi inghiottito la lingua".


"È una cosa così piacevole?" chiese Artiglio di Tigre fissandolo e disse: "Accidenti, voglio essere infettato dalla piaga del freddo!"


"Ad ogni modo, è bello che tu sia sopravvissuto" disse Girasole felice.


Dopo che tutti finirono di raccontarsi le ultime novità, Dente di Serpente improvvisamente disse: "Voglio cercare un lavoro dopo i Mesi dei Demoni".


"Forse quei nobili ci stanno solo prendendo in giro e ci saranno altri requisiti” disse Artiglio di Tigre. "Quando hanno reclutato nuovi membri del Secondo Esercito e della polizia, richiedevano un indirizzo fisso e una fedina penale pulita, il che significa non rubare. Quindi non ci prenderebbero neppure nemmeno in considerazione".


Dente di Serpente scosse la testa e non rispose. I punti del bollettino stavano gradualmente diventando realtà, e si rese conto che probabilmente la "nuova città" sarebbe andata probabilmente oltre la sua immaginazione. In questi pochi ma lunghi giorni, sentiva già un cambiamento.






Se l'oratore diceva la verità, sarebbe riuscito a restare nella nuova città? Se fosse riuscito a liberarsi della sua identità di Topo, Carta sarebbe stata meno imbarazzata se l’avesse rivisto?


Thea 
                                


                                



