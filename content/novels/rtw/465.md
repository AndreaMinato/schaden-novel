---
weight: 4650
title: Capitolo 465- Pace interiore e agitazione
pubDate: 2025-08-07T11:37:50.990Z
tags:
    - rtw
---










Wendy, Pergamena e Spear erano sedute nella sala del castello e si godevano il tè nero di prima qualità che era stato importato da Città del Bagliore.


Wendy rimosse il bollitore dal gancio per pentole del camino e versò l'acqua bollente presa dal pozzo in una tazza da tè. Osservando la superficie dell'acqua che stava gradualmente assumendo una sfumatura arancione e annusando l'aroma morbido che proveniva dal vapore che si innalzava, il suo corpo cominciò a sentirsi pigro. Dopo aver soffiato sulla tazza per raffreddare il tè, prese un piccolo sorso. All’inizio il sapore era leggermente amaro, ma lentamente si era trasformato in un gusto fresco e dolce che le ringiovanì le labbra e la lingua. Mentre il liquido caldo fluiva nel suo stomaco, si lasciò scappare un gemito soddisfatto.


Dall'altro lato della sala, Carta stava ancora armeggiando con il Sigillo della Volontà Divina. Aveva già capito come iniettare il potere magico nel sigillo, ed era anche riuscita a controllare precisamente la fuoriuscita del potere magico. Tuttavia non importava quanto ci provasse, era in grado di illuminare solo la prima pietra magica sul sigillo.


"Ogni volta che la guardo, penserò ai giorni trascorsi nella Associazione delle Streghe Alleate" disse Pergamena emozionata. "A quel tempo, nessuno pensava che saremmo riuscite a vivere una vita come quella che abbiamo oggi".


"Se fossimo state in grado di prevedere il futuro, Cara non avrebbe continuato a insistere in modo così testardo". Wendy posò la tazza. "È un’ottima cosa che in futuro le nostre sorelle risvegliate non dovranno più provare la nostra stessa sofferenza" mentre parlava, Wendy iniziò a ridere. "Probabilmente siamo l'ultimo gruppo di streghe che ha dovuto soffrire".


"Anche la generazione più vecchia, il che significa che ci godremo il minor numero di giorni buoni" aggiunse Pergamena posandosi la mano sulla fronte. "Sembra che abbiamo avuto la situazione peggiore".


"Oggi sei tornata presto per questo? Solo per goderti un po' più di tempo libero?" scherzò Wendy.


"Me ne sono andata solo dopo avere finito i miei compiti" Pergamena si strinse nelle spalle. "Sua Altezza Roland è lontano e quindi la quantità di lavoro è molto inferiore rispetto il solito. In un certo senso non ci sono abituata".


"È così?" Wendy sollevò le sopracciglia. "Quando Sua Altezza tornerà, gli dirò quello che hai detto, parola per parola".


"Oh ... in questo caso, per il prossimo esame, non posso garantire che sarai in grado di capire tutte le domande".


"Voi due avete un così bel rapporto" disse Spear ridacchiando mentre ascoltava la conversazione. "Sebbene non sia più giovane, non ho mai avuto una relazione così profonda con nessuno. Voi due siete delle streghe molto fortunate".


"Questo è vero. Però non tutte le streghe hanno un padre potente" disse Pergamena, bevve un sorso di tè prima di continuare, "che ha trasmesso tutto ciò che ha a sua figlia, anche tra i nobili, queste persone sono rare".


"A proposito, come va al Comune?" chiese Wendy rivolgendosi a Spear. "Ho sentito che di recente sei andata lì ogni volta che eri libera".


"Ci sono molti vantaggi nell'andare lì". Spear espirò profondamente. "Questa è la prima volta che vedo un modello di gestione dipartimentale che sia così ben ordinato e diviso, ma che allo stesso tempo, consenta ai dipartimenti di lavorare a stretto contatto. Invece di lasciare che i ministri di ogni dipartimento portino a termine il proprio reclutamento e retribuzione, il Comune se ne occupa per loro: in questo modo, ci sono meno difficoltà a sostituire i dipendenti, e consente anche ai cittadini capaci di entrare nel servizio civile senza impedimenti. Non ho idea di come Sua Altezza abbia avuto quest’idea".


"Si è anche fatta una bella chiacchierata con Barov" scherzò Pergamena.


"Ehm, si stava semplicemente consultando con me su alcune domande relative alle leggi nobiliari, e si da il caso che io le conosca bene" si giustificò Spear, scuotendo la testa. "Inoltre, le nuove leggi stabilite da Sua Altezza sono davvero uniche, e potrebbero persino essere implementate nella Montagna del Drago Caduto. Ne discuterò con Barov ancora per un po'".


"Oh, in che senso sono uniche?"






"Come la parte riguardante la definizione di cittadinanza..."


"Sorella Wendy, quando riuscirò illuminare la seconda pietra magica?" Inaspettatamente si era unita a loro Carta, e aveva fatto quella domanda  piangendo rumorosamente e sollevando il Sigillo della Volontà Divina.


"Quando sarai un po' più grande" Wendy allungò la mano verso la ragazza. "Vieni, lascia che ti abbracci."


Carta strinse la mano tesa di Wendy e si nascose nel suo abbraccio.


Wendy continuò ad accarezzare la testa di Carta mentre guardava le altre due streghe discutere delle nuove leggi e provò un senso di calma.


Sarebbe bello se questa vita potesse durare per sempre.


In quel momento una guardia entrò nella sala. Per prima cosa osservò bene l’interno della sala, poi, con una leggera esitazione, si avvicinò alle quattro streghe.


"È successo qualcosa?" Wendy lo riconobbe: era una guardia personale di Sua Altezza.


"Signorina Wendy, qualcuno è arrivato da fuori dal Castello, questa persona sostiene che sua figlia si è appena risvegliata come una strega..." disse la guardia mentre le faceva un saluto. "Sua Altezza ha specificato che quando non è nei paraggi, lei è la responsabile di questi problemi".


"Che cosa?" Le tre streghe restarono scioccate simultaneamente. "Una nuova strega appena risvegliata?"


"È quello che questa persona ha detto".


"Presto, portami da lei" rispose immediatamente Wendy.


...


All'ingresso principale del castello, Wendy vide due cittadine che aspettavano nel freddo vento. Una di loro sembrava avere circa 40 anni, i suoi capelli erano già diventati per metà bianchi, e le rughe sulla sua fronte erano lunghe e profonde. Indossava un cappotto vecchio stile ed era leggermente ingobbita. L'altra persona era molto più giovane, aveva circa 17 o 18 anni, e stava in piedi accanto alla donna più anziana.


"Questa è la Signorina Wendy dell’Unione delle Streghe" disse la guardia presentandola.


"I nostri saluti, Signorina Wendy" le due cittadine si inchinarono rispettosamente.


"Dicono di essere emigrante dal Territorio Meridionale e circa mezzo mese fa sono state trasferite in un quartiere residenziale della città interna. Ho verificato le loro carte d'identità e non ho trovato alcun problema con le informazioni che hanno fornito".


"Sei la strega?" chiese Wendy guardando la giovane donna e ammorbidendo il più possibile la sua voce. "Come ti chiami?"


"La Signorina Wendy ti ha fatto una domanda". La donna più anziana tirò la manica della giovane.


"Estate" mormorò quest'ultima.


"Lei è sua... madre?"


"Sì, sì, esatto. Suo padre sta ancora lavorando nella zona delle fornaci, quindi l'ho portata qui". La donna più anziana annuì ripetutamente. "Signorina Wendy, posso chiederle se quello che ha detto Sua Altezza sul bollettino è la verità... che le streghe hanno diritto a uno stipendio di un reale d'oro ogni mese?"


"In effetti è vero, ma deve essere disposta a unirsi all’ Unione delle Streghe".


"Io ..." Estate aprì la bocca.


"È disposta, è decisamente disposta a servire e dedicare tutto a Sua Altezza" disse la madre interrompendo la figlia. "Dobbiamo firmare un contratto? Quando riceveremo i soldi?"


Quelle parole provocarono un cipiglio incontrollabile nella fronte di Wendy. Non era difficile intuire da quel tono che la madre non solo trattava sua figlia come un oggetto in vendita, ma pensava anche che la Unione delle Streghe fosse un luogo di piacere per Sua Altezza.


Wendy trattenne la sua infelicità e rispose placidamente: "Sua Altezza sta gestendo alcuni affari nella Fortezza di Longsong, e non so per certo quando tornerà. Inoltre, ci saranno alcuni esami e prove da fare prima che lei possa unirsi all’Unione. Può lasciare a noi sua figlia nel Castello, e quando Sua Altezza tornerà, ci organizzeremo per firmare il contratto".


A prescindere da tutto, Estate era innocente, e perciò Wendy non voleva imporle la rabbia nei confronti di quell’ignorante di sua madre. Anche se le streghe erano già state accettate dalla maggior parte degli abitanti della città, i migranti arrivati ​​di recente nella Regione Occidentale avevano ancora dei pregiudizi profondi.


"La affiderò a te, Signorina Wendy". La madre fece un profondo inchino e accarezzò la testa della figlia. "Comportati bene e non deludere Sua Altezza".


"Mamma, io ..." Estate voleva dire qualcosa, ma la donna più anziana si era già voltata e si stava dirigendo verso la rampa d'uscita.


 


Thea 
                                


                                



