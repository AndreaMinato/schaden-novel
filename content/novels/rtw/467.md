---
weight: 4670
title: Capitolo 467- Insostituibile
pubDate: 2025-08-07T11:37:50.990Z
tags:
    - rtw
---














Dopo che l’illusione scomparve, cadde un silenzio surreale.


Poi infine Pergamena sospirò e disse, “Ci credo che tua sorella è rimasta scioccata. È abbastanza… terrificante.”


“L’abilità di fa vedere un’illusione a un intero gruppo è rara, ma nulla di nuovo,…” disse Agatha lentamente. “Quando ero nell’Unione, so che almeno due streghe avevano un potere simile, una era una strega Anziana di Città della Stella Cadente."


“Quante volte al giorno puoi usare questa abilità?” Chiese Wendy. “Riesci a controllare il preciso lasso di tempo che dura l’illusione?” Secondo le abitudini di Sua Altezza, doveva esserci un test dell’abilità che ne facesse comprendere le caratteristiche, l’efficacia e l’utilizzo.


“Circa due o tre volte," sussurrò Estate, “Cosa intendi con lasso di tempo? Intendi quanto sono recenti le cose che mostro?" Vedendo che Wendy annuiva, Estate scosse la testa imbarazzata. “Non l’ho mai provato ma credo che le cose più lontane richiedano più sforzo…”


Wendy non riuscì a fare a meno di ridere. “Non serve che ti sforzi, basta il potere magico all’interno del tuo corpo."


“Potere magico?"


"Dovresti essere in grado di sentirlo scorrere dentro di te come l'acqua, o galleggiare dentro di te come la nebbia. Utilizzare le tue capacità richiede un potere magico", Spiegò Pergamena. "Ci sono così tante cose da imparare sul potere magico, e te le insegnerò tutte in futuro".


"Uh-huh." Estate annuì.


Poi, Wendy incaricò Estate di usare tutti i suoi poteri per mostrare un'illusione. Questa volta, l'illusione era di un giorno e mezzo prima, quando le luci brillavano nell'atrio e le sorelle dell'Unione delle Streghe cenavano a un lungo tavolo. In seguito, Estate esaurì completamente il suo potere magico e abbassò le braccia, ansimando, con perle di sudore che le emergevano sulla fronte.


Wendy registrò i risultati delle due prove su un taccuino, ma non riusciva a pensare ad un solo uso per le capacità di Estate. "Le sue illusioni possono solo mostrare il passato ma non possono prevedere il futuro, quindi dovremo aspettare che Sua Altezza Roland torni per giudicare". A questo pensiero, non poteva fare a meno di sentirsi un po' frustrata. Sua Altezza una volta le disse di voler fare dell'Unione delle Streghe un'organizzazione autonoma e di nominarla direttrice. Tuttavia, non era così esperta come Sua Altezza, quindi non riusciva a pensare a tutti gli usi delle capacità delle sorelle come lui.


Dopo essersi calmata, Wendy stava per dire qualche parola di incoraggiamento a Estate, quando Pergamena fece un gesto verso di lei.


Le due streghe fecero un passo indietro, e Wendy chiese, “Cosa c’è che non va?"


“Stavi per dire a Estate che poteva restare qui se non voleva andare a casa?" chiese Pergamena corrugando la fronte. “Hai dimenticato che le streghe devono essere verificate prima di unirsi all’Unione delle Streghe?"


Wendy ovviamente sapeva che prima di essere accettate le streghe dovevano rispondere a dieci domande sulla loro identità e esperienze sotto la supervisione di Usignolo. "Ma Estate probabilmente non ha mentito… È stata Soraya a identificarla, e tutto torna con quello che ha detto. E poi si è appena risvegliata ed è una strega non combattente, nemmeno la Chiesa potrebbe prevedere una cosa del genere."


“Il potere magico non è l’unica cosa che può fare del male. Un pugnale o del veleno possono avere effetti simili, se non migliori."


"No, non potrebbe mai..."


“Non puoi escludere questa possibilità." La interruppe Pergamena. "Il Municipio si occupa della verifica dei residenti e non ispeziona tutte le famiglie, quindi un Risveglio improvviso è il modo migliore per entrare nel Castello…”. Si fermò. "So che questa possibilità è molto bassa, ma non dimenticare che non possiamo permetterci di perdere Sua Altezza Roland. Anche Lady Tilly vive nell'edificio delle streghe in questo momento, quindi se le succede qualcosa, il rapporto tra Città di Confine e l’Isola Dormiente andrà completamente a pezzi, e tutto il lavoro di Sua Altezza sarà stato per niente. È un rischio troppo alto".


"..." Wendy restò in silenzio. Sapeva che le preoccupazioni di Pergamena erano ragionevoli e non voleva prendere di mira Estate, ma le trovava ugualmente difficili da accettare. In quanto prima strega ad essersi risvegliata sotto il governo di Roland, Estate veniva trattata come una potenziale spia nemica, il che le spezzava il cuore. Dopo un lungo silenzio, Wendy parlò. “Capisco. La rimanderò a casa."


Pergamena sospirò. “Verrò con te."


...






Dopo che lasciarono il Castello, Estate divenne immediatamente molto più energica e cominciò a tenere la mano di Wendy e a chiedere delle streghe e del Signore.


"Cosa c'è che non va?” chiese Wendy dopo aver risposto a tutte le sue domande. "Perché sei così felice di non dover vivere nel Castello?".


“Uh…” Estate chinò la testa per l’imbarazzo. "Ho sentito dire che il Signore, o Sua Altezza, è una persona molto spaventosa e sciupa ogni giorno tutte le donne intorno a lui".


"Pfft!" Wendy quasi soffocò dalla sorpresa. "Dove l'hai sentito?"


"Non è il Principe Roland del Regno di Graycastle? L'ho sentito molte volte a Città dell'Aquila, e ci sono anche canzoni popolari che dicono che il Secondo Principe è connivente, il Principe Roland è lascivo, e solo la Principessa Garcia di Porto di Acque Chiare è un buon sovrano", sussurrò Estate.


"Capisco..." disse Pergamena con molto interesse. “Probabilmente è il modo di Garcia di diffondere una buona immagine di sé. Una pubblicità molto particolare."


“Quindi… non è questo tipo di persona?”


“No, certo che no," disse Wendy, arrossendo. “Capirai presto che è davvero degno della fiducia delle streghe!"


Arrivarono alla zona residenziale dove viveva la famiglia di Estate, camminarono fino a una casa a due piani e bussarono alla porta.


Rispose la mamma di Estate.


“Mamma, sono tornata!” gridò Estate eccitata.


"Come..." osservò le due persone dietro la figlia con uno sguardo colmo di panico. “Ha fatto qualcosa di male? Perché non la volete?”


"Sua Altezza non è ancora tornato..."


“Può restare a Palazzo e aspettare che Sua Altezza torni," disse la madre di Estate, impaziente. “Estate è molto ubbidiente. Potrebbe essere un po’ lenta, ma farà tutto ciò che le chiederete.”


“Signora, l’Unione delle Streghe non è ciò che crede..." Wendy si sentì ribollire dalla rabbia, ma Pergamena la interruppe prima che potesse finire la frase.


Pergamena prese un oro reale e lo sventolò davanti aglio occhi della Signora. “Sua figlia è una strega, quindi sigleremo il contratto al ritorno di Sua Altezza. Questo è il compenso per il primo mese.”


“Sì, sì." L’attenzione della donna si spostò sulla moneta scintillante. “Grazie, mia Signora!"


“Lo tenga a mente, ora si prende cura di lei per Sua Altezza. Chiaro?”


“Sì, mia Signora, mi prenderò cura di Estate."






...






Dopo che se ne furono andati di casa, Wendy non riusciva più a contenere la sua rabbia. "Come hai potuto pagare una donna così terribile? Anche se paghi in anticipo, avresti dovuto pagare Estate".


"Estate sarebbe in grado di tenere l'oro reale?". La risposta di Pergamena stupì Wendy. "Se non può tenerlo per se stessa, il denaro finirà per cadere nelle mani della sua famiglia; se può, sarà completamente alienata dalla sua famiglia. Ecco perché ho dato i soldi direttamente a sua madre, in modo che non debba portare questo fardello; potrebbe aiutare a migliorare il suo status all’interno della famiglia. Ha così tanto tempo davanti a sé. Se possiamo usare l’oro per farle avere una vita migliore, allora è un buon affare".


Wendy ci pensò su per un po’, poi disse: “Hai ragione. Sono stata troppo ingenua.”


Quello scambio scoraggiò molto Wendy, che cominciò a pensare di non essere abbastanza brava per guidare l'Unione delle Streghe.


"Tuttavia, a nessuno importa di loro più di te", disse Pergamena sorridendo, come se le avesse letto nel pensiero. "Dopo essere stata nell'Associazione delle Streghe Alleate guidata da Cara, mi rendo conto che ……un leader affidabile si preoccupa delle sue streghe con tutto il cuore e mette sempre al primo posto i loro interessi, indipendentemente dalle loro capacità. È proprio per questo che sei insostituibile".










Merges
                                


                                



