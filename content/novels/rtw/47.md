---
weight: 470
title: Capitolo 47- La circolazione del mercato
pubDate: 2025-08-07T11:37:50.877Z
tags:
    - rtw
---


Nella settimana passata, le cose erano rimaste abbastanza calme nella Città di Confine.


Sia Ascia d’Acciaio che Brian sostenevano che la forza e il numero delle bestie demoniache sarebbe gradualmente cresciuto con il trascorrere dei Mesi Dei Demoni. Perciò, sfruttando la situazione in cui la difesa non era decisiva, Roland inviò ancora una nave con minerali grezzi alla città di Salice.


Siccome nella miniera settentrionale era stata immessa la macchina a vapore per l’estrazione di minerali, il numero di minatori si era dimezzato, ma la produzione era costantemente migliorata. Adesso, il livello di produzione si era ristabilito a prima del crollo. L’utilizzo di una macchina per fare un simile lavoro aveva risparmiato molta manodopera.


Nel frattempo, sotto la guida di Roland i sistemi di estrazione erano stati sottoposti ad una riforma preliminare. Inizialmente il salario giornaliero era stato fisso, adesso era variabile. Aveva chiesto a Barov di fare una statistica sulla quantità media di minerali estratta giornalmente.
Attraverso quei dati aveva calcolato una media e chiunque scavasse di più avrebbe guadagnato di più. Un maggiore numero di gemme sarebbe stato ricompensato con un grande premio. Questi cambiamenti avevano effettivamente aumentato l’entusiasmo dei lavoratori nell’estrazione, incrementandone di conseguenza i numeri.


Ovviamente Roland voleva fare molte cose con i minerali, ora che erano in suo possesso.


Inoltre, pianificava di inserire una seconda macchina a vapore nella produzione, e voleva perfino fabbricare dei torni manuali.


I torni potevano anche essere visti come qualcosa storico, comunemente conosciuti come una macchina essenziale per rendere efficaci altri strumenti. L’incudine poteva essere considerata uno strumento più primitivo, usata a mano per la creazione e la riparazione.


Era meglio usarla per creare, perché il suo utilizzo per la riparazione era davvero poco pratico. Per questa ragione, si preferiva spesso legare il prodotto o posizionarlo in una nicchia del tavolo, per ripararne le parti lavorate. Ad esempio, il vecchio otturatore a miccia e la canna dell’acciarino venivano inserite in una cavità e martellate a mano.


In seguito, la creazione a mano era diventata troppo lenta per soddisfare la domanda, quindi c’erano bisogno di strumenti per aumentare la velocità di produzione. Il tornio poteva essere utilizzato per diversi scopi, gli strumenti potevano essere scelti a seconda dei bisogni ed era possibile che la produzione manuale e a macchina fossero usate insieme. Quindi il tornio era in grado di migliorare efficacemente la forza del lavoro manuale e sostituirlo in ogni punto debole.


Roland aveva preso in considerazione anche una macchina per la fresatura.


Nonostante la fresatura avesse diverse funzioni, voleva usarla principalmente per la realizzazione di meccanismi complessi, tuttavia c’era la possibilità di semplificarne l’architettura. Un meccanismo per il taglio poteva essere costruito grazie all’aiuto di Anna, sfruttando una fresatura per un piatto dentato fisso e un disco d’acciaio rotante. Attraverso la molatura e la lucidatura del livello superiore, dopo essere stato portato ad incandescenza, si eliminavano i residui del ferro, e lo si immergeva nell’acqua per indurirlo, rendendolo un disco molto rigido fatto su misura.


Quando i problemi principali furono risolti, Roland diede a Carter l’ordine di assumere due falegnami, che gli avrebbero costruito una macchina per la fresatura. Nel frattempo, Anna continuava a lavorare altre parti in metallo nel giardino sul retro del castello.


Roland dovette ammettere che con l’aiuto di Anna, la lavorazione del metallo era diventata tanto semplice quanto quella dell’argilla, soprattutto dopo aver perfezionato il recupero della sua fiamma. In quel momento stava pretrattando dei piccoli oggetti, ne abbozzava la forma con le mani. Vedere Anna con il lingotto in mano, scioglierlo senza ulteriori aiuti e plasmarlo con la forma da lei desiderata, faceva sospirare Roland estasiato.


Pensava che se non fosse riuscito ad assumere una strega, il programma di produzione da lui previsto avrebbe subito un ritardo di almeno un decennio.


Due giorni dopo, la prima versione base della macchina da fresatura era apparsa nel giardino.


Quella volta Roland non fu pigro, muovere gli ingranaggi poteva essere considerato il suo lavoro. Aveva disegnato una serie di meccanismi utilizzabili per il controllo della velocità e la stabilizzazione della produzione di vapore. Il piatto dentato corrispondente era già stato adattato e Roland poteva solo aspettare fino a quando la macchina non fosse completamente assemblata prima di iniziare con la produzione dei meccanismi.


L’utilizzo di questi ultimi non era una novità, molte miniere nel mondo usavano le manovelle per tirare su l’acqua, costruite con degli apparati in legno e spinte dagli animali. Il cavaliere comandante alla fine si sentì soddisfatto, l’ultima volta, sua Altezza aveva fatto delle cose davvero incomprensibili, ma questa volta era riuscito a capire lo scopo del principe.


Roland aveva anche convocato tre fabbri con i loro apprendisti, per spiegare loro il funzionamento della macchina da fresatura. Dopotutto, non poteva utilizzarla ogni giorno, quindi era necessario addestrare un gruppo di lavoratori professionisti.


Dopo che tutti si esibirono in un rispettoso inchino, Roland iniziò a dimostrarne l’utilizzo.


Al principe non dispiaceva comportarsi come un’insegnante di fronte a tutti. Effettivamente che altro si poteva fare in quest’epoca? Per di più, in questo tempo non c’era nessuno che potesse criticare i suoi metodi, quindi poteva operare la macchina senza nessuna pressione.


L’incarico del cavaliere comandante era quello di versare il lardo caldo nella macchina come lubrificante, ovviamente non c’erano lubrificanti oleosi. Rimpiazzarli con il lardo era uno spreco, ma era comunque meglio di niente. Dopo aver ricoperto il disco, il lardo sarebbe caduto in un vaso sotto la macchina. In questo modo era possibile riutilizzarlo diverse volte.


Per prima cosa, Roland posizionò la mola di pietra secondo il modello che aveva inciso prima. Poi, sistemò lo strumento dentato sopra, in modo che fosse in linea con la mola di pietra e la ruota in legno. Quest’ultima era azionata da un pedale e la sua forza venne trasmessa alla macina inferiore attraverso una cinta in pelle.


Poi mise giù le mani per stabilizzare gentilmente la maniglia del disco, fino a quando la macina inferiore e lo strumento dentato che si muoveva lentamente, formavano un angolo di 90 gradi.


Siccome il materiale del disco era il ferro e la macina inferiore era fatta di metallo, aggiustare i segni dei denti non era troppo complicato. A causa del lardo caldo, in poco tempo il giardino assunse un profumo invitante, e considerando che i fabbri e i loro apprendisti non mangiavano carne da molto tempo, presto dovettero ingoiare la saliva mentre sentivano quell’odore.


Dopo la dimostrazione, raggiunsero velocemente la firma del contratto. Il commercio di Città di Confine era ancora nella fase iniziale, ma chiamarlo un’industria era fuori questione. A prescindere che fosse la macchina a vapore o il tornio, la gente non si sarebbe precipitata a comprarli, lottando per essere il primo o temendo di essere l’ultimo. In questo tempo, molte persone non erano consapevoli di cosa realmente rappresentassero, e anche il potenziale valore commerciale che possedevano. In queste condizioni, il principe poteva solo prendere l’iniziativa per promuovere l’uso di queste macchine.


Roland specificò nel contratto che i fabbri che usavano la fresatura dovevano lavorare almeno una serie di meccanismi ogni settimana. I materiali necessari sarebbero stati forniti dal castello e il costo di lavorazione era di dieci argenti reali. Contemporaneamente, il fabbro doveva pagare una tassa settimanale di due ori reali. La macchina da fresatura non veniva concessa loro gratuitamente, ma era piuttosto un affitto.


Dopo l’inizio dei Mesi Dei Demoni, i fabbri avrebbero avuto di norma molto meno da fare. Quindi, avendo la possibilità di fare soldi, ed essendo anche un ordine di sua Altezza, nessun fabbro avrebbe rifiutato. Allo stesso tempo, Roland gli disse che questa era solo la prima macchina. In futuro ne avrebbe prodotte diverse, una dopo l’altra e se fossero stati interessati, avrebbero potuto fare domanda al comune.


“Sua Altezza, perché non impone direttamente una tassa di lavorazione ad 8 argenti reali per contratto?” chiese Carter confuso, quando i fabbri se ne andarono.


“Anche se queste due possibilità sono le stesse, non hanno un significato uguale”, spiegò Roland: “Probabilmente, questo è il primo contratto di locazione di Città di Confine, quindi ho iniziato delle misure industriali”.


Il cavaliere comandante si grattò la fronte. Sembrava che il quarto principe parlasse di stupidaggini ancora una volta, ma Carter ci aveva fatto il callo. Fintanto che faceva finta di ascoltare con attenzione, Sua Altezza avrebbe continuato a spiegare.


“Un buon inizio è molto importante per iniziare un circolo virtuoso. Io sono l’unico che al momento ha bisogno di comprare i meccanismi, quindi devo fornire gli strumenti mentre loro offrono la manodopera.
Verranno anche pagati. In futuro quando ci saranno altri che avranno bisogno dei meccanismi, si renderanno conto che avere i propri attrezzi sarà meglio che affittare una macchina e guadagnare la paga stabilita”. Quando Roland raggiunse quel punto, si fermò per un attimo e poi continuò: “in questo modo, quando vedranno qualcosa di nuovo, potranno prima affittare la macchina e decidere dopo se il mercato è abbastanza ampio per comprare la loro macchina, e se non fosse il caso, continueranno ad affittarla. È un circolo virtuoso”.




Thea
                                


                                



