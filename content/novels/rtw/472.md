---
weight: 472
title: Capitolo 472- Un pegno d’amore
pubDate: 2025-08-07T11:37:50.990Z
tags:
    - rtw
---






 


“Indumenti, scarpe, tazze, cucchiai e forchette.” May segnò con una spunta ogni oggetto contandoli con le dita. “C’è altro che dovrei portare con me?”


Il pavimento era disseminato di un assortimento di oggetti per la casa, c’era di tutto dal bollitore dell’acqua alle ciotole di legno.


Il completo letto è la cosa più importante, pensò Irene, poi disse, “Faresti meglio a prendere un completo di cuscini, lenzuola e coperte.”


Sentendo quelle parole, sia Rosia che Gait scoppiarono a ridere, ma furono tuttavia presto zittite, quando May rivolse loro una fredda occhiata. “Le lenzuola non sono necessarie. Carter dice che comprerà un nuovo completo al mercato. Si dice che una volta appartenessero alle quattro famiglie e che siano state dissotterrate dai sotterranei dei loro palazzi.”


“Wow, devono essere fatte di seta fine,” commentò Irene con invidia. “Ho sentito che c’è un sarto a Città del Re che confeziona stoffe e indumenti fatti di seta pura. E’ una sfortuna che soltanto i grandi nobili e i mercanti benestanti possano permetterseli. Se provengono dalle grandi famiglie, devono essere ugualmente buoni.”


“Sì, abbastanza,” rispose May con noncuranza. “Ricordo che ha detto che un completo vale cinque ori reali.”


“Wow…” le tre ragazze sussultarono dalla sorpresa.


“Cinque, cinque ori reali! Dio Onnipotente!” Rosia si diede un colpo sulle labbra. “Mi ci vorrebbero circa due anni per guadagnare così tanti soldi.”


“Come puoi paragonarti alla Stella della Regione Occidentale?” disse Gait con derisione mentre le dava un colpetto sulla testa. “La Signorina May è una celebrità che si è esibita a Città del Re! Per quanto riguarda Sua Eccellenza Carter, è il Capo Cavaliere di Sua Altezza. Non puoi competere con nessuno di loro due!”


“E’ davvero fantastico, May,” disse Irene, guardando May con occhi radiosi. “Ti invidio così tanto.”


May sapeva che solo Irene si sentiva sinceramente felice per lei, ed era per quella sincerità che la Luce dell’Alba era attratto da lei in primo luogo. May si chiedeva anche come una ragazza come Irene, che era cresciuta nel teatro, fosse resistente alle tentazioni e ai desideri mondani, mantenendo al tempo stesso l’innocenza e la gentilezza di una bambina. Sebbene avesse messo da parte la sua storia d’amore passata, May era comunque compiaciuta nel vedere che Irene fosse un po’ invidiosa di lei. “Quando diventerai famosa, potrai comprarti un completo… Verrai pagata tantissimi ori reali per esibirti una volta sola a Città del Re, per non parlare delle mance che riceverai dai nobili dopo lo spettacolo.”


“Ma quanto mi ci vorrà per diventare brava come te?” chiese Irene con frustrazione, stringendo le labbra.


“Sembra che tu sia piuttosto impegnata qui. Stai provando?” Proprio in quel momento la porta venne spalancata bruscamente. Un giovane di bell’aspetto fece capolino e domandò, “Interrompo qualcosa?”


“Sua, Sua Eccellenza Carter!” Gait e Rosia si inchinarono subito.


“Buongiorno, Signor Cavaliere.” Irene si voltò e gli sorrise. “Stiamo discutendo di cosa May dovrebbe portare a casa vostra, e stavamo parlando proprio di voi.”


“Davvero? Cosa avete detto di me?” chiese Carter curioso, grattandosi la nuca.


“Niente!” May lo fissò e pensò silenziosamente che sembrava sempre il perfetto gentiluomo quando teneva la bocca chiusa, ma quell’illusione si infrangeva non appena iniziava a parlare. “Perché sei venuto qui oggi? Oggi non è il tuo giorno libero, vero?”


“Uhm… non preoccuparti. Sua Altezza mi ha dato un po’ di tempo libero oggi. Perciò… ti ho portato un regalo.”


“Un regalo?”


May guardò di sfuggita la stanza. Gait capì subito e disse, “Oh, Signorina May. Mi sono appena ricordata che ho una cosa di cui occuparmi. Sentitevi libera di informarmi quando avrete finito di fare i bagagli.”


“Anche io. Devo fare il bucato. E’ lì da un po’ di giorni ormai.” Anche Rosia si congedò con un inchino e si trascinò dietro Irene mentre usciva dalla stanza.


“Huh? Io non devo fare nulla. Aspetta… Voglio vedere anch’io il regalo di May…” mentre la voce della ragazza svaniva gradualmente, May tirò un sospiro di sollievo e sbarrò la porta. Si voltò verso il Capo Cavaliere e chiese, “Allora, qual è il regalo? Spero che non sia di nuovo un’altra invenzione di Sua Altezza.”


Carter si guardò attorno prima di rompere il silenzio, “Tuo padre…”


“E’ impegnato. Pensi che ognuno abbia ‘tempo libero’ come te?” sbottò May impazientemente. Pensava che suo padre avrebbe avuto bisogno di un po’ di tempo per familiarizzare coi nuovi luoghi dopo che si era trasferito dalla Fortezza a Città di Confine. Tuttavia, con sua sorpresa, aveva trovato un lavoro impiegatizio al Comune in una sola settimana, e non c’era niente che lei potesse fare al riguardo. Ora lui era un impiegato regolare al Ministero dell’Edilizia.


“Sono impegnato anch’io.” Carter alzò le mani in segno di difesa. “Sua Altezza ha trasferito uno degli impiegati più efficienti dal Ministero della Giustizia alla Fortezza Longsong. Ora devo occuparmi di ogni tipo di incarichi. Oltre a interrogare le spie e verificare le condizioni dei residenti, devo persino dare la caccia ai criminali. Non ho neanche tempo per mangiare in questi giorni. Non hai idea di quanto siano feroci questi criminali. Al contrario degli altri autoctoni della Regione Occidentale, questi tizi sono dei banditi, che inizialmente si nascondono tra i rifugiati. Ora che le cose vanno meglio hanno iniziato a dare problemi. Ma non preoccuparti, fanno trambusto solo nella periferia della città dove gli accampamenti temporanei sono a ovest e non entreranno all’interno della città facilmente. Inoltre, acciufferò ciascuno di loro quando verranno scovati a combinare guai.”


Vedendo Carter descrivere la faccenda così appassionatamente, May scoppiò a ridere. “Va bene, ho capito. Allora, Signor Cavaliere, visto che sei così devoto alla pace e all’ordine della città, ti andrebbe di pranzare e bere qualcosa qui prima di tornare a lavoro?”


“Mi piacerebbe molto, ma temo che la mia pausa sia quasi finita.” Carter posò il pacchetto che aveva in mano. “Provatelo per vedere se vi sta. Ho chiesto a Sua Altezza di disegnarlo.”


“Sua Altezza?” May era un po’ sorpresa.


“Sì. Quando ho detto a Sua Altezza della data del nostro matrimonio, ha parlato di un abito indossato appositamente per le nozze. L’unica cosa è che ci vuole tanta fatica per farne uno. Ho implorato Sua Altezza per un bel po’, e anche corrotto la Signorina Soraya con la torta gelato prima di ottenere finalmente questo vestito.”


Quando May scartò la stoffa, vide un vestito bianco come la neve nel pacchetto.


Il cuore di May smise di battere per un attimo quando il cavaliere aprì l’abito. Era un vestito semplice con dettagli elaborati e sofisticati. L’abito era semplice nel senso che non era ornato di gioielli, né era bordato di foglie d’oro. Al contrario, era puramente stratificato di mussoline (1) bianche. Tuttavia, la foggia dell’abito era piuttosto appariscente. Era stretto in un corsetto e si allargava in una contrastante e voluminosa gonna al di sotto del punto vita. La gonna era increspata come delle onde, mostrando perfettamente l’ingegnosa manifattura incastonata nei suoi disegni.


Sapeva che qualsiasi ragazza, che fosse nobile o contadina, sarebbe rimasta affascinata e ossessionata da una gonna del genere soltanto a vederla.


May accarezzò delicatamente la gonna bianca come la neve che quasi non pesava, e si ritirò nella sua camera da letto per indossarla.


Quando tornò nel soggiorno, Carter spalancò la bocca, colpito dalla bellezza mozzafiato che vedeva. “Dio… sei stupenda.”


“Davvero?” Un raro e vivido rossore spuntò sulle sue guance. Poteva immaginare come appariva in quel momento senza neanche guardarsi allo specchio. L’espressione con la bocca spalancata del Capo Cavaliere le diceva già tutto.


May si avvicinò a Carter e premette delicatamente le sue labbra sulla sua guancia. “Grazie per il tuo regalo. Lo adoro davvero.”


Come risposta, il cavaliere la avvolse tra le sue braccia.


Vedendo il viso di Carter che lentamente si avvicinava al suo, May chiuse gli occhi.


“Essere chiamata May Lannis non suona troppo male,” pensò.


Meiling


 


 


 Erialis  (1) La mussola è un tessuto molto leggero in armatura di tema e con una trama molto rada simile ad una garza. Fu introdotta in Europa nel XVII secolo direttamente dall'Aria e il suo nome deriva dalla città di Mosul sulle rive del Tigri dove gli europei la incontrarono per la prima volta. L'origine del tessuto però è da far risalire alla città di Dacca in Bangladesh ed originariamente era prodotta con il cotone, poi con lana e con il lino. Veien utilizzato sopratutto per l'arredamento dai tendaggi ala biancheria da letto e intima. Ad oggi viene usata come sfondo per le pitture religiose "Thangka", provenienti dai paesi buddhisti come Tibet, Nepal e Bhutan..
                                


                                



