---
weight: 4750
title: Capitolo 475- La luce
pubDate: 2025-08-07T11:37:50.991Z
tags:
    - rtw
---










“Questa è un’arma pesante. Utilizza le stesse munizioni di un fucile ad otturatore girevole-scorrevole. Prendete un proiettile da questo astuccio e provate a sparare con questa.” Disse il Principe dando dei colpetti alla grande mitraglia. “Il suo meccanismo è molto più complicato rispetto a quello di un fucile, quindi non mi dilungherò in inutili dettagli. L’ho chiamata Mark I tipo HMG. Vi mostrerò come si utilizza.”






Si sedette dietro all’arma da fuoco e premette il grilletto. Ciò che accadde dopo fu difficile da comprendere per Ascia d’Acciaio.






All’improvviso, fiamme fuoriuscirono dalla canna e lo spostamento d’aria provocato dalla mitraglia fece alzare la neve tutt’attorno. La stringa di proiettili sembrava essere costantemente tirata dentro al fucile. Allo stesso tempo, cartucce bollenti venivano sputate fuori dall’altra parte uno alla volta. Ne caddero diverse dozzine sul terreno in un solo secondo.






Il rumore di questa mitragliatrice era più feroce di un intero gruppo di fucilieri della Squadra degli acciarini. Non si sentivano pause tra un colpo e l’altro. Il Principe mirava al suolo di fronte a lui invece che ad un bersaglio lontano e sparava senza sosta. Prima che la neve di un punto ritornasse a terra, quella del punto successivo era alzata in alto cosicché la superfice del manto nevoso sembrava acqua in ebollizione.  La scarica di proiettili formò una ragnatela mortale: chiunque avesse tentato di attraversarla sarebbe stato trivellato di colpi.






“È fenomenale.” Mormorò il Capo dei Cavalieri.






Carter non era l’unico senza parole.  Ascia d’Acciaio si guardò attorno e vide che anche tutte le streghe erano sbalordite, e solo Lady Usignolo, che era sempre rimasta la fianco di Roland sembrava abbastanza tranquilla. Cenere, la strega dai capelli neri che portava una spada gigante, mostrava un’espressione mista tra lo shock, la confusione e la frustrazione.






Ascia d’Acciaio non poteva che provare la stessa sensazione. Era diventato il Capo Guardia del corpo del clan Osha grazie alla sua bravura con il coltello e l’arco, abilità che aveva coltivato con la pratica regolare fin da tenera età. Proprio come lui, i guerrieri più potenti dal talento sorprendente erano popolari tra i leader dei clan della Regione Più Meridionale. Tuttavia, nemmeno il combattente più veloce e forte del mondo sarebbe potuto scappare a questi proiettili che si muovevano più veloci della luce. Sorprendentemente, la Mark I non aveva nemmeno il difetto di dover richiedere una pausa per ricaricare. Se la Prima Armata fosse stata equipaggiata con 20 armi pesanti, le abilità di combattimento acquisite dal nemico in più di dieci anni di duro lavoro sarebbero diventate una barzelletta.






Un guerriero avrebbe naturalmente fatto fatica ad accettare lo stato delle cose.






Per fortuna, lui aveva trovato un nuovo percorso.






*******************


Foglia si muoveva velocemente attraverso il fitto sottobosco di piante per indirizzare la bestia demoniaca che si era intrufolata nella Foresta ombrosa verso le mura della città.






Ora, controllava un’area grande quasi quanto la Città. Gli alberi e le fronde erano come i suoi occhi e le sue membra. Potevano crescere come voleva lei e formare una linea difensiva contro i nemici, ma Sua Altezza continuava a dirle di informare l’armata ogni volta che trovava una qualsiasi bestia demoniaca o demone, piuttosto che combatterli personalmente, specialmente in quest’ultimo caso. Se i demoni avessero percepito la sua esistenza e distrutto l’intera foresta, sarebbe stata una perdita significativa, dato che la Città contava su di lei per avere avvertimenti preventivi e che una foresta in grado di cambiare forma a comando era un grande vantaggio.






Foglia aveva richiesto uno spazio vuoto vicino alla città e aveva intenzione di farvi crescere il Frumento Dorato appena i Mesi dei Demoni fossero giunti a termine. In quel momento, con il Cuore della Foresta a fornirle i poteri magici, il grano sarebbe cresciuto continuamente e avrebbe prodotto abbastanza semi per tutti i contadini della Regione Occidentale.






Improvvisamente, percepì un gruppo di lupi ibridi demoniaci avvicinarsi dal bordo della foresta.






Foglia si girò immediatamente verso gli invasori e vide otto forti bestie demoniache scappare dentro alla foresta. Come stava per mandare un piccione viaggiatore ad informare il Primo Esercito e indirizzarle verso le mura della città, provò qualcosa di strano.






Non sembravano feroci come al solito. Piuttosto, era come se fossero guidate da qualcosa. Persino i suoi rami e rampicanti non riuscivano a fermarle ora.






Che fosse il ritorno dei demoni?






Foglia si preoccupò e proprio mentre stava allargando la sua visuale, percepì del caldo sulla testa.






Prontamente guardò verso l’alto e vide raggi dorati spuntare da diversi spazi tra le nuvole, illuminando il manto nevoso della Regione Occidentale.






*******************


“Come risolvo questa qui?” disse Tilly indicando un’equazione nel libro.






“Beh.... la metti nella quarta equazione per crearne una nuova, poi fai la derivata per ottenere quella che trovi nel libro.” Anna scrisse velocemente su un pezzo di carta il processo di derivazione. “Ecco qui.”






“Ho capito.” Tilly applaudì e disse, “Se introduco questa variabile, il risultato sarebbe vicino a 1.”






“Incredibile! Riesci a fare i calcoli a mente.” Esclamò Anna con ammirazione.






“È soltanto grazie alla mia abilità. Sei tu quella fenomenale. Puoi imparare tutto ciò che c’è nei libri del Principe così velocemente”, rispose Principessa Tilly con un sorriso.






Anna le rivolse uno sguardo gentile. Solo il menzionare Roland Wimbledon la faceva sorridere.






Ogni volta che Tilly vedeva quella espressione, non poteva che pensare che fosse impossibile che un’onesta, semplice ragazza come Anna potesse provare qualcosa per un uomo malvagio. “Roland deve essere cambiato ora,” pensò, senza considerare se fosse il vero Principe Roland oppure no. In realtà, Tilly stessa sentiva che il nuovo Roland era completamente diverso da tutti i nobili del Mondo, come se provenisse da un altro mondo. Tuttavia, allo stesso tempo, era a suo agio attorno a lui e le piaceva il suo fascino unico sempre di più. Guardando il cielo nuvoloso, Tilly aveva persino sperato che i Mesi dei Demoni continuassero, cosicché lei avrebbe potuto imparare tutto il suo sapere. In quel modo sarebbe davvero riuscita a capire il nuovo Roland, sebbene lui non avesse mai voluto parlare di sé stesso.






Scosse la testa per scacciare i pensieri. Tilly indicò il problema successivo. Con sua grande sorpresa, il libro si illuminò.






Le due streghe guardarono alla finestra contemporaneamente. Tracce di luce erano apparse misteriosamente nel cielo nevoso, e un lungo raggio di sole si infiltrava tra le nuvole in una luce dorata. Anche le persone del posto che giravano in città percepirono il cambiamento. Presto, un numero crescente di persone si riversò nelle strade, applaudendo.






Tilly guardò incantata il cielo, un insieme di emozioni di rimescolavano dentro di lei.






*******************






Quando il fuoco si fermò, affianco ai piedi del Principe c’era una montagna di bussolotti impilati. La bocca della mitragliatrice era tendente al colore rosso, mentre si vedeva uscire del fumo bianco dalla canna.






Si sarebbe sentito cadere persino uno spillo, dato che nessuno esprimeva i propri pensieri. Le parole erano inutili dato che lo sguardo fisso nei loro volti diceva chiaramente lo stato di shock che aveva portato questa nuova macchina.






Ascia d’Acciaio non riusciva a controllare più la propria eccitazione e si inginocchiò alla maniera della Nazione della Sabbia.






“Il Mondo è nelle vostre mani, Vostra Altezza.”






Credeva fermamente che il suo destino sarebbe stato quello di guidare il Primo Esercito equipaggiato di queste nuove armi per espandere il territorio di Sua Altezza Roland






Una mano si stese verso di lui.






Il Principe lo sollevò e non gli rivolse lo sguardo di approvazione che Ascia di Acciaio si sarebbe aspettato. Piuttosto, guardò la Catena Montuosa Invalicabile e disse a bassa voce “Il nostro vero nemico sono i demoni.”






“Anche in quel caso, lotterò per voi fino alla morte.” Ancor prima di poter dar voce ai propri pensieri, un luminoso raggio di luce forò il cielo nuvoloso, illuminando il mondo sottostante. Le streghe dietro di lui fecero delle esclamazioni per lo stupore, e Roland guardò verso l’alto sorridendo. Sempre più raggi scesero dall’alto diventando sempre più chiari. Presto, fu difficile per loro fissare la luce. Nel frattempo, le scure nuvole si dispersero silenziosamente e come ghiaccio toccato dal fuoco. Il sole apparve di nuovo nel cielo.






I Mesi dei Demoni erano finiti.






Erre


 Erialis  Gli auguri non si fanno mai il giorno prima in caso sempre meglio farli il giorno dopo, o almeno così mi hanno sempre detto. Per cui tanti auguri Thea che ieri insieme a me hai compiuto gli anni. Spero sia stato un giorno fantastico. Bacioooo. 
                                


                                



