---
weight: 477
title: Capitolo 477- Amore e affetto
pubDate: 2025-08-07T11:37:50.991Z
tags:
    - rtw
---










...


Proprio come l'anno precedente, le streghe tennero un banchetto al Castello.


Foglia aveva trasformato il cortile, che era di diverse volte più grande, in un’area da campeggio all'aperto recintata da ulivi. Anche se erano sedute intorno al falò che continuava a bruciare, le streghe potevano apprezzare in qualsiasi momento il cielo notturno stellato.


Rispetto all'ultima festa con barbecue a cui avevano partecipato solo cinque streghe, questa era molto più affollata, contava ben 25 streghe. Erano venute tutte le streghe dell’Associazione delle Streghe alleate, insieme alle sette streghe di Isola Dormiente, oltre a Maggie, Lucia, Agatha, Spear, Carta ed Estate.


Piatti di cibo finemente tagliato e varie salse erano stati riposti su un tavolino vicino al falò così da permettere alle streghe di mangiare liberamente. Dopo che i territori dei nobili ribelli erano stati completamente depredati, le riserve di carne e tessuti a Città di Confine era notevolmente aumentata. Al tavolo c'era anche il vino alla frutta a bassa gradazione alcolica di Evelyn e il gelato creato da Agatha.


Mentre Fulmine stava dimostrando con entusiasmo alla folla come grigliare un pollo, Maggie aveva iniziato a gustare una calda fetta d’ arrosto. Dopo aver trascorso un anno in montagna e nelle foreste con Fulmine, Maggie aveva acquisito una certa familiarità con ogni tipo di cibo alla griglia e si era riempita il taschino con varie spezie, proprio come faceva Fulmine.


"Penso che sia una perdita di tempo". Agatha spalmò il miele sulle polpette arrostite che teneva in mano. " È destino che i demoni ci attacchino, ma non stiamo sfruttando questo prezioso tempo per prepararci ... invece, stiamo solo celebrando l'ultima vittoria. Quando il nemico irromperà nella nostra città ... tutto sarà perduto" disse mentre masticava il cibo.


"Rilassati, andrà tutto bene". Roland le passò un mucchio di polpette di carne ripiene, ovviamente, era molto affezionata alle polpette succose. "Un corretto equilibrio tra lavoro e riposo aumenterà l'efficienza del lavoro. Inoltre, riposarsi per un giorno non ci impedirà di sconfiggere i demoni. E anche se perdessimo, almeno ci saremo goduti la dolcezza della vita".


"Assurdo!" disse Agatha roteando gli occhi. Poi prese le polpette di manzo e dopo averle immerse in una ciotola di olio, le mise sopra il fuoco. Grazie alla sua capacità di congelamento, era in grado di tenere le polpette alla giusta temperatura indipendentemente dal calore del fuoco. Chiaramente, il suo recente lavoro con il processo di raffreddamento dell'azoto l'aveva aiutata a perfezionare il controllo dei suoi poteri magici.


Dall'altro lato, la nuova arrivata Estate, non vedeva così tanta carne da molto tempo. Anche se non riusciva a smettere di deglutire, teneva le mani ferme. Fortunatamente, dopo aver notato la timidezza d’Estate, Wendy tirò la sorella appena risvegliata dalla sua parte e condivise con Estate e Carta il cibo che aveva arrostito.


Le tre streghe di Isola Dormiente, Cenere, Andrea e Shavi, iniziarono a giocare a poker mentre aspettavano che il cibo venisse grigliato. Negli ultimi mesi avevano imparato tutte le varianti del poker a cui Roland era abituato. Se non c’era nessun attacco da parte delle bestie demoniache, si riuniva e giocavano a poker nella sala del castello.


E le altre streghe di Isola Dormiente, come Candela, Evelyn e Sylvie, che avevano familiarizzato con le streghe nella piccola città, si stavano divertendo a parlare con Foglia, Echo, Soraya e gli altri, proprio come faceva una famiglia.


Guardando quella scena armoniosa, Roland si sentì abbastanza gratificato: dopo un anno di sforzi, i cambiamenti nella Regione Occidentale cominciavano a vedersi. Gli applausi entusiasti della gente nella piazza durante il giorno e il sorriso sincero sui volti delle streghe erano stati la ricompensa per i suoi sforzi.


Una simile ricompensa era così dolce che Roland non poté fare a meno di sentirsene intossicato.


Man mano che il falò si spegneva, la mezzanotte cominciava ad avvicinarsi. Roland chiese a Usignolo e Cenere di scortare rispettivamente Nana ed Estate a casa, nel frattempo, lui stava salendo al secondo piano del castello, e aspettava che Anna comparisse.


Decise di prendere l'iniziativa invece di aspettare passivamente, o meglio, di continuare a rimandare.


La luce lunare argentata filtrava nel castello attraverso la finestra del corridoio. Alla luce della luna, Roland vide gli occhi blu di Anna. La scena gli era abbastanza familiare, ma le loro posizioni erano invertite rispetto all'ultima volta. Mezze nascoste nell'oscurità, le pupille di Anna riflettevano una debole lucentezza, come stelle nel cielo notturno dove altre stelle non erano visibili. Il cielo le apparteneva solo stasera.


Roland non parlò, ma si fece avanti. Tenendo la mano di Anna, andarono al terzo piano.


Non era la prima volta che Roland era così vicino ad Anna, ma il suo cuore comunque batteva forte. Attraverso la mano che le stringeva, poteva dire che anche Anna era nervosa. Tuttavia, lei lo seguì senza alcuna esitazione.


Entrarono nella camera da letto di Roland. Quando Roland chiuse la porta, si voltò, fece un respiro profondo e si chiese cosa dire. Anna lo baciò.


La punta della sua lingua aprì delicatamente la bocca di Roland. Roland si sentì perso nel suo delizioso respiro.


In quel momento, il titolo di una canzone apparve nella sua mente, “Sealed with a Kiss”. (1)


Quando non sai cosa dire, bacia; quando non hai idea di come esprimere i tuoi sentimenti, bacia. Baciare è un discorso senza alcun suono e il bacio è l'affetto ardente.


Quando finalmente le loro labbra si separarono, le guance di Anna si fecero rosse.


"Ho un regalo per te".


Dalla tasca, Roland tirò fuori due pietre magiche rosse. Queste ultime erano state lucidate, bordate d'oro ed erano state unite dall’alto da un sottile filo rosso.


"Questo è ... un Sigillo?"






"Sì. Dopo essere stata connessa con il potere magico, una Pietra dell'Esplorazione e una Pietra della Posizione formano un Sigillo del Monitoraggio" Roland aiutò Anna a mettere la Pietra dell’Esplorazione al collo. "Ora non importa dove vado, puoi sempre trovarmi con l'aiuto delle pietre".


Anna doveva aver percepito che c’era qualcosa di insolito perché fissava Roland, immobile.


Proprio in quel momento, Roland scandì attentamente ogni parola mentre le sfiorava dolcemente le guance con le mani: "Mi vuoi sposare, Anna?"


La tranquillità del limpido lago blu fu interrotta da una pioggia battente.


Dopo una lunga pausa, Anna annuì e disse: "Sì".


...


Ciò che ne seguì fu molto naturale: in quel momento quelle emozioni che erano state trattenute a lungo sfondarono l'ultima barriera e si intrecciarono l'una con l'altra.


Roland la sollevò per la vita e la mise sul letto. La ricoprì di dolci baci dalla fronte fino al collo e aprì goffamente i bottoni. Con gli occhi aperti, Anna fissò Roland come se volesse imprimere nella sua mente ogni sua singola mossa.


Quando il corpo bello e liscio della ragazza fu scoperto, Roland la strinse dolcemente tra le sue braccia e coprì entrambi con una trapunta.


Senza la barriera dei vestiti, sentì chiaramente il battito del cuore di Anna, come se il suo cuore stesse per uscire dal suo petto.


"Questa volta ..." sussurrò Anna all'orecchio di Roland.


"Che ne pensi?"


"Non mi addormenterò di nuovo ..."


Roland non poté fare a meno di scoppiare a ridere, il che allentò la tensione tra loro. Si sfiorò leggermente il naso e disse: "Anche se ti addormenti, non ti lascerò da sola".


Le loro bocche si cercarono ancora una volta, i loro corpi si unirono e il loro cuore divenne uno.


...


Thea


 Erialis 


E' una canzone scritta e composta da Peter Udell e Gary Geld ed ha avuto molto successo come singolo  del 1962 per Brian Hyland. Ci sono state poi numerose versioni ad opera di altri artisti come Gary Lewis &amp; The Playboys  , la versione di Bobby Vinton e poi quella di Jason Donovan. Sicuramente la conoscete. Per chi a piacere inseriamo anche il testo tradotto. 


 


 
                                


                                



