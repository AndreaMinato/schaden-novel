---
weight: 4820
title: Capitolo 482- La volontà di Zero
pubDate: 2025-08-07T11:37:50.992Z
tags:
    - rtw
---














Il piano superiore del Tempio Centrale Segreto era intensamente illuminato da dozzine di Pietre Magiche che illuminavano a giorno la biblioteca circolare. Quando ci si trovava in quella stanza, era difficile credere di essere sottoterra.


Quell’area equivaleva alla Torre di Babele della Cattedrale di Hermes in superficie, ed era il luogo preferito di Zero. Poteva facilmente osservare tutta l’Area Segreta Centrale dalla finestra. Sorvegliare le figure che si agitavano attorno al Pilastro della Pietra Divina della Vendetta come fossero formiche, le faceva provare una gioia immensa nell’avere il controllo su tutte quelle vite. Era come se fosse la Signora del Regno di Dio, e le persone che camminavano lentamente nell’oscurità fossero i credenti che costruivano il regno.


Quando avrebbe avuto del tempo libero, avrebbe preso un libro contenente la storia ed i segreti dell’Unione da uno scaffale e l’avrebbe letto accanto alla finestra. Ovviamente, avrebbe dovuto avere un tazza di tè nero con della farfara (1) dentro vicino a lei.


Dopo essere diventata il Pontefice, Zero era in realtà più rilassata. Non si preoccupava di impedire la Battaglia della Volontà Divina, anzi non aspettava altro. Dopo più di 200 anni, la sua vita era diventata davvero noiosa, e i Demoni Anziani, che erano stati registrati come invincibili, sembravano degli avversari entusiasmanti. “Se li portassi nel Campo di Battaglia dell’Anima, sarebbero ancora impavidi e terrificanti come appaiono?”


Tuttavia, questa battaglia era ancora molto lontana, quindi doveva stabilire un nuovo obiettivo per se stessa per passare il tempo.


C’erano poche persone di cui Zero si preoccupava, e casualmente Roland Wimbledon era una di queste… era l’unico mortale ad interessarle finora.


Veniva denigrato da tutti, ma era uscito vincitore dopo il Decreto Reale sulla Selezione del Principe Ereditario, combattendo estremamente bene con il suo minuscolo territorio contro due forti contendenti al trono. Questo era indubbiamente molto raro. Inoltre, aveva scoperto degli indizi interessanti nei ricordi di Garcia.


Una volta, la Regina di Acque Chiare aveva piazzato una domestica al fianco del Principe Roland per fargli ingerire un veleno mortale, ma il piano era fallito miseramente e la furiosa Regina aveva fatto giustiziare lo sfortunato alchimista che aveva creato quel veleno. Tuttavia, Zero ne fece fare una replica da un membro dell’Area Segreta Centrale, facendogli seguire la ricetta presente nei suoi ricordi, ed era venuto fuori esattamente come l’alchimista le aveva promesso. Era inodore, incolore, solubile in acqua, fatale dopo l’assunzione e incurabile.


“Quindi, è la domestica ad aver ingannato Garcia o è l’attuale Roland Wimbledon a non essere più quello di prima?” Stando alle informazioni che aveva raccolto, Zero era più propensa alla seconda opzione. “La domanda è… se lui non è Roland Wimbledon, allora chi è? Perché nessuno ha mai dubitato della sua identità prima d’ora?” Più rimuginava sulla questione, più era incuriosita. Era riuscito a cambiare il suo modo di fare per guadagnarsi l’amore di tutti i suoi sudditi, ridistribuire da solo il potere nella Regione Occidentale, e a far sparire sia la delegazione emissaria della Chiesa sia l’esercito impazzito… Se un tale uomo fosse stato solamente il Signore di un piccolo territorio, sarebbe stato davvero un peccato.


Dunque, Roland Wimbledon doveva essere inserito come membro della Chiesa, o in altre parole, diventare parte di lei. Zero non poté trattenersi dal leccarsi le labbra. Questo era anche il motivo per cui aveva cambiato la sequenza d’attacco. Se le sue supposizioni erano corrette, allora conquistare il Regno di Graycastle avrebbe portato molti più benefici di quanto potesse immaginare.


Logicamente, in quanto Signore dotato di grande autorità, sarebbe rimasto dietro le linee durante le battaglie, perciò era importante capire come forzarlo ad uscire allo scoperto.


Proprio quando Zero stava pianificando come evitare la battaglia diretta ed andare dritta verso Roland, Isabella aprì la porta della biblioteca e vi entrò dentro.


“La riunione è finita?”


“Sì.” Si massaggiò il collo. “Beate te che stai seduta qui a leggere e sorseggiare del tè tutto il giorno, mentre io devo mentire a quei vecchi uomini… no, in realtà sono un vecchio signore e due pazzi.”


“Non è semplicemente mentire. Riguarda le operazioni del livello più basso della Chiesa,” disse Zero con un’alzata di spalle. “Anche se le streghe sono il vero nucleo della Chiesa, senza quegli uomini, non saremmo in grado di accumulare così tante risorse per conseguire il nostro scopo finale.”


“Non importa.” Isabella sbadigliò. “Ad ogni modo, dicono che dobbiamo aspettare sino al secondo mese di quest’estate per ricollocare le risorse che ci servono per attaccare il Regno dell’Alba verso la battaglia contro il Regno di Graycastle, ed anche questa è una stima ottimistica.”


“Questo periodo di tempo non è né troppo lungo né troppo corto” pensò Zero, “Così l’attesa diventerà una tortura e renderà la ricompensa perfino più piacevole.” “Come sta andando la produzione della pillola?”


“Credo che adesso ci siano all’incirca dalle 300,000 alle 400,000 pillole in magazzino,” rispose Isabella. “Ma hai davvero intenzione di venderle tutte ai civili per combattere contro i demoni? Milioni di persone esauriranno completamente tutte le risorse di Hermes. Inoltre…”


“Inoltre cosa?”


“Inoltre potremmo non vincere.” Scosse il capo. “Sono così tanti che potrebbero creare problemi, non importa dove li mettiamo. Senza contare il fatto che i loro giorni saranno contati una volta che avranno ingerito la prima pillola, e se i demoni non ci attaccassero in tempo? Se gliene dessimo troppo poche, diventerebbero inutili; se gliene dessimo troppe, andrebbero sprecati. Anche se i demoni ci attaccassero tutti in una volta e venissero sconfitti dall’esercito impazzito, quelle persone non sarebbero più in grado di combattere.”


“Non capisci.” Zero si alzò in piedi, si avvicinò ad un grande tavolo, e ne tolse la copertura, rivelando una mappa delle Terre Selvagge. “Non ho mai avuto intenzione di usare l’esercito impazzito per proteggere Hermes, e la location della battaglia finale potrebbe essere da qualche altra parte nella Pianura Fertile… Penso che probabilmente avrà luogo nelle rovine della Città Santa di Taqila, dato che è il luogo più vicino a noi.” Indicò un punto nella mappa.


“Vuoi dare inizio… ad un attacco?” Isabella rimase congelata dallo shock.


“Stiamo disperatamente a corto di tempo,” disse Zero con calma. “Non mi sono mai sognata di sterminare completamente i demoni. Il Libro Sacro dice che solo quando la Luna di Sangue arriverà ed i Cancelli dell’Inferno si apriranno, i demoni potranno costruire una guglia nera. A dire il vero, la guglia non si costruisce… cresce.”


“Stai dicendo che quelle pietre sono veramente vive?” domandò Isabella incredula.


“Quest’informazione può essere reperita solamente negli appunti personali dei Tre Capi dell’Unione… l’espansione dei demoni dipende dall’abilità della guglia nera di produrre Nebbia Rossa, e le guglie attuali sono fondate in zone con molte vene minerarie di Pietra Divina della Vendetta, dunque il loro raggio d’influenza continuerà a crescere. All’inizio della Seconda Battaglia della Volontà Divina, una volta una Straordinaria aveva guidato una divisione di soldati verso l’area sotterranea della Nebbia Rossa, e vi avevano trovato una vista sorprendente – un mostro enorme si contorceva al di sotto della guglia, ed il suo corpo era addirittura più grande della stessa Torre di Taqila,” disse Zero lentamente. “Quell’enorme mostro stava decomponendo la Pietra Divina della Vendetta trasformandola in cristalli neri che rilasciavano la Nebbia Rossa. Considerando che i Demoni avevano delle Bestie del Caos che trasformavano le Pietre Divine della Vendetta in Pietre Magiche, non era difficile capire che fossero dotati anche di questo tipo di abilità.”


“…” Isabella aprì la sua bocca e finalmente sputò fuori: “È una cosa disgustosa.”


“Ahimè, una volta formata la guglia, piccoli attacchi a sorpresa saranno inefficaci, quindi la nostra migliore opzione sarà attaccarli direttamente. Non so quanto tempo ci vuole per la fuoriuscita dal terreno della Pietra Divina della Vendetta decomposta, ma probabilmente non è una cosa per cui basti un giorno solo. In quell’intervallo i demoni possono solamente trasportare la Nebbia Rossa dalle loro risorse di riserva, dunque avranno una forza molto limitata. Abbiamo bisogno di un esercito impazzito che sia abbastanza grande da sconfiggere i demoni per creare un sentiero, così che l’Armata della Punizione Divina possa uccidere i mostri sotterranei,” disse Zero con gran convinzione. “Se saremo abbastanza fortunate, riusciremo a guadagnarci altri 400 anni.”


Haru


 


 Erialis  E' sempre spiacevole dover tagliare una nota ma dato che le dimensioni delle note sono per così dire stabilite...sarò costretta a tagliarla... se volete leggere le note nella loro interezza e capitoli in più iscrivetevi al patreon avrete capitoli in anticipo e alcuni livelli costano meno di un caffè sono davvero pochi centesimi. (1) Ne abbiamo già parlato in passato, ma ogni tanto un ripasso non fa mai male che ne dite, magari con qualche notizia in più? La Tossilaggine comune (nome scientifico Tussilago farfara) è una pianta erbacea, perenne, dai fiori gialli simili alle “margherite”. Il nome deriva dall'uso molto antico di questa pianta nel campo della medicina popolare: tussis ed agere (= “tosse” e “fare” o “togliere”), quindi traducendo liberamente “far togliere la tosse”. Nell’antica Grecia il medico Dioscorides consigliava di fumarla per trarre sollievo dalla tosse e dall’asma e, ancora oggi, entra come ingrediente in molte sigarette a base di erbe. I primi riferimenti si trovano già negli scritti dello scrittore e naturalista latino Plinio il Vecchio (Como, 23 - Stabia 79). Il nome specifico (farfara) è ripreso dal nome antico in latino che questa pianta aveva presso i romani: farfarum. Questo termine potrebbe derivare da farfer (= portatore di farina) e probabilmente si riferisce al tomento bianco della pianta. Un altro antico nome latino della pianta - filius ante patrem - fa riferimento al caratteristico fatto che prima fiorisce e solo poi nascono le foglie. 


 
                                


                                



