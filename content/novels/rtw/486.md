---
weight: 4860
title: Capitolo 486- Una chiamata d’aiuto
pubDate: 2025-08-07T11:37:50.992Z
tags:
    - rtw
---














“Che mi dici dell’industria del sale?”






C'erano molte risorse minerarie nella Regione Occidentale, quindi non c’era da sorprendersi che l'industria mineraria fosse l'industria primaria della Fortezza. Tuttavia, questa era la prima volta che veniva menzionata e il Principe Roland non aveva idea delle specialità locali. Secondo Roland, il sale doveva essere l'industria principale nelle città costiere.






"La Fortezza, la Famiglia Elk e la Famiglia Honeysuckle hanno ciascuno un pozzo di sale. Di fatti questi sono molto vicini tra loro e situati ai confini dei loro domini. Ho sentito dire che oltre 200 anni fa, spesso si svolgevano guerre civili in quei luoghi della Regione Occidentale e duravano per 50 anni ". Barov si accarezzò i baffi.






Roland si chiese se i tre nobili che stavano occupando l'area ne fossero stati i grandi vincitori. Domandò con vivo interesse, "Qual è il rendimento di questi pozzi del sale?"






"Oltre a rifornire la Regione Occidentale, il sale veniva venduto anche a Montagna del Drago Caduto, a Città dell'Acqua Rossa e in altri piccoli villaggi lungo la strada". Barov sfogliò il suo taccuino. "Rappresentava quasi il 15% delle entrate della Roccaforte."






"Perché una percentuale così bassa?" Chiese Roland sorpreso. "Il prezzo di mercato per il sale non è basso."






"È troppo difficile estrarre il sale dal fondo della miniera". Barov scosse la testa. "Conosco un nobile a Città d'Argento che ha un pozzo di sale nel suo territorio: l’entrata è larga quanto la una testa di un uomo ed è troppo piccolo per calarvi dentro un cesto, la gente del posto mina introducendovi l'acqua per poi raccoglierla con un bastone di bambù quando il sale si è disciolto."






"Perché non allargare il pozzo?"






Barov sorrise compiaciuto. " Vostra Altezza, il letto della miniera è troppo profondo. Se lo scavassimo come un pozzo d'acqua, le pareti crollerebbero. Secondo lui, lì il sale è stato estratto dalla generazione di suo nonno, e ora il pozzo è profondo come un campanile a Città del Re".






"Capisco," pensò Roland. Limitati dalla profondità, le persone hanno minato pozzi di sale usando il metodo dell’acqua salmastra, ma il processo potrebbe essere migliorato. Sollevare la miniera di sale con il potere di Lotus o estrarre l’acqua salmastra con un motore a vapore sarebbe più efficiente.






Un'abbondante fornitura di sale non avrebbe portato solo grandi benefici alla Città di Neverwinter, ma reso anche popolari cibi più sani e deliziosi. Il sale che avevano  a disposizione al momento era grezzo e con tutti i tipi di impurità e sostanze estranee.










"Ci sono." A questo pensiero, il Principe annuì soddisfatto. "Potete andare ora, non dimenticate di lavorare al modello di espansione della popolazione. I Mesi dei Demoni sono appena passati, quindi è un buon momento per reclutare prima che i rifugiati muoiano di fame senza i loro raccolti".






"Ho avuto lo stesso pensiero, Vostra Altezza," disse Barrow con la mano sul petto, "La nuova delegazione di emissari partirà presto, e penso che avranno più successo dello scorso anno."






Dopo che il Capo se ne fu andato, Roland stava per pianificare come usufruire delle risorse della Fortezza, quando sentì bussare alla finestra.






Girò la testa e vide un falco grigio che giaceva sulle inferiate della finestra con una nota legata alla zampa.






Usignolo aprì la finestra e lasciò entrare il messaggero volante.






Era una lettera di Petrov Hull, da Longsong.






Roland lesse rapidamente la lettera e non poté fare a meno di ridere. Dopo che Usignolo era tornata alla Zona di Confine con lui, gli era stato difficile continuare la lotta contro il crimine. Ricevevano tutti i tipi di rapporti dal popolo, ed era difficile distinguere ciò che era vero e ciò che era stato inventato solo per ricevere la ricompensa in denaro. Meno della metà dei Ratti aveva fatto richiesta di lavoro. Il nuovo Ministro della Giustizia, Rene Medde, era impegnato tutto il giorno e non poteva controllare le forze della Strada Nera. Se fosse andata avanti così avanti così, la sicurezza pubblica sarebbe stata messa a rischio.






Alla fine della lettera, Petrov aveva scritto che voleva che il Principe lo aiutasse con la manodopera e la tecnologia, ma Roland sapeva che in realtà voleva che Usignolo e Vader aiutassero il Conte della Famiglia Elk.






Diede la lettera a Usignolo. Lei lo guardò e disse: "Non riescono più controllare la Fortezza?"






"Il precedente Fiamma Divampante era solo una risposta alla guerra tra le masse: non aveva esperienza in combattimento o nel catturare i Ratti". Roland sorrise e disse: "Come sospettavo, hanno ancora una lunga strada da percorrere per combattere i Ratti, e ci saranno molte ricadute, ma alla fine saranno distrutti con misure potenti e avranno la possibilità di avere un miglior stile di vita. Una volta sulla buona strada, è difficile ritornare nel male, ciò è valido sia per le persone che per le città. "






"Vuoi che vada?" Usignolo sospirò.






"Non dimenticare che Longsong e Città di Confine sono una città sola ora. Non fare distinzioni tra l'una e l’altra." Si strinse nelle spalle. "All'incontro di espansione ho detto che ci sarà un giorno in cui si potrà fare colazione nella Zona di Confine e lavorare nella Zona di Longsong mezz'ora più tardi. Dato che tu sei la responsabile dell’Ufficio della Sicurezza, ci si aspetta che tu viaggi tra i due luoghi e che ispezioni il lavoro. "






"Se vado, cosa ti proteggerà?" Lei scosse la testa. "Non dirmi che non ci saranno pericoli: sei la spina nel fianco di Timothy e della Chiesa, inoltre solo io posso fermare le streghe assassine".






Roland avrebbe voluto dire che aveva la Pietra Divina della Vendetta e che non sarebbe stato ferito da una strega normale, ma si rese conto che non era quello di cui lei era preoccupata. "Ascolta."






Lei lo interruppe "Non puoi farmi promettere nulla, e Wendy e Pergamena mi daranno ragione. Voi siete la persona più importante dell’Unione delle Streghe."






"Verrò con te."






"Ahem, da-davvero..." Usignolo si strozzò per lo shock e girò la testa per evitare il suo sguardo. "Credo di essere l'unico che può aiutarli."






Il Principe non poté fare a meno di ridere. "Porta Estate con te, è arrivato il momento che si eserciti".






"E anche Sylvie e Soraya dovrebbero andare a stabilire i sistemi di identificazione mentre controllano le miniere, e forse addirittura a costruire il Municipio", pensò. "Mi chiedo come stia andando l’addestramento della nobiltà nella Fortezza Longsong".






...






Tre giorni dopo, Roland si imbarcò con le streghe e la nobiltà della Fortezza per recarsi nella Zona di Longsong.






Guardando il piroscafo di cemento e la cenere di carbone depositarsi nel fiume Acqua Rossa, sospirò. Sembrava impossibile raggiungere la Fortezza Longsong in un giorno, questa velocità era ancora troppo lenta per lui. Dopotutto, il tempo era denaro. Roland progettò di costruire un'esclusiva nave ad alta velocità di lusso.






Erre


 


    


 Erialis Oggi parliamo del sale, anche se in maniera ridotta perchè lo spazio è poco rispetto a quello del patreon dove avreste molte più spiegazioni...per cui iscriveteci così facendo avrete capitoli in più, spiegazioni migliori e ci farete molto piacere perchè avvertiremo la vostra vicinanza. 


Il sale: La sua esistenza è da sempre legata al commercio e alle religioni dal Neolitico fino ad oggi ed ha coinvolto tutto il mondo. Il sale fa la sua comparsa fra le prime civiltà stabili che da cacciatori passarono ad agricoltori e allevatori. Omero lo chiamava la sostanza divina, mentre i romani lo conoscevano come l'oro bianco. Nell'antica Grecia il sale divenne un’importante merce di scambio nell'allora florido commercio degli schiavi, mentre a Roma i soldati venivano retribuiti con razioni di sale, dette “Salarium”, da cui deriva l'attuale nome del corrispettivo mensile 'salario'. In epoca romana il suo uso aumentò esponenzialmente tanto che furono realizzate nuove vie di comunicazione apposte come la famosa Via Salaria che collegava l'Adriatico all'Etruria creando un ponte fra le saline di Ostia e la foce del Tevere. I Romani utilizzavano questa sostanza nelle offerte votive fatte agli dei, la assumevano come farmaco. L'importanza del sale presso i Latini, chiamato "sal", è anche testimoniata da alcuni termini contenti la stessa radice: "salve" usato quando dovevano augurare a qualcuno un'ottima giornata, "salus" (salute), "salubritas" (sanità) e “salario” la razione di sale ricevuta come paga dai soldati insieme con i viveri.  Il sale simboleggia sempre l’amicizia: fino all’era moderna si è conservata l’usanza di accogliere l’ospite con sale, pane e vino, per unire lo spirito (il sale), l’anima (il vino) e il corpo (il pane). Un antico proverbio dice: “Non si conosce una persona se non si è condiviso con lei uno staio di sale!”.


 
                                


                                



