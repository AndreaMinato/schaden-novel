---
weight: 491
title: Capitolo 491- Storia di un Assassinio
pubDate: 2025-08-07T11:37:50.993Z
tags:
    - rtw
---










Per un attimo a Usignolo sembrò che il mondo intero tremasse.






Mentre usciva dalla Nebbia, la scena davanti ai suoi occhi riacquistò il suo solito colore. Anche l'oscurità creata dalla pietra magica cominciò a dissiparsi, permettendo al suo cuore di smettere di battere freneticamente. L'uomo disteso a terra non era Roland, ma una guardia che Usignolo non aveva mai visto prima. Indossava l'uniforme standard della famiglia Honeysuckle, e sul suo petto c'era un segno rosso scuro che sembrava una ferita da arma da fuoco.






"Perché sei qui?" Sentì una voce familiare gridare accanto a lei.






Girò la testa e si rese conto che a parlare era stato Roland stesso. Era circondato da strati di guardie del corpo in un angolo della sala, il che spiegava perché Usignolo non si accorse di lui quando si precipitò dentro.






"Io ..." Appena Usignolo aprì bocca, realizzò di avere la gola estremamente secca, mentre le sue membra erano fredde e insensibili. Senti di avere il corpo così debole, era come se fosse appena sopravvissuta a una catastrofe. Tutto quello che desiderava in quel momento era stringere forte Roland, ma sapeva che non poteva farlo perché c'erano altri nobili in giro. Pertanto, se voleva davvero guidare l’ufficio di sicurezza e proteggere questo territorio, doveva evitare di comportarsi in modo eccessivamente intimo con Roland.






Sebbene il suo cervello le volesse impedire di farlo, entrò nella nebbia e si avvicinò a Roland, passando oltre le guardie. Quindi, lo abbracciò con tutta la forza che le rimaneva.






Immediatamente, si sentirono dei sussulti tra la folla. Apparentemente gli spettatori non potevano capire perché una strega era apparsa dal nulla e poi scomparsa senza dire nulla.






Nella nebbia, Usignolo si aggrappò al Principe con entrambe le braccia. Posò la testa contro il suo petto e ascoltò attentamente il suo battito cardiaco. Forse, questo era l'unico modo per confermare che si trattava solo di un falso allarme.






Anche Roland cominciò a capire cosa stava succedendo. Batté le mani e annunciò: “Andate tutti  in sala da pranzo per il pranzo, nessuno lasci il Castello, riprenderemo l'incontro nel pomeriggio!"






Quando solo le sue guardie, così come Petrov, Sylvie e Fulmine furono rimasti nella sala, Roland chiese: "L'assassino ha qualcosa a che fare con questo tentativo di omicidio?"






Quando sentì la voce di Roland, Usignolo cominciò piano piano a calmarsi. Fece qualche passo indietro con riluttanza e si rivelò ancora una volta, facendo finta di non essersi affatto mossa verso il Principe, e rispose, “Esatto. Quando ho scoperto che la persona che dava ordini al criminale era una guardia della famiglia Honeysuckle, mi sono subito precipitata qui. " Spiegò poi le sue scoperte e la confessione di Maan. "Non potevo dire che il vero scopo fosse quello di distogliere la nostra attenzione per avere l’opportunità di mettere le mani su di Voi... per fortuna, siete salvo."






“Il suo piano ha funzionato fino all’ultimo, e ha calcolato con precisione il momento in cui sarei arrivato, come anche gli spostamenti delle streghe." Roland sospirò. “Questa persona è sprecata come assassino."






Petrov si inginocchiò subito e disse, “Sua Altezza, davvero io non sapevo che lui…”






"Alzati. L’hai già detto prima, e sai che non mi piace punire la gente.” Intervenne Roland. “Ma non c’è dubbio che a causa della tua negligenza c’erano agenti tra i servi del Castello e le guardie esterne.”






"Io..." Petrov aprì la bocca per parlare, poi abbassò la testa. “Sono colpevole."






“Scopri l’identità e le origini dell’assassino. Voglio saperlo il prima possibile."






“Sì, Sua Altezza!"






Dopo che il figlio maggiore della Famiglia Honeysuckle andò via, Usignolo si informò riguardo a ciò che la preoccupava. “Com’era la situazione?"






“Minacciosa ma non pericolosa,” rispose Roland ridendo. “Grazie all’avvertimento di Sylvie... ma in ogni caso l’assassino si trovava già in svantaggio nel momento in cui ha deciso di farlo nella sala riunioni."






Dopo aver ascoltato il resoconto del Principe, Usignolo cominciò a capire in che modo aveva avuto luogo il tentativo, ma in realtà non era così facile come l’aveva messa Roland. Sebbene le armi non fossero permesse nella sala, l'assassino aveva nascosto un pugnale sotto le sue vesti, e poiché era una guardia del Castello, nessuno lo aveva controllato prima che entrasse.






L'unico errore del sicario era stato portare una Pietra della Vendetta Divina. Era normale che le guardie esterne avessero pietre magiche, ma nella sala appariva particolarmente prominente: per non distrarre Sylvie, tutti i nobili avrebbero rispettato la richiesta di togliersi i loro ornamenti. Quindi, Sylvie notò l'assassino non appena vide la cavità nera, e quando si spostò verso il Principe lanciò immediatamente un avvertimento.






Anche se Roland aveva descritto la scena come semplice, Usignolo aveva sudato freddo mentre ascoltava la sua storia. La sala misurava circa 20 metri di larghezza e lunghezza, e quando l'assassino udì l'avvertimento, prese velocità e caricò verso il posto a capotavola del lungo tavolo, dove sedeva il bersaglio. Quando il Principe estrasse la rivoltella e tolse la sicura, l'assassino lo aveva già colpito nella parte bassa della schiena con il pugnale.






Essendo stata sottoposta a un addestramento da Assassina, Usignolo capiva bene che, rispetto al torace e alla testa, che erano parti che veniva protette in maniera inconscia, l'area della vita era molto difficile da proteggere, e il forte dolore che un singolo colpo poteva infliggere poteva arrivare a far perdere al bersaglio la capacità di opporre resistenza, consentendo all'assassino di andare poi a colpire più facilmente i vasi sanguigni vitali situati nel collo.






Fortunatamente, Roland indossava gli indumenti protettivi che Soraya aveva appositamente creato per lui. Il pugnale non riuscì a penetrare il suo rivestimento e quindi non poté impedire la successiva azione difensiva di Roland. Aprì fuoco contro l'assassino con la pistola letteralmente premuta sul petto dell'assassino. I due proiettili di calibro 12 uccisero immediatamente l'uomo, e causarono un forte suono rimbombante che portò un enorme trambusto nella sala.






Usignolo visualizzava chiaramente quanto fosse rischiosa questa sequenza di eventi. Se Sua Altezza non fosse riuscito a sbloccare la sicura in tempo, o la pistola non avesse sparato, le conseguenze sarebbero state inimmaginabili... Usignolo voltò la testa e lanciò un'occhiata a Fulmine, che immediatamente abbassò la testa come per riconosce il suo errore.






"Sua Altezza, l’abbiamo scoperto," disse Petrov rientrando nella sala “Si chiama Shio. Non è nativo dei Territori Occidentali, era una delle guardie al castello del Duca Ryan."






“Duca Ryan?" Roland si accigliò. “Perché hai scelto uno come lui come tua guardia?"






“È solo una guardia ordinaria. A quel tempo tutte le famiglie persero molti uomini, quindi ho scelto tra quelli che non erano molto vicini al Duca. Di solito si fa così alla Fortezza..." rispose Petrov con cautela. “Credo che sia improbabile che abbia fatto questo tentativo per vendicarsi del Duca."






“Non sta mentendo," pensò Usignolo. “Quando una grande famiglia cade, a parte i subordinati a cui venivano dati terra e titoli, gli altri venivano percepiti dalle altre famiglie come risorse da spartirsi. Per loro era un semplice cambio di padrone. Visto che la famiglia Honeysuckle si era da lungo arresa a Sua Altezza, e la Fortezza era gestita da Petrov, quella parte di persone non era mai stata esaminata."






“Quanti uomini ci sono con un passato simile?" chiese Roland. “Hai assunto anche uomini delle famiglie Wild Rose, Maple e Wolf?"






“Ce ne sono solo tre o quattro nella guardia esterna" rispose Petrov, annuendo. “I servi, cittadini e servi della gleba delle altre tre famiglie sono stati assegnati agli Honeysuckle e agli Elk. Posso garantire che non metteranno piede nella Fortezza."






"Okay, allora non mi preoccuperò di loro. Ma ricorda, nell’area del Castello, anche gli uomini della guarnigione che controlla il perimetro devono venire dalla tua famiglia, chiaro? Per l’interno del Castello ci penserò io.”






“Sì, Sua Altezza."






“Nel frattempo, isola la casa di Shio. Scoprirò il vero motivo che c’è dietro alle sue azioni." Roland si voltò e guardò verso Fulmine. “Dì a Maggie di portare qui la Contessa Spear.”










Merges


 


 




                                


                                



