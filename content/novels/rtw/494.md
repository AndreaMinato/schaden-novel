---
weight: 4940
title: Capitolo 494- Nuove Risorse
pubDate: 2025-08-07T11:37:50.993Z
tags:
    - rtw
---














 


Quando il diasporo (1) raggiungeva la classe gemma, emetteva una luce abbagliante a causa della sua alta reattività e diventava altamente policromatico. A differenza delle altre pietre preziose, che variavano da un colore all’altro, esso emanava tanti colori diversi allo stesso tempo, in particolare rosso e verde. Era evidente il perché i locali lo chiamassero la pietra multicolore. Roland non collegò la pietra al diasporo quando Barov gliene parlò, ma lo riconobbe subito quando lo vide di persona.


Inoltre, quando il diasporo veniva disidratato, si trasformava in corindone (2) e la classe gemma dei corindoni era il famoso rubino ed il famoso zaffiro. Rispetto al primo, il secondo era anche più rinnovato.


Tuttavia, non erano le pietre preziose stesse ad eccitarlo.


“E per quanto riguarda il residuo estratto dalla miniera?” domandò animatamente il Principe, mentre chiudeva la scatola in legno dopo tanto tempo.


“Mi state chiedendo… i detriti derivanti dagli scavi delle gallerie della miniera?”


“Esattamente, e non solo pietre, ma anche il fango. Come li avete gestiti?”


“Sono stati tutti portati fuori e scaricati ai piedi della montagna.” Denver sembrava confuso sul perché il Principe fosse interessato a questo. “Non vi preoccupate, Vostra Altezza, tutti i buoni minerali sono stati individuati con cura e i resti sono stati frantumati nel processo estrattivo o in rimasugli di bassa qualità e non possono essere raffinati in pietre preziose. Del resto, il processo di selezione viene effettuato dai membri più esperti della mia famiglia. Loro non si farebbero mai sfuggire dei minerali di alta qualità.”


“Ti sbagli.” Roland sorrise e scosse il capo. “Quelle cose di cui ti sei sbarazzato… potevano essere il vero ‘tesoro’.”


“Cosa?” Denver rimase sotto shock, e anche le altre persone sembravano perplesse. Nessuno di loro riusciva a considerare come un tesoro il residuo della miniera.


Al momento, Roland trovava difficile spiegarglielo, perché in quel mondo anche la produzione dell’acciaio era difficile da immaginare, figuriamoci l’estrazione dell’alluminio puro.


Il diasporo era costituito principalmente da ossido di alluminio (3) ed era un sottoprodotto della bauxite (4), la sua scoperta suggeriva che ci fosse probabilmente una gran quantità di alluminio in quell’area. Questo significava che il fango e le pietre che loro avevano scaricato potevano essere usati come materie prime per l’estrazione dell’alluminio. In qualità di elemento metallico più diffuso sulla Terra, l’alluminio era molto più comune del ferro e poteva essere trovato praticamente ovunque. Lucia poteva estrarre piccole quantità di alluminio da ogni pietra sul terreno, ma chiaramente non era abbastanza efficace per i bisogni industriali. Valeva la pena scavare solamente nei luoghi ricchi d’alluminio.


Quella cava davanti a lui era una di quelli.


Roland chiamò Petrov da parte e gli chiese discretamente: “La Famiglia Crain come ha gestito questa miniera di gemme negli ultimi 200 anni? Voglio dire… Come li pagavano i vecchi Signori?”


“Ho controllato i libretti degli assegni di Osmond Ryan, e i metodi di pagamento erano semplici. Ogni anno, la Famiglia Crain poteva scegliere una scatola di pietre preziose di second’ordine come loro compenso in modo analogo alla pesatura del grano,” spiegò Petrov. “Quella scatola era lunga e larga come una mano e profonda come metà mano. Potevano metterci dentro tutte le pietre preziose che volevano, a patto che il coperchio riuscisse a chiuderla. Ovviamente, le gemme più rare dovevano essere date al Signore.”


“Vuol dire che le due pietre preziose che mi hanno appena dato, appartenenti al loro tesoro di famiglia, non sono della migliore qualità?”


“Sono davvero le migliori in termini di qualità, giacché non oserebbe mai ingannarvi, ma sapete che le gemme sono sempre più costose quando sono più grandi.”


“Anche tu hai accettato i suoi doni, giusto?” Roland osservò il figlio maggiore della Famiglia Honeysuckle con grande interesse.


“Um…” Petrov rispose goffamente: “Sì, Vostra Altezza, li darò a Voi non appena sarò di ritorno.”


“Tienili, non mi interessa,” disse il Principe con nonchalance. “Sono solo curioso di sapere come possiamo assicurarci che questo pagamento sia appropriato. E se la famiglia prendesse segretamente più gemme durante li scavi? A meno che non controllassimo la loro casa da cima a fondo, non saremmo mai in grado di scoprirlo.”


“Delle persone stanno monitorando il trasporto ed il filtraggio di ogni carrello di minerali, e anche se la Famiglia Crain ne rubasse alcuni, non lo renderebbe troppo evidente – questa è una relazione di pesi e contrappesi, poiché la famiglia ha paura di essere punita dal Signore, mentre il Signore non riesce a trovare altre persone che conoscano la miniera così bene.” Petrov fece una pausa. “Ad ogni modo, se li rimpiazzassimo con qualcuno dei nostri, non potremmo comunque essere sicuri che nessuno rubi.”


“Capisco.” Annuì Roland. “Allora continuiamo con questa pratica. Ma oltre alle pietre multicolori, voglio anche i sassi ed il fango che riesumano. Quando ritorneremo, stillerò un primo progetto di raccoglimento per te da seguire.”


“Vostra Altezza, questo fango… è davvero più prezioso delle pietre preziose?”


“Dipende da in quali mani cade,” replicò il Principe.


Cosa c’è di così importante nell’alluminio? Può essere usato in tanti modi. Avendo una bassa densità ed una qualità duratura, gioca un ruolo vitale nella produzione industriale ed è un materiale cruciale utilizzato nella tecnologia aereonautica. Ad essere onesti, l’estrazione dell’alluminio è estremamente difficoltosa in questo momento, dato che la quantità di energia elettrica richiesta dall’apparecchiatura per l’elettrolisi è ben oltre la capacità della Città di Neverwinter, ma Lucia può offrire un’altra soluzione a questo problema e potrebbe essere capace di estrarre prima l’alluminio con la sua abilità. Poi, le armi una volta impossibili in quest’epoca potranno diventare una possibilità, come i grandi dirigibili.


Roland aveva originariamente intenzione di concentrare li scavi sulle due miniere di ferro, ma a quanto pare adesso doveva modificare il suo piano.


...


Quando tornò al Castello dopo aver ispezionato le due miniere ed i pozzi di sale, il cielo era già buio pesto.


Dopo cena, Roland prese una penna ed un foglio di carta con eccitazione e cominciò ad elaborare un piano d’utilizzo per le nuove risorse.


Il primo riguardava la macchina a vapore.


Avrebbe drasticamente incrementato l’efficienza del sistema di drenaggio nelle miniere, nel trasporto e nell’estrazione della soluzione salina dai pozzi di sale. Visto che le Famiglie Maple Leaf e Wild Rose  erano cadute, aveva progettato di trasferire alcuni lavoratori esperti provenienti dalla Miniera del Versante Settentrionale e reclutare più lavoratori nella Zona Longsong, in modo tale da farle funzione inizialmente entrambe e poter trasportare i loro minerali indietro verso la Zona di Confine per la raffinazione. Nel frattempo, gli scavi nella miniera delle gemme avrebbero dovuto aspettare fino all’arrivo di Lucia alla Fortezza Longsong per determinare il contenuto di alluminio nella miniera.


L’altro punto nevralgico era il pozzo di sale.


Come Roland aveva predetto, oltre ad usare la macchina a vapore per drenare l’acqua ed incrementare la produzione, gli mancava l’ultimo passo per raffinare i prodotti in sale bianco puro. Visto che i contenuti minerari erano alquanto complessi, aveva deciso di prendere un tubo di soluzione salina da ogni pozzetto, riportarli nella Zona di Confine, e darli al Capo Alchimista Kyle Sichi per capire il processo di raffinazione specifico. Dopo aver ottenuto il processo, avrebbe potuto costruire una fabbrica in loco per produrre sale da cucina in larga scala.


Ovviamente, l’industria del sale sarebbe stata gestita esclusivamente dal Comune, proprio come quella del grano. I pozzi di sale delle Famiglie Elk ed Honeysuckle avrebbero potuto ricevere il supporto tecnologico della Città di Neverwinter, ma il sale raffinato prodotto da loro avrebbe dovuto essere venduto al Comune al prezzo di mercato previsto, e non agli altri acquirenti per ottenerne profitto. Se fosse riuscito ad ottenere grandi quantità di sale raffinato a basso prezzo, avrebbe potuto indubbiamente creare una nuova via commerciale per Città di Neverwinter.


Roland credeva che tutto questo sarebbe potuto diventare realtà una volta sconfitto Timothy.


Haru










 Erialis (1) Il diasporo è un minerale in particolare è l'idrossido di alluminio. E' uno dei componenti della bauxite. La sua forma è quella di un solido a squame o aggregati scagliosi madreperlacei, in genere colorati dal grigio al giallo a seconda delle impurità. (2) Il coridone è un minerale, ossido d'alluminio, appartenente al gruppo dell'ematite. La sua colorazione non dipende dalle impurità. E' un minerale magmatico e a causa della sua durezza ed elevata resistenza alle alterazioni può trovarsi anche entro depositi sedimentari alluvionali. I più famosi giacimenti attuali sono in India, Birmania, Madagascar,Tanzania, Thalinadia, Sri Lanka e qualcosa anche in Italia sul Terminillo o in Val Sessera. Alcune delle sue varietà sono molto conosciute: rubino e zaffiro. (3) L'ossido di alluminio detto anche allumina è l'ossido ceramico dell'alluminio ed è molto fragile e poco utilizzabile in genere è fondamentale nell'industria per le sue proprietà come elevata conducibilità termica, resistenza agli acidi, scarsa conducibilità elettrica. E' la base di alcuni minerali come appunto il rubino e lo zaffiro. In genere si presenta solido bianco inodore ed è un isolante. (4) Bauxite è una roccia sedimentaria ed è la principale fonte di produzione dell'alluminio. Prende il nome da un paese a sud della Francia dove sono state trovate aperte le prime miniere nel 1822 . E' in genere ricca di impurità . La produzione italiana non è molto alta in passato avevamo diverse miniere in Puglia e Campania ora l'unica attiva è quella di Olmedo nella Nurra in Sardegna , le altre di Otranto, Spinazzola e San Giovanni Rotondo sono ormai dismesse.


Vi ricordo che sul patreon potrete trovare un nuovo capitolo del manga aperto a tutti


 
                                


                                



