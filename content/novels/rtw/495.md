---
weight: 495
title: Capitolo 495- Sulla Linea Marina
pubDate: 2025-08-07T11:37:50.993Z
tags:
    - rtw
---










Quando Bellezza Affascinante si avvicinò lentamente al porto, Tilly l’abbandonò per vedere il molo gremito di streghe venute a darle il benvenuto.


“Signorina Tilly, finalmente siete tornata!” Molly si precipitò verso di lei con l’aiuto del suo Assistente Magico.


“Wow, che subdola!” si lamentò Miele.


“Già, dov’è Orbita? Apri la porta, così possiamo uscire anche noi!” gridò Ombra.


“Basta. La mia abilità non serve per farvi infastidire la Signorina Tilly!”


La folla scoppiò in un attacco di risate. Vedendo i sorrisi genuini di tutti, Tilly sentì svanire le preoccupazioni dei giorni passati.


Qualunque cosa accada, quella era la sua vera casa, un regno costruito dalle streghe.


Camilla Dary la salutò sul molo. “Siete stata via per così tanto tempo che ero persino preoccupata che non sareste mai tornata.”


“Impossibile,” disse Tilly con un sorriso. “Semplicemente non mi aspettavo che i Mesi dei Demoni sarebbero durati così tanto questa volta. Come è andata all’Isola Dormiente?”


“Ovviamente, dato che me l’avete affidata, non vi avrei mai delusa,” disse Camilla con una mano sul petto. “La situazione nel complesso è migliorata. Usare l’Incantesimo Dormiente è stata una buona idea. Vi racconterò i dettagli più tardi, ma adesso… Vi lascerò nelle mani delle streghe.” Sbatté le palpebre. “Altrimenti mi mangeranno viva.”


In qualità di nobile famosa proveniente da Città del Re, Camilla era molto esperta nel gestire queste cose e giocava un ruolo chiave nel reclutamento delle streghe per conto di Tilly. Lei era il motivo per cui Tilly si era sentita sicura nel lasciare i Fiordi per un lungo periodo e per indagare sulla Regione Occidentale.


Tilly scosse il capo impotente, sorpassò la Gran Coppiera dell’Isola Dormiente, sollevò le sue mani verso la folla, e venne pesantemente circondata da un mare di streghe.


“Vostra Altezza, avete visto vostro fratello? Come vi ha trattata?”


“Ho sentito dire che la città possiede anche un’organizzazione di streghe, quindi verranno a vivere con noi?”


“È vero che in quella cittadina desolata, le persone non devono preoccuparsi del cibo e del vestiario, e che vivono tutti in case nuove?”


“Sono così felice che voi siate tornata. Siete mancata davvero a tutti.”


Tilly rispose alle loro domande e perplessità, una per una, sino a quando Shavi volò sul molo con una pila di libri e tutti diressero le loro attenzioni verso quei ‘tesori inestimabili’.


“Che cosa sono?” Chiese qualcuno con curiosità.


“Documenti provenienti dalle antiche rovine?”


“Non sembrano documenti antichi. Le pagine sono nuove, quindi probabilmente sono leggende.”


“O forse sono delle sceneggiature per uno spettacolo? Onestamente, non ne vedo uno da tanto tempo.”


“Um… ma che cosa dovrei fare dato che non so leggere?”


Tilly batté le sue mani per zittire tutti. “Questi sono dei regali per voi da parte di Sua Altezza Roland Wimbledon – sono inclusi degli opuscoli sulla lettura e la scrittura, matematica di base, e scienze naturali! In parole povere, sono pieni di conoscenza!”


“Conoscenza?”


La maggior parte delle streghe sembrava confusa, mentre Camilla e qualche altra nobile strega erano sorprese. “Volete veramente diffondere la conoscenza a tutti?”


Tilly annuì. “È l’unico modo per migliorare le nostre abilità.”


Una volta, Roland aveva detto che l’istruzione universale non era facile da realizzare e che aveva bisogno di una gran quantità di denaro e tempo – quando le persone avrebbero messo il loro lavoro a disposizione dell’apprendimento, il dominio avrebbe temporaneamente perso alcuni operai. Inoltre, incoraggiarli a studiare richiedeva un sostegno economico, che unito ai salari degli insegnanti e al costo della costruzione delle scuole, non si trattava di una piccola somma. Soprattutto, non avrebbe avuto dei profitti istantanei come il commercio e avrebbe dovuto essere attuata a lungo termine dal sovrano.


Tuttavia, portava dei profondi cambiamenti, in particolar modo per le streghe e per le persone normali. Tilly lo aveva già constatato a Città di Confine. Prima di recarsi alla Regione Occidentale, non avrebbe mai immaginato che un gruppo di civili potesse avere un tale forza e vitalità.


Dopo essere ritornata alla fortezza, mentre stava per organizzare un programma per l’istruzione universale basandosi sui metodi di Pergamena, Cenere bussò alla porta. “Tuono vuole vederti.”


“Ah, da quanto tempo, Vostra Altezza.” Tuono fece un sorriso ampio e genuino come suo solito. “Come è andata? Il vostro viaggio verso la Regione Occidentale ha risposto alla vostra confusione?”


“Onestamente, non ho avuto la mia risposta.” Tilly scosse il capo con un sorriso. “Lui era ancora riservato nei miei confronti. Ma nelle nostre attuali circostanze, queste questioni non sono così importanti per il momento… comunque, sai dei demoni?”


“I mostri dall’inferno?” chiese Tuono, innalzando le sue sopracciglia. “Ho sentito molte cose su di loro nei poemi e nelle leggende, dove i cavalieri coraggiosi uccidevano quei nemici terrificanti con lance immerse nel sangue di drago.”


“Stavolta, non sono più solo dei nemici sui libri.” Sospirò lei.


“Um… che cosa intendete?”


“Non so se quei draghi esistono, ma i demoni… sono reali.” Tilly gli spiegò brevemente l’Unione delle Streghe e la Battaglia della Volontà Divina. “Il luogo dove sono stabiliti i Quattro Regni era solito essere la Terra Barbarica, quindi se perdiamo nuovamente, gli umani non avranno nessun posto in cui ritirarsi.”


“Come è possibile?” Esclamò Tuono dopo averla ascoltata in silenzio. “Tutte le rovine nei diversi luoghi sono opera delle streghe, e una strega anziana di 400 anni fa è stata rinvenuta a Città di Confine? Questo, questo è incredibile! I misteri che avete scoperto in un solo viaggio sono molto più di quello che io ho fatto in una vita intera!”


Tilly era sconvolta. “Non sei spaventato?”


“Spaventato? Certamente, lo sono…” disse lui animatamente, “Ma in confronto al bruciante desiderio di esplorare che ho nel cuore, questa paura non significa niente! Dannazione, vorrei poter andare nel Regno di Graycastle per vedere questo fossile vivente con i miei stessi occhi!”


La Principessa Tilly non era sicura se ridere o piangere – la sua motivazione per andare nella Regione Occidentale era vedere Agatha invece che la sua stessa figlia. Non sapeva come sentirsi per Fulmine.


“Se non fosse per la mia recente spedizione, probabilmente vi avrei attribuito il titolo di più grande esploratrice dei Fiordi,” disse Tuono dopo un impeto di esclamazioni, “Ma… anche io ho trovato qualcosa di piuttosto sorprendente.”


“Ti prego, vai avanti.”


“Ho navigato di nuovo verso la parte orientale della Linea Marina.” “Linea Marina?” domandò confusamente Tilly. “Cosa sarebbe?”


“Ah, dimenticavo che Voi eravate ancora a Città di Confine l’ultima volta che sono tornato.” Si accarezzò il retro della sua testa. “Si tratta di una parete fatta d’acqua marina che divide il mare in due superfici, ma le barche possono comunque navigarci sopra liberamente come… ragni che si arrampicano in una parete.”


“Cosa? È impossibile!”


“Ho avuto la vostra stessa reazione quando la vidi per la prima volta, ma la Linea Marina esiste.” Disse Tuono con grande orgoglio. “La cosa più incredibile è che ho navigato con Coraggio sulla Linea Marina e sono stato abbastanza fortunato da assistere all’aumento della marea – dovreste vederlo per credere quanto sia maestoso. Il flusso dell’acqua marina accelera gradualmente ed infine scorre precipitosamente in basso come un fulmine a ciel sereno. Se l’Assistente Magico di Molly non avesse protetto la barca, Coraggio sarebbe stata spezzata in due!”


“Ho girato il timone per guidare la prua direttamente verso la corrente, che creava una delicata armonia con il vento. Coraggio non poteva andare avanti, ma non poteva nemmeno essere portata giù dalla parete dalla corrente.” Ansimava come se stesse rivivendo l’agitazione. “Ovviamente, la Linea Marina non è una vera parete. Sappiamo tutti che aspetto ha una cascata, con l’acqua che scende dritto verso il basso, schizzando goccioline ovunque e creando un rumoroso rimbombo – ma lì, non c’era niente del genere eccetto una corrente accelerata. Ero certo che anche se Coraggio fosse caduta dalla Linea Marina, sarebbe ritornata nella parte inferiore, proprio come si era arrampicata.”


“Che è successo dopo?” domandò Tilly impaziente.


“E poi il Mare Vorticoso venne riempito – potevo vedere chiaramente solo quello sopra la Linea Marina,” disse Tuono a voce bassa. “Nel nome dei Tre Dei, non so come descrivere il mio shock in quel momento. L’altezza della Linea Marina passa dal superare i 200 metri ai circa 100 metri come se il mare sottostante si sollevasse. Questa è la realtà che si cela dietro le maree!”


Haru
                                


                                



