---
weight: 5000
title: Capitolo 500- Corpo d’Acciaio (parte I)
pubDate: 2025-08-07T11:37:50.994Z
tags:
    - rtw
---










...


Roland era in piedi sul balcone in cima alla sala di comando della sua nave e sentì il suo cuore fremere di orgoglio mentre osservava la flotta di navi allineate dietro di lui.


Oltre all'ammiraglia, la Roland, tutte le altre navi di cemento erano lente e goffe. Tuttavia, in una flotta di più di dieci di navi, sembravano comunque magnifiche. Le navi dell’imponente flotta soffiavano dai camini lunghe scie di fumo bianco e dividevano in due il fiume mentre infrangevano le onde, e sembravano assolutamente inarrestabili.


Apparentemente l'attrazione principale della flotta era la cannoniera: il suo massiccio ponte e aspetto elegante la separavano dalle normali barche a vela e dalle navi di cemento. Dominava l’intero fiume con i suoi armamenti, tra cui un cannone principale da 152 mm e due mitragliatrici Mark I (1), un motore a vapore ad alta pressione realizzato su misura e un sistema di guida dell'elica che consentiva di raggiungere una velocità di 12 chilometri orari.


"Sembravi di buon umore" osservò Usignolo mentre si sistemava i capelli spettinati dal vento. "È perché tornerai presto a casa?"


"Vuoi dire, il Palazzo? No, per niente. Non tornerò mai più lì" disse, scuotendo la testa. "La Regione Occidentale è la mia vera casa, sono felice perché questo conflitto finirà presto".


"Uhm ... è per metà una bugia".


Roland ricordò con stupore che l’altra sapeva quando la gente mentiva. "Ahem, lo ammetto, sono davvero orgoglioso di me stesso per essere riuscito a fabbricare molte barche durante i Mesi dei Demoni".


"Stai dicendo la verità questa volta". Usignolo batté le palpebre. "Ma sembri un po' troppo pieno di te stesso".


"Ecco perché ho mentito".


"È comprensibile". Lei ridacchiò e si avvicinò a Roland. "Non ti biasimo, non mi dà fastidio che tu dica una piccola bugia, basta che non mi riguardi".






"... Se non ti dà fastidio, allora non farmi notare le mie bugie" piagnucolò Roland nella sua testa.


"A proposito, non ti ho mai ringraziato" sussurrò Usignolo mentre guardava lontano.


"Ringraziarmi per cosa?"


"Per porre fine al conflitto e portare la pace nel Regno di Graycastle. Sia i cittadini comuni che le streghe vivranno felici sotto il tuo regno" disse lei lentamente. "Ho sempre saputo che avresti ottenuto questo risultato, ma non pensavo che sarebbe successo così presto".


"Non sarà così veloce. Anche dopo aver spodestato Timothy, i nobili resisteranno con tutte le loro forze. Unire l'intera Graycastle potrebbe richiedere qualche altro anno". Roland sospirò. "Il progresso non è mai facile, quindi abbiamo ancora una lunga strada da percorrere per raggiungere il nostro obiettivo".


"Già così è molto meglio di quanto avessi pensato. Prima ero preoccupata che non sarei mai sopravvissuta abbastanza a lungo da poter assistere a questo giorno".


"Dai, perché la metti in questi termini?" Roland la guardò torvo. "Pensi che ti metterei in pericolo?"


"Ci si aspetta che una strega da combattimento come me sia sempre in battaglia, e rompere le tradizioni richiede dei sacrifici." Usignolo girò la testa. "Ero pronta a questo quando ti ho giurato fedeltà".


"Mi dispiace di averti delusa" disse Roland scrollando le spalle. "Ci saranno sicuramente dei sacrifici, ma saranno i nostri nemici a farli. Comunque, dovrei ringraziarti".


"Perché?" chiese Usignolo sorpresa.


"Perché se non avessi mai incontrato una strega, non avrei mai avuto la sicurezza per fare quello che sto facendo ora".


Se non fosse stato per Anna, non avrebbe deciso di salvare quelle streghe, e se in quel mondo non ci fosse stato il potere magico, avrebbe continuato a vivere in sicurezza la sua vita primitiva nel degrado di Città di Confine.


"Stai ... dicendo la verità". Usignolo lo guardò.


"Certo che dico la verità" disse Roland con un sorriso.


Improvvisamente, una figura dorata scese dal cielo e atterrò accanto a loro. "Sua Altezza, quattro navi con remi da entrambi i lati si stanno avvicinando a noi, sono a 20 chilometri di distanza. Sembrano le navi con la testa di falco descritte nel rapporto" disse Fulmine "ma non ho visto statue di falco su di esse".


"La testa di falco si riferisce probabilmente al rostro sott'acqua". Roland le accarezzò la testa. "Ottimo lavoro, continua così".


"Quindi ... posso fare meno domande di pratica come punizione?" La bambina fissò il Principe con occhi supplicanti.


Non poté fare a meno di ridere. "Va bene, se prometti di rimanere ferma in futuro, dovrai solo fare una serie di domande".


"Si Signore!" Gli occhi di Fulmine si illuminarono, balzò immediatamente in piedi e in un lampo volò verso est.


"Non avresti dovuto lasciargliela passare così facilmente" si lamentò Usignolo.


"Imparerà la sua lezione se sarà ricompensata". Roland respinse le sue critiche con un gesto e si voltò per dirigersi verso le scale. "Torniamo nella stanza di comando, abbiamo del lavoro da fare".


...


La piccola stanza di comando quadrata non conteneva altro che un tavolo di legno e quattro panche. Il comandante della prima armata, Ascia d’Acciaio, il capo del Battaglione degli acciarini, Brian, il capo del Battaglione dell'artiglieria, Van'er, e il capitano della Vittoria, Cacusim erano in piedi vicino al tavolo per preparare il piano di battaglia per la loro prima battaglia sul fiume.


"Secondo il rapporto di Theo, le quattro navi da battaglia di Timothy sono galee, sono tanto veloci quanto le nostre barche di cemento, ma sono più agili" disse Roland, indicando il grafico sul tavolo. "Di solito queste navi si avvicinano alle navi nemiche, quindi i loro equipaggi possono abbordarle e combattere. Possono anche essere riempite con oggetti infiammabili come polvere da sparo o zolfo e schiantarsi contro il loro bersaglio, distruggendo entrambe le navi. Per bloccare il fiume e saccheggiare le nostre barche, probabilmente non useranno il secondo metodo. Questa è la prima volta che combattiamo su un fiume, quindi per favore sentitevi liberi di condividere qualsiasi idea ".


"Altezza, sarà difficile colpire un bersaglio in movimento con un cannone in movimento, quindi suggerisco di sparare quando saremo più vicini alle loro navi." Suggerì Van'er. "Fino a quando resteremo a circa 50 metri di distanza, giuro che ogni palla di cannone affonderà una nave nemica!"


"Ma ho sentito che le palle di cannone non hanno solo bisogno di un sacco di polvere da sparo, ma anche che la Signorina Anna le realizzi" disse Brian, scuotendo la testa. "Penso che sia meglio aspettare che il nemico salga a bordo delle nostre navi e poi eliminarli con i proiettili delle nostre mitragliatrici pesanti".


Roland si rivolse a Cacusim e chiese: "Cosa ne pensi?" Aveva convocato il vecchio nella sala di comando perché era l'unica persona nella città di Neverwinter che aveva già combattuto su delle navi. Secondo lui, si era imbattuto in dei pirati diverse volte quando era un mercante, e persino l’essere derubato contava ancora come una sorta di esperienza.


"Uhm, Sua Altezza ..." Cacusim esitò per un po'. "Secondo me, dovremmo semplicemente puntare dritto contro di loro".


"Che cosa?" Chiesero in coro gli altri due uomini, fissandolo sconcertati.


"La sua nave è grande, veloce e fatta d’acciaio, quindi le loro navi di legno probabilmente si distruggeranno allo scontro. E anche se non dovesse distruggerle, eventuali fori impediranno loro di continuare a spostarsi". Guardò tutti. "Certo, questa è solo la mia opinione personale".


Quella tattica ricordava a Roland una poesia che diceva: "Con il sole splendente e le onde alte, una bandiera D (2) svolazza dall'albero maestro".


"Va bene, seguiamo questo piano" Decise alla fine. "Anche se non abbiamo una bandiera D, una bandiera con una torre e quattro stelle avranno lo stesso effetto". "Ordino che la Roland issi la bandiera della città di Neverwinter, suonare le sirene e proceda a tutta velocità!"






Thea


 


 Erialis  (1) Mark I fu il primo carro armato sviluppato nel Regno Unito. Inizialmente l'impiego del Mark I non riportò successi significativi, perché furono utilizzati in piccole quantità e piagati da ogni sorta di problema meccanico. I tipi successivi, Mk II, III, IV e V, erano veicoli progressivamente migliori soprattutto nella meccanica e prodotti in quantità rilevanti, specie l'Mk IV e V. 


(2) Questa bandiera D ci ha fatto un po' disperare. In pratica è la bandiera d'abbreviazione di bandiera difesa.  Per spiegare meglio questo elemento dobbiamo fa presente che anticamente i modi di comunicazione fra navi avvenivano tramite segnalazioni con bandiere è possibile veder usato questo sistema in alcuni film d'epoca sopratutto relativi alla prima guerra mondiale o nelle gare veliche. Ovviamente per permettere alle navi di capire i segnali era necessario creare un codice univoco ed così che nasce il Codice Internazionale dei Segnali. Utilizzato dalle navi mercantili e militari per comunicare messaggi importanti relativi allo stato della nave ed alle intenzioni del suo comandante o armatore quando vi siano barriere linguistiche.


