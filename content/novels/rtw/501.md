---
weight: 5010
title: Capitolo 501- Corpo d’Acciaio (parte II)
pubDate: 2025-08-07T11:37:50.994Z
tags:
    - rtw
---










...


Eden era un cavaliere appena promosso di Città del Re, non aveva né terre né un titolo da ereditare, apparteneva dunque al più basso grado nobiliare. Alcuni grandi nobili credevano addirittura che i cavalieri non facessero parte dei nobili e che possedessero solo titoli onorifici. Quindi, era molto emozionato di fare rispettare l'ordine di blocco di Timothy. Dal momento sin dalla gioventù che aveva avuto esperienze con la vela, e il Re prediligeva le nuove reclute, alla fine era diventato il capitano di una nave testa di falco.


Credeva di avere un buon giudizio sulle opportunità: questo blocco era la sua occasione per mettersi alla prova e farsi investire come un vero nobile. Infatti, la maggior parte dei nobili non desiderava lasciare la comodità delle proprie case e combattere sulle navi per mesi.


Del resto gli era facile mettersi alla prova, perché contro di lui, sia ​​le navi mercantili che le carovane non avevano scampo. Se i Signori locali inviavano cavalieri per proteggere le carovane via terra, le navi mercantili sarebbero state vulnerabili. Bastava solo non fosse troppo avido e sarebbe stato in grado di completare quella missione e di soddisfare Sua Maestà Timothy.


"Certo, la soddisfazione di Sua Maestà dipende da quanto denaro e merce riesco a conquistare". A quel pensiero, guardò freddamente i felici Ratti sulla nave di fronte a lui. Il giorno precedente avevano intercettato una nave mercantile dalla Città Rossa, e sebbene il capitano avesse insistito che stava dirigendosi verso la Montagna del Drago Caduto, avevano comunque sequestrato tutto il loro carico e ucciso la maggior parte dell'equipaggio. Il carico consisteva principalmente di pellicce, vino e un barattolo di ori reali. "E questi idioti hanno osato considerare il carico sequestrato il loro bottino e dividerlo tra loro secondo le regole della strada nera".


Eden ridacchiò freddamente al pensiero. "I Ratti non hanno idea che il loro unico scopo in questo blocco sia saccheggiare palesemente le navi e placare i Signori del posto. Quando il Re ribelle Roland verrà sconfitto, le loro teste saranno inviate ai Signori colpiti dal blocco come modo del Re di scusarsi. Quindi, i beni sequestrati verranno sicuramente aggiunti alla cassaforte del Palazzo.


 


Ma questi Ratti vedono questa missione come un'opportunità per diventare ricchi e non hanno la minima idea della loro imminente morte. Che ironia".


"Mio Signore, c'è del movimento avanti!" Gridò il marinaio dalla posizione di vedetta.


Eden sbirciò oltre la prua e vide una nuvola di fumo nero in lontananza, sembrava che qualcosa stesse bruciando sul fiume. Dopo un po' cominciò a vedersi una macchia grigia e iniziò ad avvicinarsi a loro. Era decisamente una nave, ma non riusciva a vedere la sua vela.


"Non sta viaggiando un po' troppo velocemente per una nave?" chiese il suo assistente dopo averla scrutata a lungo.


Anche Eden l'aveva notato. La sua velocità era spaventosa, anche per una nave che viaggiava nel verso della corrente, a parte questo, in meno di mezz'ora da un granello grigio era cresciuta fino ad avere le dimensioni del suo palmo. Dalla sua distanza poteva anche giudicare che era molto più grande delle normali navi mercantili.


Anche le altre due navi testa di falco avevano individuato il bersaglio, e una di loro aveva cominciato a remare velocemente per raggiungere quella strana nave mercantile prima di tutti gli altri.


"Mio Signore, dovremmo avvicinarci anche noi?" chiese l'assistente di Eden.


Eden ci ragionò un po' e decise: "Aspettiamo e osserviamo prima". Notò che anche la nave con la testa di falco dietro di lui, comandata dal Barone Derrick, si stava trattenendo, mentre la nave dei ratti si stava già preparando per abbordare la strana nave.


Quando ebbe una panoramica chiara della nave che si stava avvicinando, Eden rimase senza parole, e anche tutti quelli sul ponte si lasciarono scappare delle esclamazioni. Il marinaio sull'albero gridò: "Mio Dio. Mio ​​Signore, che diavolo è?"


A differenza delle navi da guerra con i fondi di rame, l'intera nave era fatta di un unico metallo scintillante, compresa la strana torre di ferro sopra di essa. La sua prua divideva il fiume come la spoletta in un tessuto, e la schiuma che si formava lasciava intendere quanto velocemente stesse andando quella nave d'acciaio.






"Hum ..." La barca emise un fischio profondo prima di avanzare e dirigersi verso la prima nave testa di falco!


La nave testa di falco stava navigando di lato per salire a bordo della barca che si avvicinava, una tattica che funzionava con navi mercantili lente, tuttavia li lasciava vulnerabili contro quella veloce nave d'acciaio. Prima che potessero girarsi e fuggire, la nave si era già schiantata contro la loro fiancata indifesa.


La loro fiancata in legno si ruppe con una forte rumore, e come se fosse stata spinta da una mano gigantesca, quasi l'intera nave si riversò nel fiume. Onde feroci si infransero sul ponte e molti uomini caddero direttamente in acqua.


"Dio!" L'assistente di Eden guardò la scena pieno di paura. "Stanno venendo dritto verso di noi!"


"I nemici stanno attaccando!" Gridarono i marinai. "Mio Signore, i nemici stanno attaccando!"


La gente cominciò ad affannarsi per caricare gli archi e riempire di munizioni gli acciarini.


Eden vide la bandiera con la torre e le pistole gemelle in cima alla nave d'acciaio, inghiottì e ordinò a denti stretti: "Dì ai rematori di iniziare a muoversi e portaci vicino alla riva!" Non aveva mai visto prima quella bandiera, ma immaginava che una cosa tanto terrificante potesse essere inventata solo dal Principe della Regione Occidentale, che si diceva avesse a che fare con i demoni! Non solo era gigantesca, ma anche la sua velocità era superiore a quella delle galee sottili. Un uomo mortale non sarebbe mai riuscito a raggiungere quell’obiettivo!


"Non ci ritiriamo?" chiese il suo assistente, tremando.


"Ritirarci?" Urlò Eden con rabbia. "Come possiamo andare più veloce di una nave più veloce di noi? La nostra unica speranza è quella di stare vicino alla riva per impedirgli di caricarci frontalmente e provare a salire a bordo girando dietro! Dannazione, vai a trasmettere i miei ordini!"


Spinse da parte il suo assistente in panico e sentì un brivido mentre vedeva la nave testa di falco danneggiata. Poteva immaginare quanto fosse pessima la situazione all'interno dello scafo. La prua della nave d'acciaio era completamente bloccata al suo interno, distruggendo, se non smembrando completamente, la sottile e fragile nave testa di falco. I marinai più sfortunati erano i rematori, che erano stati fatti a pezzi dalla prua d'acciaio, o peggio, intrappolati nello scafo e annegati.


Grida e imprecazioni esplosero dalla nave, e la paura che gli trasmisero fece sì che Eden provasse compassione anche per i ratti a bordo. Le loro circostanze erano invertite, il cacciatore era diventato la preda.


Mentre la corrente continuava a scorrere e la nave d'acciaio rallentava, l’accartocciata nave testa di falco cadde dallo scafo dei nemici e si girò, riversando acqua insanguinata dal foro. La seconda nave testa di falco cercava disperatamente di voltarsi e scappare, ma il fischio inquietante risuonò ancora una volta, e con un rombo assordante e una lunga nuvola di fumo, la nave d'acciaio iniziò ad avanzare verso il suo prossimo obiettivo.


 


Thea


 


 Erialis  Come sapete lo spazio qui è abbastanza ridotto pertanto dato che non c'è una vera e propria nota diretta..riporto solo una piccola parte della nota che è stata realizzata dal nostro team e che i nostri patrons possono leggere completa: "


Non so voi ma leggendo questo capitoli mi sono chiesta come forse la storia della marina cinese e scorrendo in giro sono rimasta stupita, molto molto stupita. In primis dal personaggio di Zheng He, della Cina del 1421, era un membro della dinastia Ming, Eunuco reale e compagno dei giochi del principe Zhi Di che ovviamente sostenne nella rivolta contro il padre dello stesso imperatore. Una volta salito al trono Zhu Di ordinò in qualità di imperatore, la costruzione di una flotta per scopi sia mercantili che militari e al suo comando mise appunto Zheng He in qualità di ammiraglio. L'imperatore successivo Yongle gli ordinò di effettuare spedizioni navali per fini diplomatici e scientifici oltre che commerciali nei mari occidentali. Nel 1405 dove il fiume azzurro (Yangtze) incontra il mare nel porto di Liujiagang in quella che è oggi la contea di Taicang, nella provincia del Jiangsu, era pronta per salpare  la più potente flotta del mondo:


317 navi con 28.000 soldati a bordo"
                                


                                



