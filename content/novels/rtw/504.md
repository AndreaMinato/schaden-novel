---
weight: 5040
title: Capitolo 504- La Battaglia di Città del Re (Parte 2)
pubDate: 2025-08-07T11:37:50.994Z
tags:
    - rtw
---


















Alcuni secondi prima che divampassero le fiamme, Weimar sentì un suono sordo e tonante.






Veniva da molto lontano. Sebbene non fosse stato molto rumoroso, fu comunque molto forte. Contemporaneamente al rumore, vide una colonna di terra sollevarsi proprio accanto alla baracca.






“Cos’è successo?”






“Ha preso fuoco la Polvere di Neve?”






“Non sembra. Pare abbia a che fare con quella barca.”






“Scherzi?! È a circa un miglio di distanza.”






I Cavalieri erano impegnati a discutere tra loro. Weimar si accigliò e chiese: “Potrebbe essere che… il nemico abbia notato qualcosa di strano sul terreno?”






Stando alle notizie ottenute dai vari canali, il Re Ribelle era in possesso di armi a Polvere di Neve estremamente potenti che erano superiori sia per gittata che per precisione a qualsiasi cosa i fabbri di Città del Re fossero in grado di produrre. Perciò, sin dall’inizio, Timothy aveva deciso di non impegnarsi in un combattimento diretto, usando piuttosto i barili di Polvere di Neve come un’imboscata in modo da rendere inutili le armi di Roland. Quelle cose che si trovavano sul fronte della nave e avevano liberato il fuoco erano simili a una versione ingrandita delle normali armi. Erano in grado di caricare più Polvere di Neve e potevano sparare dei proiettili molto più potenti. L’unico problema era che erano molto più difficili da produrre rispetto alle armi a mano. Inoltre, nonostante Timothy avesse messo a lavoro tutti i fabbri della città già durante l’inverno, i congegni prodotti non erano per niente buoni quanto le catapulte.






Poco dopo apparvero di nuovo le fiamme seguite dallo stesso suono tonante. Questa volta, la colonna di terra si attaccò saldamente alla baracca e volò via, formando delle chiazze di fango su tutto il tetto della baracca.






L’ipotesi di Weimar si era rivelata corretta. Evidentemente il nemico aveva escogitato un piano per arrivare alla baracca, il che stava a significare che sapesse della Polvere di Neve nascosta vicino al molo! Di conseguenza la tattica di agguato di Timothy aveva completamente fallito. Weimar rimuginò silenziosamente tra sé stesso: “Forse riusciranno ad arrivare alle mura della città.”






Dopo questa battaglia sarebbe diventato evidente se fossero più potenti le armi a Polvere di Neve o se più resistenti le mura di Città del Re.






Proprio in quel momento, si sentì il rumore di un’esplosione proveniente dalle mura di difesa…






Fu il suono più forte e rumoroso che i Cavalieri avessero mai sentito, come se fosse caduto un tuono proprio vicino alle loro orecchie.






Una piccola collina iniziò a inarcarsi nello spazio davanti al molo. Polvere e pietre furono scaraventate in aria prima che fumo e nebbia potessero formare una nebbia di polvere, formando così una massa gassosa a forma di nuvola. Violenti terremoti devastarono la terra e, in un attimo, la parte superiore delle mura della città iniziò a tremare terribilmente. Weimar si accovacciò istintivamente, Scar invece ebbe una distorsione al piede che lo fece cadere a terra accanto a lui.






Dopo aver raggiunto la sua massima altezza, il terreno volante iniziò a cadere come una pioggia torrenziale. Eppure non faceva alcun rumore nell’impatto con il suolo. Le orecchie di Weimar ronzarono per un po’ e ci volle del tempo prima che riuscisse a riprendere i sensi dopo le scosse.






Dannazione! Quel pazzo non ha aspettato il segnale della bandiera per dar fuoco alla Polvere di Neve!






Il terreno, che in origine era pianeggiante, ora sembrava come se fosse stato masticato e poi rigettato. Vi erano ovunque protuberanze e affossamenti, mentre dal fango nero si liberava un lento fumo bianco che riempiva l’aria di odore di polvere da sparo.






Weimar si protese da dietro la merlatura(1) lasciando scoperto un lato della testa. Vide così che, in lontananza, la flotta stava iniziando di nuovo a muoversi. Le barche formavano una strana linea mentre si dirigevano verso il molo. I miliziani sul molo, che fungevano da diversivo, erano o paralizzati o avevano gettato le loro armi per poi fuggire in varie direzioni.






“Chi era responsabile di dar fuoco?” Scar, che era infuriato per la figuraccia, prese una guardia per il colletto e lo interrogò. “Gli strapperò la testa!”






“Era una persona assunta da Sua Altezza.” Scattò Weimar. “Guarda attentamente il nemico. Arriveranno sulla riva da un momento all’altro. Preparati a sollevare la bandiera blu.”






“Spero che il tizio nascosto nel magazzino sia in grado di portare a termine la sua missione,” pensò.






Tuttavia non ci fu alcun movimento nell’area del molo e l’equipaggio nemico fu in grado di sbarcare sulla piaggia facilmente.






…






Allen Alba era impegnato a mantenere il suo stocco (2) quando ci fu il fragoroso boato che scosse la terra. Le violente esplosioni e tremori quasi gli fecero cadere lo stocco da mano per lo stupore.






Sebbene sapesse in anticipo quel che sarebbe accaduto, non si aspettava che il suono dell’esplosione della Polvere di Neve sarebbe stato così forte e terrificante.






Dopotutto era avvenuto ad almeno due miglia di distanza da dove si trovava. “Come sarà stato lì sul posto?” Si chiese.






Calmò il suo cavallo che era diventato irrequieto. Poi mise lo stocco nel fodero e fece cenno alla cavalleria dietro di lui. “Quando il cancello si aprirà, procedete con l’attacco. Non trattenete l’energia dei vostri cavalli, non dovranno avere modo di ritirarsi!”






Dall’incerta risposta che ricevette, era chiaro che pochi tra i Cavalieri si erano già ripresi dalle fragorose onde d’urto.






Allen gridò forte: “Questa è una trappola messa da Sua Altezza. La forza del tuono punirà i nostri nemici, non noi! Radunatevi! I nostri nemici non avranno nessun posto dove scappare!”






“Si…” questa volta la risposta era stata leggermente più all’unisono.






I mercenari che si trovavano dietro la cavalleria erano ancora storditi. Allen scosse la testa sdegnosamente. Non aveva mai preso seriamente queste persone: erano solo la linea di fondo responsabile della pulizia del casino fatto sul campo di battaglia.






Dopo un po’ di tempo, la porta della città doveva ancora essere aperta.






“Che sta succedendo?” Lanciò un’occhiata sospettosa verso la sommità delle mura. Il Cavaliere Cuore di Ferro non aveva ancora emesso alcun nuovo ordine, tuttavia, dato che l’attacco avrebbe potuto avere inizio in qualsiasi momento, Allen non poteva lasciare la sua postazione per informarsi sulla situazione. Il tempo passava lentamente. All’improvviso sentì un suono sordo e ovattato che sembrava provenire da molto lontano. Se non ricordava male, era il segnale che usava il nemico per dare l’ordine di attaccare.


 


Qualcosa è andato storto nel piano? Forse la trappola della Polvere di Neve non è bastata a far disperdere e fuggire il nemico?






Wow…






Quando l’ansia di Allen era ormai giunta al culmine, sentì all’improvviso il suono di uno spostamento d’aria. Prima che potesse riorganizzare i suoi pensieri, i mattoni accanto al cancello della città si spaccarono all’istante.






Ka-cha!






Pietre e scorie volarono in tutte le direzioni. Sentì un torpore intorno al petto e cadde rigidamente da cavallo. Il cavallo sbigottito peraltro fece anche un passo sulla sua coscia mentre cercava di fuggire.






Il dolore estremo fece ululare Allen. “Ahh, la mia gamba…!”






“Capitano!”






“Mio Signore Allen!”






Due scudieri si radunarono subito attorno a lui.






“Controllate il plotone e impeditegli di sparpagliarsi!”






Allen urlò mentre cercava di sopportare il dolore pungente.






La formazione della cavalleria era in completo disordine. Nessuno sapeva esattamente cosa stesse succedendo e molti cavalcavano sui loro cavalli cercando di evitare gli oggetti che volavano per aria. Sebbene gli scudieri avessero impartito le istruzioni con il massimo volume possibile della voce, gli era difficile prendere il controllo della situazione con quel che stava succedendo.






Allen provò varie volte a mettersi in piedi fallendo a ogni tentativo. Voltandosi, rimase inorridito nel vedere che la sua coscia si era trasformata in una cosa dalla forma irregolare e che era gravemente rotta e lacerata. La sua armatura si era deformata e inclinata da un lato, mentre un osso bianco dislocato gli aveva strappato la carne e i pantaloni esponendo così una piccola sezione con dei pezzettini di tessuto sopra.






Il cuore di Allen iniziò a rallentare i battiti. Sapeva che la sua carriera da cavaliere era così effettivamente terminata.






Proprio in quel momento, sentì di nuovo quello strano suono di vento.






Questa volta, furono colpite le porte della città.






Allen vide le due guardie, che stavano in piedi al cancello della città, essere avvolte immediatamente da una larga massa di detriti, prima che pezzi di legno e pietre volanti li devastassero come uno sciame d’ape. Una volta dispersi i frammenti, Allen rimase stupito nel vedere che la parte superiore dei corpi delle due guardie sembravano essere stati tagliati da coltelli affilati. Il sangue fresco si mischiava con le loro interiora rosso-verdi e scorreva sul pavimento. Dietro di loro c’erano altri cinque o sei Cavalieri ammassati sul pavimento svenuti. Quelli che erano apparsi come degli innocui pezzi di legno si erano trasformati in delle armi mortali e avevano tagliato i corpi come fossero stati dei coltelli. Anche i pezzi di pietre, che avevano solo le dimensioni di un pollice, erano stati in grado di penetrare gli elmi e le armature delle guardie!






Inoltre si era formato un varco delle dimensioni di una bacinella sulle porte della città, porte spesse quasi due piedi! Tutto questo era accaduto quando il nemico si trovava ancora a più di tre miglia di distanza!






“Demoni! I nemici sono dei demoni!”






Dal nulla qualcuno urlò qualcosa e la scena, che era già abbastanza terribile e caotica, divenne ancora più disastrosa.






La cavalleria, che era preparata per l’assalto, fece girare i loro cavalli all’indietro e galoppò via. Quando raggiunsero i mercenari in fuga, calpestarono i corpi creando ancora più gravi disastri. In un batter d’occhio, la situazione nella zona occidentale delle mura della città era diventata completamente fuori controllo.






Allen non aveva più le energie per sostenere il suo corpo. Crollò al suolo e guardò impotente il cielo. Le urla di panico della folla e i continui rumori di cose che si rompevano sembravano diventare sempre più distanti, e pian piano tutto intorno a lui iniziò a diventare più silenzioso.






Un solo ultimo pensiero gli balenò in testa.






Fa così freddo…


 


 


Aki














 Erialis  Il merlo ( 1) è un tipico elemento di architettura militare medioevale. Consiste in un rialzo in muratura a intervalli regolari a coronamento delle mura perimetrali di castelli, palazzi e torri difensive. L'insieme di merli prende il nome di merlatura ed era una sorta di difesa passiva atta a proteggere gli assediati dalle frecce nemiche. Esistono due tipologie di merli.


Merli guelfi con la sommità squadrata 


Merli ghibellini con la sommità a coda di rondine.


I nomi ovviamente derivano dalle due fazioni politiche contrapposte della politica italiana nel Basso Medioevo in particolare al XII secolo fino al XIV secolo.


I nomi derivano dalla lotta fra l'impero (ghibellini ) e il papato (guelfi ).


(2) Stocco il termine deriva dalla lingua francese: Estoc ed indica una tipologia di spada diffusa in Europa nel XIV secolo. Lo stocco è più lungo rispetto alla spada medioevale, la lama oltretutto ha una sezione triangolare o quadrangolare e vicino alla guardia in genere è molto appuntita, rigida e senza taglio creata apposta per colpi d'affondo da qui appunto il termine "stoccate".


La rapida diffusione dello stocco tra gli armati europei è ben testimoniata nelle fonti letterarie del Trecento. Già Giovanni Boccaccio, nella novella Nastagio degli Onesti. descrive l'arma nelle mani del demoniaco tormentatore incontrato dal protagonista:


«... et dietro a lei vide venire soprà un corsiero nero un cavalier bruno, forte nel viso crucciato, cō uno stocco in mano, lei di morte con parole spaventevoli, et villane minacciādo ...»


(Giovanni Boccaccio-Decamerone)




                                


                                



