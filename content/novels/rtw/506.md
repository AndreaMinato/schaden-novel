---
weight: 506
title: Capitolo 506- Nessuno poteva scappare
pubDate: 2025-08-07T11:37:50.994Z
tags:
    - rtw
---










In un istante, una nuvola di polvere e cenere spuntò dalla via. Non appena cominciarono i rumori simili al ‘Crack! Crack!’ degli spari, i nemici si fermarono e sembrarono esplodere in scie di sangue. La densa pioggia di proiettili sembrava formare un muro invisibile che bloccava l’avanzamento dai soldati drogati.


“Ottimo lavoro!”


“Morite, mostri, morite!”


Nail serrò le sue mani in agitazione. Scintille volavano via dalle armature dei nemici come se fossero bombardati dalle mitragliatrici pesanti. In confronto alle pistole, le mitragliatrici pesanti erano molto più efficienti e potenti. Erano in grado di uccidere un uomo con un singolo colpo alla testa o al petto, e potevano anche facilmente causare delle gravi lesioni agli arti. Una pistola poteva a malapena fermare qualcuno dall’attaccare. La cosa più importante di tutte era che non c’era un intervallo tra ogni sparo delle mitragliatrici pesanti. Il bersaglio, probabilmente, avrebbe potuto essere colpito anche se parecchi proiettili avessero mancato il loro obiettivo.


Fili di fumo bianco fuoriuscirono dalle canne delle armi e si dispersero nell’aria dopo che i rumori degli spari furono cessati. Incapace di competere con le mitragliatrici pesanti, l’esercito impazzito si ritirò in preda al panico, lasciando indietro numerosi corpi. Quelli che avevano riportato delle gravi ferite a causa dei proiettili ero distesi sul terreno gemendo e piangendo, avevano completamente perso la capacità di combattere, figuriamoci trascinarsi via dal pericolo. Nail vide il terrore nei loro occhi.


“Fucili in aria!” Gridò il capo unità a gran voce.


Pensando al commilitone che era stato violentemente squarciato in due davanti a lui, Nail sollevò con freddezza il suo fucile senza la minima esitazione.


L’esercito fu finalmente capace di avanzare dopo che la strada era stata ripulita.


Quando i cinque membri del commando arrivarono ai cancelli del Palazzo, formarono un campo di tiro come indicato durante l’addestramento, mentre monitoravano allo stesso tempo i movimenti nelle strade. Per prevenire un attacco a tenaglia da parte dei nemici, l’esercito incaricato di prendere il centro città venne diviso in tre ali. Ogni ala avrebbe marciato lungo una delle tre vie principali e servito come affiancamento per le altre. In questo modo, il Primo Esercito sarebbe stato capace di difendere contro i nemici provenienti da tutte le direzioni.


Tuttavia, Nail si rese conto che il vero combattimento era molto più complicato dell’addestramento. La strada a sud era stata divorata dalle fiamme, e per loro era quasi impossibile passarci. Le sue stesse truppe, d’altra parte, erano state ostacolate dalle pietre frantumate e si erano disperse con il progredire della battaglia. Nel frattempo, i soldati erano stati sopraffatti dalla portata dei contrattacchi che avevano incontrato, ed avevano completamente dimenticato di prestare attenzione ai segnali della bandiera effettuati dalla Signorina Fulmine. Un commando che sarebbe dovuto appartenere alla sua ala era scomparso, e i colpi d’arma da fuoco potevano essere uditi ovunque nel Centro Città.


Per fortuna, erano stati i primi ad arrivare al luogo di ritrovo.


Un’ora dopo, le altre ali entrarono dai cancelli del Palazzo una dopo l’altra, seguiti lentamente dall’artiglieria da campo.


La mongolfiera apparve ancora una volta sopra il Palazzo. Quando le quattro bombe rasero al suolo il muro del giardino e il cancello di ferro, cominciò l’assalto finale al Palazzo fortificato.


*******************


“Vostra Maestà, sono già al cancello del Palazzo. Vi prego, mettetevi in salvo!” lo esortò Osborne, la guardia del corpo imperiale, con il cuore in gola. “Non vi resta molto tempo!”


Timothy si sedette silenziosamente a lato del letto nella sua camera da letto, completamente privo di espressione. Quello era esattamente il luogo dove suo padre si era tolto la vita molti anni fa. A quanto pare, ora era il suo turno.


Aveva usurpato il potere del Principe Gerald, il suo più grande rivale, rendendolo un capo espiatorio per la morte del Re Wimbledon III, e così era salito al trono. Entro un anno dall’essere diventato Re, aveva unificato la Regione Orientale e quella Settentrionale di seguito, allontanato Garcia, la sua terza sorella, ed era diventato velocemente l’uomo più potente del paese.


Aveva pensato che fosse solo questione di tempo prima di riuscire ad occupare la Regione Occidentale e ad unificare l’intero Regno di Graycastle. Tuttavia, non si sarebbe mai aspettato che la situazione si sarebbe improvvisamente volta al peggio. La svolta era stata così improvvisa e grave che era stato colto completamente impreparato.


Anzitutto, l’esercito impazzito aveva fallito la sua missione sull’attaccare e conquistare Città di Confine. Poi, l’inaspettata esplosione aveva dato un’ulteriore scossa alla sua sicurezza.


Nel giro di tre giorni, tutti i suoi vantaggi erano andati persi.


Quando ricevette il messaggio della Città Rossa, non avrebbe mai immaginato che avrebbe avuto solo tre giorni per prepararsi. La neve nella Regione Settentrionale doveva ancora sciogliersi, ed era ancora troppo presto per iniziare l’arruolamento dato che gli agricoltori erano occupati con l’aratura primaverile. Mandò immediatamente una lettera al nuovo Duca della Regione Orientale per ricevere aiuto, ma era probabile che il Duca l’avesse ricevuta proprio adesso e che non avesse ancora letto il suo contenuto.


Alla fine, era stato costretto a combattere contro i nemici in tutta fretta. Aveva ricevuto l’aiuto di molto combattenti ben addestrati, inclusi i cavalieri di Città del Re, i mercenari, la squadra di pattuglia, le guardie e gli scudieri dei nobili dei dintorni. Ciononostante, con sua sorpresa, le torreggianti mura cittadine, su cui aveva riposto così tanta fiducia, erano semplicemente crollate il primo giorno di battaglia.


“Figlio di p*****a!” Timothy prese il candelabro che stava sul comodino e lo fracassò sul pavimento con tutta la sua forza. “Tu, dannato bastardo… Come potresti mai sconfiggermi se non avessi cospirato con le streghe e non ti fossi arreso ai demoni?!”


“Vostra Maestà…”


“Sì, i demoni!” C’era un pizzico di aridità e tremore nel suo grido furioso. “La Chiesa è una m***a! Hanno promesso di uccidere le streghe, e invece hanno deciso semplicemente di lasciar andare Roland! Se non è stato l’aiuto delle streghe, che cos’altro ha reso le sue armi da fuoco così tanto più potenti delle mie? Che cos’altro gli ha permesso di attaccare così facilmente dall’alto? Io possiedo molti più lavoratori ed alchimisti, e sono centinaia di volte più ricco di lui! C’è una sola spiegazione possibile: I demoni dell’inferno lo stanno aiutando!”


Due esplosioni scoppiarono al di sotto del palazzo, ed il vetro delle finestre cominciò tintinnare. Poté sentire le urla esterne ammutolirsi. Quello era il rumore dell’ultimo attacco sferrato dalle sue guardie per tenere a bada il nemico.


“No, non posso morire!” pensò Timothy con risentimento. “Sarebbe troppo gentile da parte mia suicidarmi adesso. Mio fratello è il primo che dovrebbe andare all’inferno.”


“Entriamo nel tunnel segreto.” Cercò di alzarsi, ma le sue gambe erano troppo deboli per sostenere il suo peso. La guardia entrò e gli afferrò il braccio per calmarlo.


“Sì, Vostra Maestà.” Osborne si sentì sollevato. Portò Timothy sulla sua schiena e chiese alle guardie alla porta di raggiungerli. Si incamminarono insieme verso il caminetto.


Il tunnel segreto aveva sia una botola che un cancello fisso. Una volta chiuso il cancello fisso, l’entrata del tunnel sarebbe stata bloccata permanentemente. Il labirinto sotterraneo era pieno zeppo di Pietre Divine della Vendetta e trappole nascoste. A causa della complessità della struttura del tunnel, Timothy non aveva ancora avuto occasione di esplorarlo completamente. Era possibile che il tunnel esistesse ancor prima che il Palazzo venisse costruito.


Quando il gruppo di sei arrivò ad un’ampia zona salotto nel tunnel, Timothy ordinò loro di fermarsi e chiese loro di fare una pausa in attesa di una possibilità di fuga.


Anche se il tunnel aveva molte uscite, con la più lontana che conduceva all’esterno della città, era ancora molto rischioso tuffarsi in azione in pieno giorno. Timothy ricordava chiaramente che Roland aveva una strega che poteva trasportare la polvere da sparo in cielo.


L’opzione più sicura era aspettare fino a quando non fosse diventato buio e silenzioso prima di uscire dal tunnel. Dato che il cunicolo era totalmente protetto dalle Pietre Divine della Vendetta, per le streghe era impossibile intrufolarcisi.


“Vostra Maestà, visto che non usciremo fino a mezzanotte, vi prego, fate un pisolino qui.” La guardia del corpo imperiale prelevò una coperta dal baule e la srotolò sul terreno.


Timothy si sdraiò. Le sue sopracciglia si corrucciarono quando sentì l’odore della coperta umida ed ammuffita. Sentendosi ansioso e perso, difficilmente sarebbe riuscito ad addormentarsi.


“Dove dovrei andare ora? La Regione Settentrionale o la Regione Orientale?”


C’erano dei nobili che lo avrebbero supportato in entrambe le zone, e i Duchi assegnati di recente… Tuttavia, sarebbero rimasti ancora obbedienti una volta appreso della caduta di Città del Re?


“Oppure… la Chiesa?”


Non appena gli venne in mente l’idea di rivolgersi alla Chiesa per chiedere aiuto, il pensiero gli rimase attaccato e non lo abbandonò. Ad ogni modo, tutti quei famosi nobili erano dei semplici parassiti. Anche se sapeva che suo fratello era in combutta con le streghe, queste ultime avrebbero ugualmente messo sotto Roland subito dopo minacce e costrizione, proprio come i nobili della Fortezza Longsong. Ma la Chiesa… La Chiesa sosteneva che non avrebbero tollerato nemmeno una singola strega, e che non avrebbero certamente tollerato un nobile che avrebbe supportato un gran numero di esse.


Sebbene quei cialtroni della Chiesa fossero boriosi e sciocchi, perlomeno non erano così stupidi da giustificare i demoni e permettere loro di diffondere il loro potere nel Regno di Graycastle tanto scrupolosamente.


Se la Chiesa lo avesse supportato, sarebbe stato perfino disposto a sacrificare il regno di suo padre.


Finché… Finché non avesse potuto mandare Roland alla ghigliottina e torturare quelle dannate streghe sino alla morte, non si sarebbe mai arreso!


Nella fioca luce della torcia, Timothy prese la sua decisione.


Dopo la mezzanotte, il gruppo di persone lasciò Città del Re attraverso il passaggio più lungo del tunnel.


Uscirono fuori dal cunicolo e si fecero silenziosamente strada tra i sobborghi della cittadina. Tuttavia, non ebbero nemmeno coperto mezzo miglio prima che i campi circostanti vennero improvvisamente illuminati da centinaia di torce!


“Vostra Maestà, correte…” Le parole di Osborne si interruppero bruscamente sulla punta della sua lingua.


In quel momento non ci fu bisogno di alcuna spiegazione. Apparentemente, i nemici avevano pianificato tutto molto tempo prima. Avevano lanciato una perfetta imboscata e circondato tutti e sei, bloccando tutte le possibili vie di fuga attraverso i quali avrebbero potuto scappare per le loro vite.


Il cuore di Timothy diventò freddo. Sapeva di non poter scappare.


Haru
                                


                                



