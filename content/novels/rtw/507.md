---
weight: 507
title: Capitolo 507- La conclusione
pubDate: 2025-08-07T11:37:50.994Z
tags:
    - rtw
---














“Vostra Maestà, la strada per il Palazzo è stata ripulita, e la città adesso è vostra!”


Esclamò Ascia d’Acciaio con entusiasmo mentre si inginocchiava davanti a Roland.


La battaglia era iniziata ieri e non si era conclusa sino al quel mattino presto. Dopo aver messo piede in città, il Primo Esercito aveva impiegato solo quattro ore per completare le sue due missioni principali, impadronirsi del Palazzo nel centro città e prendere la grande Chiesa ad est. Le prossime fasi sarebbero state far sloggiare i nemici ed eliminare la resistenza di Timothy.


Roland si guardò intorno e notò che erano tutti euforici. I soldati del Primo Esercito e le streghe erano di buon umore. Se avesse fatto il comunicato ufficiale, probabilmente avrebbero esultato per la vittoria, ma lui non ancora. Dopo che il governo di Timothy era stato rovesciato, era diventato il Re del Regno di Graycastle anche senza la cerimonia d’incoronazione.


Tuttavia, Roland si sentiva sorprendentemente calmo e pacifico.


Questa “splendida capitale”, il centro politico ed economico del Regno di Graycastle, non entrava in risonanza con lui, né lui sentiva di appartenere alla sua terra. Per Roland si trattava semplicemente di una normale città, persino meno avanzata rispetto alla Fortezza Longsong. L’unica cosa che lo rallegrava era che il caos creato dal Decreto Reale sulla Selezione del Principe Ereditario era finalmente giunto al termine. Adesso poteva concentrarsi sullo sviluppo del suo territorio.


Detto ciò, era comunque una vittoria, un trionfo significativo. Roland credeva che, nel quando la notizia si sarebbe sparsa in tutto il Regno, gli avrebbe fatto guadagnare una grande reputazione e avrebbe aumentato la sua autorità nel paese. Di conseguenza, avrebbe potuto usare la sua influenza per reclutare più talenti e promuovere le riforme. Il piano per l’offensiva primaverile che aveva preparato negli ultimi quattro mesi era ancora incompleto. L’unico territorio ancora da conquistare era il sud. Roland guardò verso il punto in cui si trovavano la Montagna del Drago Caduto e la Regione Meridionale. Quello era il territorio di cui si doveva impadronire.


Fece un respiro profondo, si lasciò alle spalle quel pensiero. “Entriamo in città!” Annunciò.


“Sì, Vostra Maestà.” Ascia d’Acciaio si alzò in piedi con gran rispetto e trasmise il suo ordine ai soldati di guardia che stavano aspettando con ansia delle istruzioni. “In colonna per due, proteggete il vostro nuovo Re e avanzate!”


I soldati sollevarono le loro armi e gridarono all’unisono: “Lunga vita a Re Wimbledon!”


“Lunga vita a Sua Maestà!”


Roland scese dalla nave da guerra e partì per il Palazzo.


...


Nelle strade c’erano poche persone quando l’esercito varcò la porta della città. Si potevano osservare ancora tracce della lotta, molto più nelle zone vicine al Palazzo che da qualsiasi altra parte.


Nel centro città, vide distruzione, ostacoli stradali, arti fratturati e macchie di sangue ovunque. Anche se il Primo Esercito era riuscito ad occupare in poco tempo il Palazzo, questa era stata la battaglia più intensa a cui avessero partecipato.


Roland ebbe una fitta al cuore quando vide le rovine ad entrambi i lati della strada. Le perdite erano ancora sconosciute. Tuttavia, erano stati mandati nella retroguardia più di 20 corpi di soldati, nonostante Nana fosse venuta in soccorso con tempestività. Se la ragazzina non si fosse offerta di aiutare, il numero sarebbe stato almeno tre volte più alto.


Quando Roland entrò nell’area del Palazzo, le guardie si inginocchiarono. Due colonne di soldati si allinearono in maniera ordinata e si inginocchiarono lungo la strada che conduceva al castello. Una tale scena si poteva vedere raramente nel Primo Esercito, dove il saluto militare era comunemente effettuato. Roland non li fermò. Poteva evincere dal loro aspetto entusiasta che quelle persone non lo stavano salutando in qualità di membro militare, ma stavano porgendo i loro omaggi al nuovo Re come sudditi del Regno di Graycastle.


Quando Roland passò attraverso il verde giardino del Castello, un vecchio ricordo della sua infanzia lo colpì all’improvviso. Tre edifici di pietra blu disposti secondo uno schema triangolare circondavano il giardino acquatico, era lì che i Wimbledon avevano vissuto per generazioni. A sinistra vi era la Sala della Volta Celeste, dove venivano tenuti spesso i banchetti e le cerimonie. Sfortunatamente, era stata completamente distrutta da una bomba, a parte le dieci elevate colonne di pietra. A destra vi erano il Comune e la biblioteca, entrambi sorvegliati dal Primo Esercito al momento.


Al centro c’era il più bello, il Sacro Tempio delle Due Torri. La sua struttura era simile a quella dei grattacieli del mondo moderno, con una costruzione dotata di un podio ovale a tre piani come base. Era persino più grande dell’area del Castello di Città di Confine. Ad entrambi i lati del podio c’era una torre maestosa. Una aveva la forma della corona di un Re, l’altra di quella di una Regina, entrambe rappresentavano il potere supremo della famiglia reale. Al centro delle due torri erano appese due funi di ferro incrociati che rappresentavano le due lance sul Kamon (1) . Entrambe le strutture architettoniche, e la teoria che c’era dietro, erano capolavori che sarebbero passati alla storia rimanendo immortali.


Roland salì sulla lunga scalinata a spirale ed entrò nel Sacro Tempio. Era strano che conoscesse ogni sua singola camera ed atrio, nonostante quella fosse la sua prima visita. Nel tempio, oltre ai soldati armati, c’era anche un gruppo di nobili irrequieti. Quando Roland entrò, si inchinarono tutti per accoglierlo.


“Per favore alzatevi.”


Roland incoronò automaticamente se stesso e li ispezionò dall’alto.


Notò tanti volti familiari tra i nobili: Lauren Moore, Tesoriere; Bullet Flynn, Ministro della Diplomazia; Pilaw, Ministro della Giustizia; Marshall, Direttore dei Servizi Segreti; Marchese Wyke, Primo Ministro, etc.


Queste persone lavoravano per Re Wimbledon III, e alcune storie delle loro famiglie potevano anche risalire all’epoca in cui si era stabilita la Famiglia Wimbledon. Quando Timothy Wimbledon era salito al trono, tutti avevano giurato fedeltà al nuovo Re. Adesso, apparentemente, avevano intenzione di giocargli lo stesso scherzo ai sensi della prassi abituale.


Sfortunatamente per loro, Roland non aveva bisogno di loro.


Quello non era una negoziazione ma un processo.


“Timothy Wimbledon è sospettato di aver assassinato il Principe Gerald, di tradimento, così come di aver collaborato con la Chiesa. Ora è stato preso in custodia e sarà sottoposto ad una severa punizione. Presto, la sua condanna sarà resa pubblica e sarà conosciuta da tutto il paese. Volete dire qualcosa a riguardo?”


“Questi sono tutti reati capitali. Una volta ho tentato di fermarlo ma ho fallito.” Azzardò per primo il Marchese Wyke. “Voi avete allontanato una piaga dal Regno di Graycastle, Vostra Maestà.”


Tutti gli altri nobili intervennero.


“Davvero?” Sogghignò Roland. “Quando lui stava commettendo questi crimini, voi stavate a braccia conserte o tenevate un cero per il diavolo? Non ditemi che avete cercato di fermarlo con le vostre vane convinzioni.”


“Beh…” disapprovò il Marchese. “Vostra Maestà, voi non conoscete la realtà. Timothy favorì molti dei suoi leali seguaci, ad esempio Lanry, Scar ed il Marchese Morris, dopo aver preso il comando. Noi non potevamo comandare né i cavalieri né l’esercito coscritto.”


“Sì, Vostra Maestà. Questa è effettivamente la verità.”


“Non ha nemmeno fatto provare il Principe Gerald prima di mandarlo alla ghigliottina.” Pilaw tossì mentre difendeva se stesso. “L’esecutore era addirittura un cavaliere. Non potevamo fermarlo.”


“Quindi state dicendo che tutto quello che è successo quest’anno non ha niente a che fare con voi?” Roland disprezzò ancora di più quei ministri. Non erano degli abili assistenti per il Re, ma un gruppo di sanguisughe che si nutrivano dei benefici concessi dalla famiglia reale, preoccupandosi unicamente dei loro interessi. Forse, quegli aristocratici ministri erano stati di grande aiuto per il Re quando il Regno di Graycastle era stato inizialmente fondato, ma erano caduti in basso negli ultimi cento anni. “Bene, dato che insistete sulla vostra innocenza, facciamo un gioco.”


“G-Gioco?” Tutti erano stati colti alla sprovvista.


“Un ‘gioco di prova’ dove io domando e voi rispondete.” Lo sguardo di Roland si spostò su ogni nobile. “Ci sono dieci domande in totale. Sarete fuori dal gioco se mentirete. Ricordate, avete solo una possibilità per rispondere ad ogni domanda.”


Haru


 


 Erialis  Kamon (1) sono stemmi di famiglia nati intorno all'undicesimo secolo per distinguere le famiglie più importanti giapponesi o i più importanti clan di samurai. Anticamente solo queste famiglie avevano gli stemmi e servivano a distinguersi fra loro causa cognomi molto simili. Solo a loro era concesso di avere un nome o un cognome, mentre la popolazione aveva solo il nome. Durante il periodo Meji tutti ebbero poi diritto ad un cognome permettendo così ai Kamon di diffondersi in tutto il Giappone. 


I kamon ancora oggi vengono usati per decorare il proprio kimono o per un Furoshiki (telo quadrato di stoffa) usato per portare un dono a qualcuno o per decorare oggetti cerimoniali tipo lanterne ed altro. Il kamon viene passato al primo figlio maschio nato in famiglia. Se in una famiglia sia moglie che il marito hanno dei kamon ognuno userà il proprio, ma alla morte della donna sulla lapide verrà raffigurato anche il kamon del marito. Nel caso di una donna appartenente ad una famiglia il cui Kamon va scomparendo a causa della mancanza di figli maschi, il marito (se non primogenito) potrà scegliere di abbandonare il proprio Kamon per adottare e quindi portare avanti quello della famiglia della della moglie.


Il kamon della famiglia imperiale raffigura un crisantemo.






 




                                


                                



