---
weight: 51
title: Capitolo 51- Sua Maestà la Regina
pubDate: 2025-08-07T11:37:50.878Z
tags:
    - rtw
---


**Buon Natale a tutti dal team di Release that Witch!


Artemide.**


La luce del sole calava attraverso una stretta finestra nella stanza e si rifletteva sul muro come strisce rosso scuro.


C’erano solo alcuni luoghi, all’interno del Regno, in cui si poteva ancora vedere il sole ed il Porto delle Acque Chiare era uno di questi. In questo luogo, I Mesi dei Demoni, con i loro venti gelidi e le forti nevicate, avevano solo una leggera influenza. Con l’unica eccezione della Flotta dei Vessilli Neri, che non poteva lasciare il porto, l’intera città era ancora indaffarata come al solito.


La governatrice della città e padrona del porto, Garcia Wimbledon, era seduta al suo tavolo quadrato, sotto la finestra, studiando con attenzione i contenuti di una lettera. I suoi capelli grigi erano catturati dal tramonto, che donava loro una sfumatura dorata. La luce creava delle ombre sul suo viso, definendo i suoi lineamenti e donandole un fascino unico, pieno di spirito eroico.


Ryan dovette rimanere al suo fianco per un bel po’.


Sebbene avesse già superato il tempo che solitamente impiegava per leggere una lettera di quella lunghezza, egli scelse comunque di aspettare silenziosamente per un altro po’ – non voleva interrompere il suo silenzio.


Alla fine, Garcia sospirò delicatamente, posò la lettera e poi si rivolse a lui: “Mio padre è morto”.


Sentendo ciò, Ryan rimase sbalordito e dovette chiederle: “Cosa?”.


“Mio padre, Ali Wimbledon, Re di Graycastle”.


Raramente ripeteva qualcosa che aveva già detto, pensò lui, perché, quando di solito le chiedeva di ripetere nuovamente, si limitava a guardarlo come se non avesse detto niente. Tuttavia, veramente non stava scherzando, giusto? Il Re era davvero morto?


“…” Ryan aprì la bocca, cercando di dire delle parole confortanti, ma alla fin fine chiese solamente: “Come è morto?”


Fortunatamente, a lei non interessava – era la figlia del Re, la Governatrice del Porto delle Acque Chiare e il Comandante della Flotta dei Vessilli Neri, non aveva bisogno di qualcuno che la confortasse. “La lettera dice che mio fratello Gerald ha ucciso mio padre, ma è stato catturato dalle guardie. Non si è suicidato per evitare la punizione, così, alla fine, è stato sottoposto ad un processo da vari ministri che lo hanno condannato a morte per decapitazione”.


“Non mi quadra”, Ryan, inconsciamente, non poteva crederci.


“Ovviamente non è la verità”, disse Garcia priva di emozioni, “Ѐ vero che il mio primo fratello è un uomo alquanto stupido, ma non è così folle da compiere una missione suicida. Se qualcuno non l’avesse portato in quella direzione, non avrebbe mai fatto qualcosa del genere”.


“Qualcuno l’ha incastrato?” chiese Ryan.


“Fammi indovinare…” la terza principessa chiuse gli occhi e pensò per un momento, prima di rispondere: “Qualcuno ha ideato questo piano dettagliato e ha tentato Gerald dicendogli che avrebbe potuto aiutarlo – portando delle persone nella corte di mio padre. Questo, compresa l’eliminazione, la sostituzione e la corruzione delle guardie, deve essere stato disposto in precedenza da qualcuno. Ma questi settori non sono i punti forti di Gerald, dato che è semplicemente troppo pigro per ordire qualcosa del genere. Il resto dovrebbe essere semplice, era solo importante procurarsi una persona avente la fiducia di Gerald, ma che alla fine lo avrebbe comunque tradito”.


Ryan non dovette aggiungere nient’altro. Dopo tutto, erano solo supposizioni. Quello che era veramente accaduto non era importante, tutto ciò che importava era il risultato. Credeva che quello fosse il pensiero della terza principessa.


Com’era prevedibile, Garcia aprì gli occhi e continuò: “Sono al 90% sicura che non sia stato il Primo Principe, egli era una persona che conosceva solamente la forza bruta. Il suo cervello è un grande muscolo, dunque è normale che sia stato ingannato. Solo…” mentre diceva questo, la sua voce ebbe del coraggio, “il mio secondo fratello potrebbe essere così crudele”.


“Intendete dire che Timothy Wimbledon è stato il vero responsabile?”


“A parte lui, chi altro poteva sapere così tanto su Gerald? Anche dopo questa faccenda, è quello con i maggiori benefici”. Mentre parlava, Garcia, batteva inconsciamente le dita sul tavolo. “Persino un cieco può vederlo! Ma lui era il preferito di mio padre, quindi non aveva bisogno di farlo!”.


Sua Altezza era veramente arrabbiata, realizzò Ryan. Vedere la Principessa scaldarsi così tanto era davvero raro. Sembrava che, malgrado si lamentasse del fatto che suo padre fosse troppo eccentrico, alla fine, non volesse comunque vederlo morire in quel modo.


Ryan era capace di comprendere quel sentimento, più o meno. In una grande famiglia, la generazione più giovane, avrebbe sempre avuto questa sensazione nei confronti del capo famiglia- una montagna che avrebbero dovuto sorpassare e contemporaneamente odiare ed adulare. Se lei avesse ragione e tutto ciò fosse stato veramente pianificato dal Secondo Principe, allora le sue azioni potrebbero essere senza dubbio considerate sanguinarie e crudeli.


“Ma lui… Perché avrebbe dovuto farlo?”


“Perché era spaventato da me”, Garcia fece un respiro profondo, cercando di controllare le proprie emozioni: “è spaventato dalla mia Flotta dei Vessilli Neri”.


Realizzando che Ryan non avrebbe risposto, continuò a spiegare: “Timothy sembra avere una spia nella nostra città, che in sé non è un fatto sorprendente, anche io ho occhi ed orecchie a Valencia. Quando ha scoperto dell’esistenza della mia Flotta dei Vessilli Neri, è diventato semplice per lui immaginare cosa avrei fatto in seguito. Valencia non è in grado di supportare un’armata capace di fronteggiare la mia flotta. Così, è arrivato alla conclusione di utilizzare Gerald come esca per ottenere ciò che voleva”.


“Dunque intende dire che vuole un esercito?”


“Lui vuole il trono”, disse Garcia. “Con la morte di mio padre e ora persino la morte di Gerald, è diventato il primo successore. Ho paura che farà pressione sui ministri, in modo tale che lo incoronino il più velocemente possibile. Solamente quando diventerà Wimbledon IV, sarà in grado di mobilitare tutti i suoi vassalli con i loro eserciti”. Mentre diceva questo, scosse la testa: “Tuttavia, come ho già detto, come figlio prediletto di nostro padre, non aveva davvero motivo di farlo!”


“Non sarebbe peggio”, chiese preoccupato Ryan, “Se il vostro secondo fratello venisse incoronato, non dichiarerebbe la fine della lotta per il trono, richiamando voi ed i vostri fratelli indietro? Che cosa farete poi?”.


Garcia rispose come se sentisse ciò sotto la propria dignità: “Questa mossa sarebbe troppo diretta. Solo perché era il figlio preferito di nostro padre, non significa che avrà il sostegno dei ministri, specialmente a causa della sua mossa di uccidere il precedente Re – nonostante abbia scaricato su Gerald la colpa dell’omicidio e sia stato capace di ingannare i civili, ho preventivato che passerà tanto tempo prima che lui sia capace di cogliere la piena autorità a Graycastle. Così…” guardò astutamente verso Ryan e disse: “Devo cambiare leggermente il mio piano”.


Ryan si inginocchiò immediatamente e disse: “Felice di essere al vostro servizio”.


Garcia si alzò, si diresse verso la finestra e si rivolse a Ryan dandogli le spalle: “La prima cosa che è obbligato a fare, dopo aver reclamato il trono, è affrontarmi. Tuttavia, la sua unica possibilità di fare pressione su di me è di mettere al comando Joe Kohl, il Duca del territorio meridionale. Ho calcolato che quest’ultimo userà il periodo di lutto del Re per rimandare l’invio delle sue truppe – quella vecchia volpe è sempre stata riluttante nel fare affari dove avrebbe potuto subire delle perdite. Al massimo convocherà i suoi feudatari e li manderà a circondare Porto delle Acque Chiare. “Garcia fece una piccola pausa per poi parlare nuovamente: “Tuttavia, questa mossa ci darà delle inutili seccature, dunque salperemo domani”.


“Salpare? Vostra Altezza, non mi direte che volete…”


“Città dell’Aquila si trova più all’interno ed è praticamente priva di difese. Possiamo raggiungere Città della Sorgente Luminosa attraverso l’affluente del Fiume Sanwan, da lì impiegheremo solamente un giorno per arrivare a Città dell’Aquila. Dopo che ci saremo impadroniti di Città dell’Aquila, l’intero Territorio Meridionale sarà sotto il mio controllo. La situazione che si verrà a creare, dopo che Timothy reclamerà il trono, sarà diversa da quella che lui si aspetta. Vorrei davvero vedere che faccia farà, quando vorrà conoscere i progressi del Duca, ma scoprirà che l’intero Sud è sotto il mio controllo”.


“Ma avete anche detto che Wimbledon III è appena deceduto e dopo questo”.


“Cosa? Dovrei versare prima qualche lacrima?” Garcia si voltò, la luce del tramonto calò sul suo corpo come un velo rosso. Il suo viso era celato nell’oscurità, solo i suoi occhi erano riflessi dalla luce. Le emozioni che emergevano dal suo sguardo erano solide come una roccia, pensò Ryan. Anche qualora fosse arrabbiata o avesse dei rimpianti, non mostrerebbe mai afflizione.


Mostrare afflizione non sarebbe adatto ad un Re o ad una Regina.


“No, non avete bisogno di farlo”, disse Ryan con serietà.


Garcia annuì con soddisfazione: “Vai e dì al Capitano che desidero parlare con lui. Dato che Timothy non era disposto ad attendere sino alla fine dei cinque anni, non lo deluderò. Dopo che avrò conquistato Città dell’Aquila, dichiarerò l’indipendenza del Territorio Meridionale”.


Tutto ciò non importava di per sé, pensò, Garcia troverà sempre una soluzione ad ogni evenienza. Una volta che troverà la propria strada, la percorrerà coraggiosamente. Ѐ in questo che consisteva il suo fascino ed era questa una delle ragioni che lo avevano spinto a seguirla.


“Si, Vostra Altezza… no”, si corresse Ryan, “Vostra Maestà”.




Haru
                                


                                



