---
weight: 5170
title: Capitolo 517- La vera Alchimia
pubDate: 2025-08-07T11:37:50.996Z
tags:
    - rtw
---














Quando Kyle Sichi tornò a casa, subito vide che sul tavolo da pranzo vi era una busta nera.






“Cos’è?” Disse rivolgendosi alla moglie Cerra che era impegnata in cucina.






“Oh, giusto, questo pomeriggio sono venuti degli Ufficiali del Comune. “Sua moglie si pulì le mani e mise a tavola una scodella contenente un appetitoso brodo di carne. “Hanno detto che Sua Altezza vuole che vada a Città del Re e tra due giorni verrà una barca per scortarti lì.”






“Non sta andando lì per scontrarsi con suo fratello? Perché mai dovrebbe volermi lì? Che totale perdita di tempo,” disse Kyle con espressione accigliata. “Ci vorrà almeno una settimana di viaggio. Sta proprio esagerando con le sue richieste.”






“È il tuo Principe, il Signore della Città di Neverwinter, mio caro”, disse Cerra scuotendo la testa con un sorriso. “Inoltre gli Ufficiali del Comune hanno detto che Sua Altezza ti ha scritto una lettera personale per spiegarti quanto sia importante questo viaggio. È davvero un onore, non credi? Dopo averla letta dovresti conservarla in modo da poterla passare magari come cimelio di famiglia.”






“Cimelio di famiglia? Nemmeno fosse la completa edizione della “Chimica Intermedia” ” Kyle arricciò le labbra. “Ne discuteremo dopo cena… È meglio che abbia un buon motivo.”






Dopo il suo semplice pasto, si infilò nel suo studio e aprì la busta. Ne uscì una piccola striscia di carta lunga quanto un dito. Era ovviamente un messaggio segreto spedito da un piccione viaggiatore che era stato messo poi in una busta dagli Ufficiali del Comune.






Kyle usò una mano per tenere il foglio e l’altra per armeggiare sul tavolo in cerca del suo monocolo che posizionò sul ponte nasale. Dopo aver passato tanto tempo a leggere alla debole luce delle candele, la sua vista stava peggiorando giorno dopo giorno. Fortunatamente la sua vita in città era di molto migliorata al punto da poter accendere nel suo ufficio cinque o sei candele insieme, ma non sapeva quando a casa sua si avrebbe potuto installare l’impianto di luci come quello che illuminava la centrale chimica.






C’era solo una breve frase scritta sul pezzo di carta:






“Ricordi ancora il Laboratorio di Alchimia di Città del Re? È il tuo momento per mostrare loro cosa sia veramente l’Alchimia.”






Kyle ansimò.






Il Laboratorio di Alchimia di Città del Re era il sogno ultimo di ogni aspirante alchimista che lavorava per cercare la verità di tutte le cose e lui, da giovane, non aveva fatto eccezione.






Solo sua moglie sapeva che una volta aveva fatto domanda per il Laboratorio di Alchimia di Città del Re. Aveva pensato di guadagnarsi l’ammissione usando il “liquido che dissolve l’oro”  che aveva inventato da solo a venti anni. Tuttavia la formula di Kyle fallì inaspettatamente durante il processo di revisione e non riuscì a produrre il fumo marrone dell’acido liquido nemmeno dopo due tentativi. L’Alchimista Retnin che lo aveva esaminato si era indignato e aveva accusato Kyle di aver sprecato intenzionalmente i preziosi ingredienti del Laboratorio. Negò a Kyle un terzo tentativo e ordinò perfino alle guardie di sequestrare le sue cose e buttarlo fuori.






Fuori dal Laboratorio, Retnin gettò freddamente a Kyle cinque Argenti Reali presi dalla sua borsa dicendo che gli sarebbero serviti per comprarsi il viaggio di ritorno alla Città Acqua Rossa, mentre il resto delle sue cose sarebbero servite come risarcimento per i materiali del Laboratorio usati. Se ne andò non appena ebbe finito di parlare, lasciando Kyle solo con un rifiuto e una grande vergogna. Questo aveva lasciato una profonda cicatrice nel suo cuore e non ne aveva parlato mai a nessuno eccetto che a sua moglie.






Kyle fece ritorno alla Città Acqua Rossa pieno di rabbia, ma aveva comunque continuato ad esercitare nel campo dell’Alchimia e passò tutto il suo tempo nel suo laboratorio, provando a trovare una nuova formula per provare che il Laboratorio Alchemico di Città del Re si era sbagliato. Finalmente, dopo dieci anni, all’età di trenta anni, sviluppò una seconda formula. Per questo motivo, era stato promosso come alchimista a Città Acqua Rossa. Gli ci vollero altri sei anni per diventarne il Capo.






Kyle aveva sempre visto il Laboratorio di Alchimia di Città del Re come il più grande nemico e con il suo lavoro aveva avuto modo di interagire con loro un paio di volte. Ma i loro Alchimisti erano sempre estremamente altezzosi e non riconoscevano altre organizzazioni alchimiste eccetto la loro. Credevano che gli alchimisti di Città Acqua Rossa fossero bravi come i loro apprendisti e studenti e che non meritassero il titolo di alchimista. Le loro presunte formule alchemiche da loro scoperte erano state per lo più formulate dal Laboratorio Alchemico di Città del Re una dozzina di anni prima.






Il Capo Alchimista aveva anche detto che le altre città non avevano bisogno di costruire dei laboratori di Alchimia perché questo campo lavorativo richiedeva una grande quantità di soldi e di personale che i normali Signori non potevano affatto permettersi. Se le persone avessero avuto bisogno dell’aiuto degli alchimisti, avrebbero potuto cercarlo direttamente a Città del Re. Se anche i Signori avessero investito centinaia di Ori Reali in dei propri laboratori, probabilmente alla fine non avrebbero ottenuto alcun risultato avendo a lavoro un gruppo di uomini inutili.






In modo imbarazzante, Kyle sapeva che solo il Laboratorio Alchemico di Città Acqua Rossa vedeva il Laboratorio di Città del Re come un rivale ma non viceversa, dal momento che quest’ultimo non si curava minimamente di loro. Era felicissimo del suo successo nel metodo di produzione di un duplice acido e della produzione del cristallo perché con il primo poteva produrre grandi quantità di acido prezioso e il cristallo era invece il prodotto alchemico più richiesto sul mercato. Persino l’orgoglioso Laboratorio Alchemico di Città del Re non poteva ignorare queste due risultati.






In una svolta inaspettata e teatrale del corso degli eventi, Roland Wimbledon di Città del Confine lo aveva trovato e gli aveva aperto gli occhi su un intero mondo di possibilità con la “Chimica Elementare.”






Da quel momento, Kyle si era reso conto che tutto ciò, che era stato da lui appreso fino a quel momento, era completamente privo di significato. L’Alchimia stessa era una pratica arretrata e destinata all’estinzione, mentre un nuovo percorso di esplorazione gli si stava ponendo davanti: questa volta, la relazione tra tutte le cose non era più torbida, ma chiara e ben strutturata. Anche le sue controversie passate erano ora insensate, così aveva lasciato andare la sua voglia di vendetta verso il Laboratorio di Alchimia di Città del Re e le formule che gli avevano richiesto così tanto sforzo.






Era ragionevole far così.






Tuttavia, nel sentire di nuovo questo nome menzionato da Sua Altezza, il cuore di Kyle aveva lo stesso accelerato il battito e un’indescrivibile eccitazione si era di nuovo insinuata nel suo cuore.






La mente di Kyle ricordò la figura fredda, i fangosi Argenti Reali, la porta che si richiudeva e la pretesa oltraggiosa che non vi fosse bisogno di altri laboratori di Alchimia oltre quello di Città del Re.






“È il tuo momento per mostrare loro cosa sia veramente l’Alchimia.”






Kyle controllò un’ultima volta la striscia di carta, si alzò e uscì dal suo ufficio. “Cerra…”






Si bloccò a metà frase e notò che sua moglie, in soggiorno, era piegata in avanti e stava mettendo i suoi vestiti in una borsa aperta.






“Cos’è?”






“È per il tuo viaggio a Città del Re. Sapevo che se anche Sua Altezza non ti avesse scritto una lettera personale, comunque saresti andato,” disse Cerra con un sorriso. “Ricordi ancora le storie che mi raccontasti? Ci sono delle cose che hai in sospeso in quella città.”






Kyle la fissò inespressivo per un momento e poi scoppiò a ridere.






“Prenditi cura della nostra casa. Devo fare una visita a Città del Re.”










Aki






 Erialis  Vi piace quello che leggete?  vorreste leggere di più? ebbene sosteneteci basta meno di un caffè. Basta iscriversi al patreon di Release that witch. 
                                


                                



