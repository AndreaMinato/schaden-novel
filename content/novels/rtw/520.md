---
weight: 5200
title: Capitolo 520- La Stella dell’Estinzione
pubDate: 2025-08-07T11:37:50.996Z
tags:
    - rtw
---














“Antenato?” sbottò Roland, “Ma che diavolo?” Notò che tutti lo guardavano stupiti. Roland si schiarì la voce e disse, “No, voglio dire… chissà se è vero.”


Poi sentì la spalla sinistra venirgli pizzicata delicatamente.


“Vostra Maestà, è vero, e posso provarlo,” il Capo chinò la testa e disse, “Ma siete l’unico che può vederlo.”


Quando il resto degli astrologi sentì ciò che aveva detto il Capo, si alzarono e lasciarono la stanza da soli. Roland rifletté un momento e annuì verso le streghe e le guardie, dicendo, “Sto bene. Andate anche voi.”


Aveva ancora Usignolo con lui come ultima linea di difesa in caso di emergenza.


Il Capo Astrologo, Stella della Dispersione, entrò in una stanza accanto alla sala. Dopo molto tempo, fece ritorno al lungo tavolo con una scatola di ferro tra le mani. La collocò davanti a Roland rispettosamente.


“Che cos’è?”


“Sono le istruzioni lasciate dal vostro antenato. Si aspettava che una cosa del genere sarebbe successa.”


“Ti riferisci alla chiusura della Stazione Astrologica?” chiese Roland sorpreso.


“Sì, Vostra Maestà, e una cosa simile è accaduta in precedenza,” disse il Capo con un sorriso sardonico. “Sebbene l’astrologia e l’alchimia siano entrambe considerate le discipline accademiche dei saggi, sono differenti. Gli alchimisti possono portare grande profitto al regno mentre noi abbiamo pochi risultati. Inoltre, l’Associazione degli Astrologi consuma molti reali d’oro ogni anno per acquistare cristalli di alta qualità e assumere artigiani. Per impedire che le generazioni future e frugali sciogliessero l’Associazione degli Astrologi, il vostro antenato ha inciso queste istruzioni e ha ordinato che nessuno interferisse con esse.”


Roland aprì la scatola. Inaspettatamente, ciò che vide fu una pila di fogli d’oro. Sembrava che la Famiglia Wimbledon avesse avuto l’intenzione di spendere molto pur di preservare quelle istruzioni.


Dispose i fogli d’oro sul tavolo e li contò. Ce n’erano otto. Ognuno era spesso circa 3 millimetri e largo due palmi (1), pesante se tenuto in mano.


Ciò che il Capo Astrologo aveva appena detto era inciso sul primo foglio. “Nessuno deve interferire con i membri della Stazione Astrologica nell’osservazione del cielo notturno, dove si celano misteri che possono mostrare il fato del mondo.”


L’ultima parte di quelle parole catturò l’attenzione di Roland, che si perse nei suoi pensieri.


Di fatto, quell’associazione era di per sé molto strana. Se l’astrologia avesse funzionato davvero, il Re Wimbledon III non sarebbe dovuto essere sostituito dalla Chiesa senza preparazione. Invece, avrebbe dovuto prima uccidere il Sommo Sacerdote. Poco prima anche lo stesso Astrologo Stella della Dispersione aveva detto che l’Associazione degli Astrologi aveva “pochi risultati”… significava che non considerava la divinazione come un prodotto. Ora sembrava indifeso, completamente diverso dalla prima volta che Roland l’aveva incontrato, quando aveva l’aspetto di un furfante della Chiesa.


Per quanto riguardava l’antenato che aveva speso fondi e forza lavoro considerevoli per istituire una simile associazione e aveva inciso le istruzioni su fogli d’oro pur di dissuadere le generazioni successive dal chiuderla (visto che non aveva un uso pratico), Roland pensava che non fosse solo un astrofilo entusiasta di studiare cose al di fuori del pianeta quando il suo regno era così sottosviluppato. Ovviamente, gli astrologi dovevano avere un compito che non aveva nulla a che fare con la divinazione, ma era molto probabilmente collegato all’ultima parte della frase.


Controllò più volte gli altri fogli d’oro, trovandovi solo metodi basilari per l’osservazione delle stelle e la storia dell’Associazione degli Astrologi. L’ultimo foglio riportava perfino il principio di allargamento delle lenti di cristallo e faceva riferimento ad un comandante supremo. Sembrava che l’antenato della Famiglia Wimbledon fosse stato anche Capo Astrologo dell’Associazione a quel tempo. Roland richiamò alla mente la storia della Famiglia Wimbledon, ma non riusciva a pensare a niente di collegabile con la descrizione di quel foglio.


Prese di nuovo il primo foglio, indicando l’ultima parte della frase. “Che cosa significa?”


“Non lo so,” disse il Capo scuotendo la testa.


Roland sentì un pizzico sulla spalla destra ancor prima che il Capo avesse a malapena finito di parlare.


Non poté far a meno di ridacchiare, dicendo, “Ascolta, l’uomo è più flessibile di una rigida regola, e questo ordine lasciato da un antenato probabilmente era corretto quando lui era ancora vivo, ma i tempi sono cambiati, e non voglio essere incatenato ad una regola di centinaia d’anni fa. Sono il Re del Regno di Graycastle, e posso fare quello che voglio. Capisci?”


“Cosa? No, voi…” il Capo fissò Roland.


“Tu stesso lo sai chiaramente. Stai solo sprecando soldi. Resti ignorante riguardo ai misteri del fato del mondo. Inoltre, quando mio padre è stato assassinato dalla Chiesa, non sei riuscito nemmeno ad avvertirlo. Perché dovrei tenerti qui a fissare il cielo? Non puoi scambiare le stelle con reali d’oro. Quindi, per favore fa’ i bagagli e vieni con me nella Regione Occidentale.”


Sentendo le parole di Roland, Stella della Dispersione, che aveva già un’opinione sfavorevole del Principe Roland, il quale era stato intrattabile e senza scrupoli a Città del Re, si fece improvvisamente arcigno.


Dopo molto tempo, il Capo disse con riluttanza, “Probabilmente vi pentirete di venire a conoscenza di questo segreto.”


“Come fai a saperlo se non me lo dici?” chiese Roland. Era molto vantaggioso a volte intimidire gli altri fingendo di essere come il frivolo Principe Roland. Con questi uomini anziani, quello era l’unico modo di ottenere una risposta poiché era impossibile chiedere ad Ascia d’Acciaio di torchiarli.


“Abbiamo intrapreso una missione che dura centinaia di anni. E’ cominciata quando il primo Signor Wimbledon è arrivato in questa regione.” Il Capo si tranquillizzò e disse, “Questo segreto può essere rivelato solo al successore della famiglia reale quando diventa Re e ha raggiunto i trent’anni.”


“Perché?”


“Perché il vostro antenato pensava che i successori potessero confondersi troppo e andare nel panico se lo avessero saputo prima del tempo, portando al declino del Regno.” Esitò per un momento e confessò, “Infatti, stiamo osservando la Stella dell’Estinzione.”


“Che cos’è?” chiese Roland sorpreso.


“Una stella scarlatta, o la Luna di Sangue. Quando arriverà, il mondo cadrà in un disastro senza redenzione.”


Il Principe era sconvolto e iniziò a farsi domande. L’arrivo della Luna di Sangue era stato menzionato non solo nell’Antico Libro delle Rovine, ma anche da Agatha dell’Unione. Perché anche un’associazione secolare vi prestava attenzione? Anche l’Associazione degli Astrologi aveva legami indissolubili con l’Unione?
“Per favore, sii specifico!” esigé Roland.


“Ciò che so l’ho appreso tutto dal Capo precedente,” disse Stella della Dispersione con voce profonda. “Si dice che ci sia una stella rossa che fluttua nel cielo notturno. Quando spunterà come la luna crescente, il mondo verrà distrutto. Quello che vogliamo fare è trovarla prima che diventi una luna crescente. Se la sua orbita può essere trovata, possiamo predire il giorno del giudizio in anticipo. Questo è anche l’intento dell’oroscopo.”


“Diventare una luna crescente?”


“In realtà, è naturale che non conosciate la configurazione delle stelle,” spiegò il Capo. “Le stelle seguono sempre una traiettoria fissa, come il Sole e la Luna, e appaiono ad un tempo prefissato. Quando scompaiono, non significa che non ci siano più. Si spostano solo temporaneamente in una posizione dove non possiamo vederle. Chiamiamo questa traiettoria orbita. Infatti, la maggior parte delle stelle ha una propria orbita.”


Meiling


 


 Erialis  Ahha sempre pù elementi e informazioni si accumulano ma non si riesce proprio ad avere una visione chiara per fortuna che Roland ha una mente deduttiva prima o poi riuscirà a incastrare le tessere...io aspetto con impazienza lo scontro Roland vs Zero  o se non è Roland qualcun altro del suo gruppo di streghe.  Magari una delle streghe impensabili.


(1) Il palmo è un'unità di misura molto antica ed è sinonimo attualmente si spanna. Nell'Antico Egitto equivaleva allo spazio occupato dalla larghezza del palmo di una mano quindi circa 8 centimetri, mentre per i romani un palmo era pari a 1/4 di piede ossia 7,41 centimetri.
                                


                                



