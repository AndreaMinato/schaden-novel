---
weight: 521
title: Capitolo 521- L’osservatore delle stelle
pubDate: 2025-08-07T11:37:50.996Z
tags:
    - rtw
---










Sebbene la maggior parte delle scoperte degli astronomi facesse parte del senso comune nel mondo moderno, comunque Roland non poté fare a meno di essere sorpreso dal fatto che gli astrologi fossero stati capaci di comprendere il moto orbitale delle stelle senza nessuna moderna tecnica d’osservazione.


“Anche la Stella dell’Estinzione si muove secondo un certo percorso,” disse, “ed appare ogni 400 o 500 anni. Ciò significa che orbita attorno ad un’area molto più ampia rispetto al sole e alla luna che sono vicini a noi nello spazio, e che può percorrere un giro intorno a noi in un giorno e una notte.” Riprese fiato e continuò. “Dato che un oggetto appare grande quando è vicino e piccolo quando è lontano, la Stella dell’Estinzione nel cielo cambierà da scura a luminosa e poi diventerà crescente a mano a mano che si avvicinerà a noi.”


“L’avete trovata?”


Stella della Dispersione scosse la testa. “La missione segreta è stata tramandata per centinaia di anni ma non specifica il momento esatto in cui la Stella dell’Estinzione arriverà. Forse è ancora in una posizione distante che non possiamo osservare.”


“Per decenni… vi siete buttati a capofitto in questo lavoro?”


“Sì, Vostra Maestà.” L’uomo anziano sembrava molto stanco. “Sono diventato un apprendista dell’Associazione degli Astrologi quarant’anni fa. Da allora, ho osservato il cielo stellato, quasi immutato, ogni notte. Tuttavia, non avevo idea di questa missione segreta finché non sono diventato Capo Astrologo. Oltre ad osservare le stelle e a registrare l’orario e le stagioni, gli astrologi lavorano anche come veggenti nelle fiere e nelle celebrazioni, ma diciamo solo ciò che il Re ci ordina di dire, anziché predire davvero il futuro. E’ un segreto tra noi e il Re. Gli astrologi devono essere venerati come saggi, affinché la nostra associazione possa reclutare più apprendisti.”


“Lo rimpiangi?”


Stella della Dispersione scosse la testa. “L’avrei rimpianto dieci anni fa, ma da quando sono diventato Capo Astrologo e ho ricevuto questa missione segreta dal mio predecessore, l’Astrologo Meteorite, ho capito che ciò che faccio è significativo e riguarda davvero l’astrologia e la predizione del futuro. L’importanza del lavoro non ha paragoni, ma sfortunatamente non mi resta molto tempo.”


Guardando i suoi capelli grigi, il viso pesantemente rugoso e le innumerevoli macchie marroni sulla sua fronte, Roland dovette convenire con lui e pensò, “E’ vero. Temo che potrà sopravvivere solo per altri due o tre anni.”


“C’è qualche strategia lasciata dai tuoi predecessori che possiamo adottare per combattere o fuggire dalla devastante catastrofe?”


“No, questo è un vostro problema, Vostra Maestà.” Stella della Dispersione sorrise debolmente a Roland. “Siete voi che guidate la gente per superare i tempi duri. La Stazione Astrologica è solo il vostro occhio e vi avvertirà dei disastri imminenti, per incrementare la probabilità di sopravvivenza della gente. Detto questo, non potete chiuderla.”


La cura del Capo Astrologo per il suo dovere esigé il rispetto di Roland. Per la maggioranza delle persone era difficile perseverare nello svolgere un lavoro così noioso, ma quest’anziano aveva cercato nel cielo la Stella dell’Estinzione notte dopo notte per decenni senza tirarsi indietro. Adesso Roland intuiva perché gli antenati della Famiglia Wimbledon avessero stabilito la regola per cui le informazioni segrete riguardo la stella non avrebbero mai dovuto essere svelate al nuovo Re prima che questi compisse trent’anni. Se i giovani successori della famiglia reale l’avessero saputo, probabilmente avrebbero viziato se stessi e fatto tutto ciò che era in loro potere per godersi il resto delle loro vite.


Dopo un lungo silenzio, Roland pose la sua ultima domanda. “E che mi dici delle Associazioni degli Astrologi negli altri tre regni? Anche loro stanno cercando la Stella dell’Estinzione?”


“Non ne ho idea… Non ho mai lasciato Città del Re e non hanno mai contattato noi del Regno di Graycastle.”


“Capisco, è tutto per oggi.”


“Voi… avete deciso di non chiudere la Stazione Astrologica?”


“No, teniamola,” rispose Roland, si alzò e poi s’incamminò verso la sala all’esterno. Prima di lasciare la stanza, si voltò verso il Capo Astrologo e disse, “Ti manderò un’attrezzatura migliore per osservare le stelle e ti parlerò delle vere conoscenze sulla configurazione degli astri.”


“Cosa?” Il Capo Astrologo sembrava confuso.


Senza spiegargli nulla, Roland continuò. “Inoltre, anche quando arriverà la Luna di Sangue, non sarà la nostra fine.” Si interruppe per un po’ e poi parlò senza esitazione, “Sopravvivremo.”


…


Il pallone di idrogeno era stato gonfiato. Roland e le streghe salirono sul cesto e volarono verso il Palazzo.


“Di cosa parlavate?” chiese Fulmine, afferrando il cesto dall’esterno.


“Voglio saperlo anche io, gru gru!”


“E’ la storia di un uomo che ha lasciato il suo lavoro a metà,” disse Usignolo scrollandosi le spalle.


“In quel caso, come avrei potuto insistere nel chiuderla ora?” Roland roteò gli occhi e descrisse cosa era accaduto nella sala. “Avevo pianificato di mandarli nella Regione Occidentale, ma lasciare che finissero ciò che stanno facendo adesso alla Stazione Astrologica. Sono rimasti fedeli ai loro doveri per decenni.”


“Siete senza dubbio un Re misericordioso,” disse Wendy con un sorriso.


“Gru gru, un uomo gentile!” canticchiò Maggie sbattendo le ali e allungando il collo.


“Ahem.” Roland cambiò subito argomento. “La Stella dell’Estinzione che stanno cercando dovrebbe essere la Luna di Sangue menzionata da Agatha. Quando apparirà, il mondo finirà. Questa profezia deve avere qualcosa a che fare con le streghe.”


“Lo penso anch’io,” disse Sylvie dopo averci riflettuto, “e ce n’è una prova ovvia. Questa prima veniva chiamata Terra Barbarica. C’erano solo villaggi e nessunissima città. La gente di qui come avrebbe potuto dedicarsi improvvisamente a qualcosa di così poco pratico? Devono essere state le superstiti dell’Unione. Quando sono venute qui per ricostruire le loro case, hanno portato le informazioni sulla Luna di Sangue e tramandato il compito ai primissimi astrologi.”


“Ed uno di loro è l’antenato di Sua Maestà Roland?” disse Fulmine con entusiasmo. “Che meravigliosa avventura!”


“Un’avventura? Dov’è il pericolo, gru gru?”


“Sciocca, non tutte le avventure sono pericolose. Svelare un segreto è abbastanza soddisfacente per un esploratore.”


“Gru gru? Ma hai detto che un esploratore dovrebbe prestare più attenzione all’esperienza che ai risultati.” Maggie sbatté le palpebre innocentemente.


“Uh… Un grande esploratore può scegliere o di concentrarsi sull’esperienza o di cercarne i risultati. E’ così che rendiamo ogni esplorazione piacevole.” Ringhiò Fulmine a bassa voce. “Ti ci vuole ancora molto per diventare un’esploratrice!”


“Gru gru…” Il piccione cadde malinconicamente sulla testa di Roland. “E’ vero?”


Le streghe scoppiarono a ridere.


Dopo essere tornati al Palazzo, Roland sfogliò subito i registri storici della Famiglia Wimbledon che aveva trovato e non poté fare a meno di corrugare la fronte.


“Cos’è successo?” chiese Usignolo.


“Non c’è nessun registro sugli astrologi nella storia di famiglia.” Indicò una pagina che si stava ingiallendo. “Il primo antenato è Monde Wimbledon e il primo Re è Taraq Wimbledon. Niente sulla Stazione Astrologica o il Comandante Supremo… I loro registri sono stati cancellati.”


“Chi è stato?” Era sorpresa. “Gli autori del libro devono essere i Re del passato, giusto?”


“Sì, i registri scritti da ciascun Re vengono aggiunti alla storia di famiglia. Niente dovrebbe essere tralasciato,” disse Roland lentamente, “e quando la gente ha iniziato a costruire città qui, lui o lei aveva già la possibilità di far incidere gli ordini su fogli di metallo, ma perché non c’è nessun registro su questa persona?”


Qualcuno aveva provato ad occultare qualcosa? Ma perché quella persona avrebbe lasciato una scia di indizi all’Associazione degli Astrologi? Ogni Re o Regina della Famiglia Wimbledon dovrebbe conoscere il vero scopo della Stazione Astrologica… cos’era successo alla famiglia 400 anni fa?


Meiling




                                


                                



