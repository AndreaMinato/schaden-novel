---
weight: 5240
title: Capitolo 524- La notte della tragedia
pubDate: 2025-08-07T11:37:50.996Z
tags:
    - rtw
---






Disordine e caos eruppero nella sala. I tavoli di legno vennero capovolti, mentre ciotole e piatti continuavano a cadere su tutto il pavimento, creando una sinfonia di rumori sferraglianti e scricchiolanti. La zuppa si insinuava lungo le fessure delle lastre di pietra fino a essere ovunque.


Era la prima volta che i due figli del Duca assistevano da così vicino a una simile lotta tra la vita e la morte. Il figlio maggiore, Cole, estrasse la spada e in una postura rigida rimase lì a proteggere suo padre. Era completamente diverso dalla solita aria spensierata che aveva durante le sessioni di allenamento. Nel frattempo, il figlio più giovane, Lance, 17 anni, si era rannicchiato dietro la sua sedia.


Calvin sospirò in silenzio. Se non avesse avuto Edith, probabilmente i suoi figli non sarebbero sembrati così inutili. Il divario di abilità tra lei e loro non poteva essere maggiore. In effetti, era possibile che si fossero già rassegnati e avessero perso da tempo il coraggio e la motivazione di raggiungerla.


Il Duca guardò verso il centro della sala del banchetto. La sua figlia primogenita aveva già fissato gli occhi su Ed Howes, l’avversario più forte intorno.


Per prima cosa, prese una bottiglia di birra e gliela scagliò contro, costringendolo a voltare le spalle. Poi, saltò su uno dei lunghi tavoli di legno e si tuffò su di lui con la spada. I suoi movimenti rapidi e agili erano come quelli di un gatto. Ed Howes parò abilmente il suo attacco e le due lame cozzarono tra loro provocando delle scintille.


Lei sferrò una mezza dozzina di attacchi in una frazione di secondo, la sua spada continuava a scontrarsi con quella di Ed, causando un tintinnio che sembrava scandire l'imminente arrivo della morte. In quella situazione critica, Ed dimostrò una tecnica e forza spaventose nel parare tutti i colpi dell’avversaria. Fu difficile immaginare un vincitore. Mentre combattevano intorno ai lunghi tavoli, molti dei cavalieri della famiglia Howes erano già caduti in battaglia. Eppure, Ed non si tirò indietro o indietreggio, al contrario divenne sempre più aggressivo.


Calvin cominciò a preoccuparsi.


Come si evinceva dalle macchie di sangue sulla sua armatura, Edith aveva già preso parte a un'altra dura battaglia. Anche se non fosse stata ferita, la sua forza fisica era già stata considerevolmente utilizzata. Inoltre, come donna, era naturalmente svantaggiata in termini di forza. Sarebbe stata in svantaggio se la lotta si fosse protratta.


Tuttavia, non c'era traccia di paura sul viso di Edith.


I suoi occhi erano interamente concentrati sul suo avversario: le sue chiare pupille erano come stelle tanto scintillanti da potere illuminare il mondo. A ogni colpo sferrato, delle gocce di sudore cadevano dalle punte dei capelli. Sebbene la sua energia fosse diminuita visibilmente, continuava ad attaccare implacabile il suo avversario, forzandolo a mantenere una posizione di difensa.


Ed sembrò accorgersene. Con un forte ruggito, passò a una tecnica che avrebbe provocato gravi danni a entrambi. Tuttavia, Edith non era entusiasta di scambiare sangue con sangue, e fu il suo turno di deviare gli attacchi. Alla fine la disparità di forza tra loro fu palese. Edith perse l'equilibrio quando la sua spada venne spezzate, facendola cadere sul lungo tavolo.


Il cuore del Duca gli balzò in gola. "Dannazione, adesso va ad aiutarla!"


Tuttavia, anche la guardia più vicina non fu in grado di darle assistenza: era successo troppo velocemente.


Invece di cercare di alzarsi subito, Edith sfruttò astutamente il resto della sua spada e tagliò una gamba del lungo tavolo. In quel momento, Ed saltò sul tavolo con entrambe le braccia alzate, aveva l'intenzione di finirla con un colpo deciso. Non si accorse per niente di quello che la giovane aveva appena fatto.


Calvin fissò incredulo ciò che avvenne dopo. Il tavolo, senza una gamba, fece perdere al cavaliere il suo equilibrio. Se il mobile fosse caduto normalmente, l’uomo avrebbe potuto saltare facilmente. Tuttavia, proprio in quell'istante, tutta la sua forza era concentrata tra le sue braccia, mentre i suoi piedi erano fissati sul tavolo e il suo corpo era piegato in avanti in un fendente. In queste circostanze, cadde a capofitto sul pavimento in un forte tonfo.


E non ci furono possibilità di rivalsa.


Edith saltò sulla schiena del suo avversario e tirò fuori un pugnale dalla sua vita. Lo puntò dritto nel suo collo e lo girò. Il corpo del cavaliere fu scosso dagli spasmi.


"È stata... una questione di fortuna? Probabilmente no ..." il Duca capì che Ed era caduto nella trappola di sua figlia nel momento in cui era saltato sul tavolo. Quando Ed riuscì a prendere il sopravvento sulla sua avversaria, si era sentito come se avesse trasformato la sconfitta in vittoria. Il vantaggio che aveva accumulato durante il combattimento gli aveva fatto pensare che sarebbero stati la forza e la potenza a decidere il risultato, e la sua fiducia era aumentata alla vista della resistenza indebolita dell’avversario. Quello era il motivo per cui aveva utilizzato tutte le sue forze nel suo colpo finale. In circostanze normali, Edith non sarebbe stata in grado di sopravvivere.


Eppure quella era stata l'occasione perfetta per indurlo a perdere completamente l'equilibrio.


La resistenza delle due famiglie non durò a lungo di fronte a degli avversari che li superavano di tre a uno. In meno di 10 minuti, la sala era tornata calma. Il camino continuava a bruciare tranquillamente, mentre nella sala l'unica differenza evidente era il forte odore di sangue che si mescolava con l'odore di alcol e altre bevande.


Il Duca tornò al suo posto e si guardò intorno. I nobili di grado inferiore si affrettarono ad abbassare la testa e non osarono guardarlo dritto negli occhi.


"Il Conte Lista e il Conte Howes hanno cospirato contro il Re Wimbledon e sono stati debitamente puniti. Dunque, al momento tutti voi dovete scegliere. Desiderate servire questi due cadaveri o il nuovo Re?"


Questa volta, le risposte erano uniformi e non ci furono commenti superflui.


...


"Quindi è deciso?" Nello studio, Calvin aveva usato un fazzoletto per pulire le macchie di sangue sulla fronte della figlia. "Sua Maestà Roland Wimbledon ci accetterà?"


"Lo chiamavi il Re ribelle solo ieri" scherzò Edith scherzando. "Hai intenzione di rendergli omaggio così presto?"


"Non era questo quello che avevi detto?" Il Duca lanciò un'occhiataccia alla figlia. "Visto che non possiamo batterlo, tanto vale arrenderci subito. Se non guadagnamo la sua fiducia, anche i nobili ci odieranno!"


In effetti, l'esecuzione di due membri dell’alta nobiltà senza prima lo svolgimento di un giusto processo violava gli accordi concordati tra i nobili. Se non fosse per la guerra che aveva sconvolto per due anni il Regno di Graycastle e per il fatto che i Signori di varie terre si fossero succeduti in poco tempo, oltre ad esserci Timothy come un cattivo esempio, Calvin non avrebbe mai osato fare le cose così come gli aveva suggerito la figlia.


"Non so se possiamo."


"C-cosa?" Il Duca ebbe un sussulto e quasi lasciò cadere il fazzoletto. "Non lo sai?"


"Tutto ciò che possiamo fare è mostrare la nostra sincerità, ma alla fine sarà il Principe Roland a decidere il destino della Regione del Nord. Dovresti saperlo, papà" disse Edith quasi con noncuranza. "C'è una possibilità che mandi la sua stessa gente a prendere il controllo della Regione del Nord. E non c’è da stupirsi se il tuo grado verrà abbassato, ma so che se non ci proviamo, la nostra famiglia Kant non avrà possibilità di sopravvivenza".


Calvin rimase bloccato per molto tempo prima di sedersi di nuovo, con un'aria estremamente dispiaciuta. Sapeva che sua figlia aveva ragione, tuttavia trovava difficile accettare la sua risposta.


Non voleva perdere la posizione di Duca.


Proprio allora, Edith rise. "Non perdere le speranze, papà, hai ancora molto lavoro da fare domani, ci impadroniremo dei palazzi e dei feudi dei due Conti. Inoltre, il risultato di questa faccenda dipenderà soprattutto da quanta competenze mostreremo di avere a sua Maestà". Si fermò per un po', prima di continuare. "La sincerità è la nostra carta per trattare, ma saranno le nostre competenze a decidere l'esito della trattativa".


Calvin si accigliò dubbioso. "Cosa intendi?"


"Porterò queste due teste a Città del Re, papà". Rise in modo affascinante ma malvagio. "Lascia che io sia il tuo messaggero a Sua Maestà".


Thea 
                                


                                



