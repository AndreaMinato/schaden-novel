---
weight: 5270
title: Capitolo 527- L’obiettivo ultimo dell’Alchimia
pubDate: 2025-08-07T11:37:50.996Z
tags:
    - rtw
---














“Huh?” Roland si voltò verso di lui. “Perché?”






“Beh, Vostrà Maestà… Potreste essere stati ingannati da qualcuno dal momento che probabilmente non conoscete in modo appropriato l’Alchimia.” Retnin si intromise immediatamente. Sapeva che Rayleigh era molto orgoglioso del suo lavoro e che a volte non riusciva a mostrare il dovuto rispetto nemmeno nei confronti di Timothy. Era ovvio che disprezzasse il noto Principe Roland. Se Rayleigh lo avesse fatto accidentalmente arrabbiare, tutti loro avrebbero dovuto poi subire l’ira del Re. “L’Alchimia è costituita da una serie di procedimenti sempre in evoluzione. Ogni formula rappresenta un potenziale prodotto. Tuttavia non tutti i prodotti sono affascinanti come la Polvere di Neve. Molti potrebbero non far guadagnare immediatamente degli Ori Reali, ma possono invece essere d’aiuto nella produzione di altri straordinari prodotti.”






“Esattamente.” Replicò indignato Rayleigh. “Prendete per esempio la Polvere di Neve. Uno dei suoi ingredienti è il nitrito di ghiaccio che è convertito dalle feci. La conversione stessa è una sorta di reazione. Tuttavia il nitrito di ghiaccio può essere combinato anche con altri prodotti e diventare così la Polvere di Neve. Tutte queste reazioni e conversioni sono il risultato di studio e ricerche di anni. Anche un maestro esperto di alchimia non può facilmente saltare alla conclusione che quello specifico prodotto sia inutile. Vostra Maestà, non potete valutare il nostro operato semplicemente con degli Ori Reali.” Rayleigh fissò il capo Alchimista di Roland con sguardo profondo. “Se qualcuno vi promette che ogni singolo prodotto può portarvi immediatamente dei profitti, vi sta per forza mentendo!”






“Cosa ne pensi a riguardo?” Chiese Roland all’uomo accanto a lui.






Il Capo Alchimista sembrava alquanto imperturbabile. Si accarezzò i baffi e rimase in silenzio finché non smisero tutti di parlare. “Vostra Maestà, dicono ciò perché non hanno esplorato a fondo nella natura dell’Alchimia. Posso provarvi che le loro formule sono tutte superate. Io, posso dire subito quali dei loro prodotti siano utili e quali no.”






Tutti gli alchimisti sussultarono a queste parole.






Retnin rimase per un bel po’ senza parole. Quest’uomo sa veramente di cosa sta parlando? Ha appena detto di comprendere ogni singola formula dell’Alchimia! Che gioco di pessimo gusto sta facendo? Il Laboratorio Alchemico di Città del Re aveva scoperto più di dieci nuove formule negli ultimi due anni e ci sarebbero voluti diversi giorni solo per leggerle. Come poteva dire che non fossero nulla di nuovo? Retnin era stordito ma al contempo si sentiva segretamente felice. Quel che aveva detto Kyle provava la sua completa pazzia. E se ci fosse stata anche una sola formula di cui non sapeva nulla, sarebbe stato accusato di aver mentito al Re!






Solo allora, Archer, il più tranquillo tra i Capi Alchimisti, si fece avanti e chiese severamente: “Come vorresti provare ciò?”






“In un modo molto semplice.” Kyle si diresse verso i tre Capi Alchimisti. Sicuro di sé, chiese: “Ditemi gli ingredienti e vi dirò la loro formula. Che ne dite?”






Rayleigh era così furioso che era sul punto di scoppiare. “Molto bene. Nel laboratorio vi è ogni tipo di elemento. Sentiti libero di usare ciò che vuoi. Se anche una sola delle formule da te dette è sbagliata, Sua Maestà saprà che mentivi!”






“E se invece fosse tutto corretto?”






“È impossibile!” Archer scosse la testa. “Poche delle formule alchemiche sono ripetitive, ma non vi è alcun modo che le formule alchemiche possano esaurirsi. Prendi l’Alchimia troppo alla leggera!”






Nel sentire ciò, una strana espressione balenò sul volto di Kyle, come se li stesse studiando con simpatia o altri sentimenti contrastanti. “Non la sto prendendo alla leggera. La verità è che la tua percezione dell’Alchimia è sbagliata.”






Retnin sentì le tempie pulsare. “Cosa hai detto?”






“Posso chiederti cosa credi che sia in realtà l’Alchimia?” Kyle rimase imperturbabile. “Credi che sia confusionaria, imprevedibile e troppo complicata da studiare? E invece no. Ti sbagli riguardo tutto quel che sai a partire dalle basi, o piuttosto sarebbe da dire che non sai nulla della natura della materia.”






“Sciocchezze!” Urlò Rayleigh. “Stai insinuando che le teorie passate dai saggi siano semplici e lineari? Se fosse così, perché ci sono così tante derivazioni e perché ogni singola roccia è differente dall’altra?”






Con orrore di Retnin, un sorriso comparve sul volto di Kyle. “Esattamente. È tutto semplice e chiaro.”






“Cosa stai…”






“Per quanto riguarda il motivo che spiega il perché il mondo sia così variegato, va oltre lo scopo dell’Alchimia,” spiegò placidamente Kyle. “In altre parole, è un regno più alto in cui ho appena avuto modo di mettere piede.”






“È abbastanza.” Retnin bloccò Rayleigh che era sul punto di esplodere. “Chiedi agli studenti di preparare i materiali. Sono certo che tutte queste mostruose assurdità saranno smentite più tardi dai fatti.”






Se avesse lasciato Rayleigh andare avanti, quest’ultimo avrebbe alzato la voce e si sarebbe scagliato contro Kyle e avrebbe forse anche criticato Roland per averlo assunto.






L’uomo era davvero pazzo a credere che l’Alchimia fosse un qualcosa di chiaro e semplice, pensò Retnin con amarezza. In seguito avrebbe sicuramente insegnato una bella lezione a Kyle.






…






Nella Sala di Raffinazione venne preparato un lungo tavolo, con tre fiale e tre pezzi di carta sopra. Ogni pezzo di carta conteneva il nome di tre ingredienti.






Dopo un’accesa discussione, ogni Capo Alchimista aveva selezionato una formula per far sì che Kyle Sichi potesse dimostrare la sua teoria. Per mostrarsi imparziali e per bloccare il parlare senza sosta di Kyle, i tre scrissero i nomi di tutti gli ingredienti. Tuttavia non sarebbero stati affari loro come Kyle avrebbe potuti riconoscerli.






Quando tutto fu pronto, Retnin tornò dal Capo Alchimista di Roland e disse: “Ora puoi iniziare.”






Kyle si avvicinò al tavolo e diede un’occhiata fiduciosa al primo foglio di carta.






“Bruciare la miscela di salnitro e di allume verde?” Rimase sorpreso da quel che vi era scritto sul foglio. “A quanto pare avete imparato anche il metodo di produzione del doppio acido solido. I prodotti della reazione sono solidi multipli e acidi e quest’ultimi possono dissolvere i metalli.” Scrisse una lunga lista di simboli sul foglio mentre rispondeva.






Archer, che aveva scritto la domanda, si sentì improvvisamente imbarazzato. “Corretto.” Pronunciò la parola a denti stretti.






Gli Alchimisti che stavano lì a guardare iniziarono a bisbigliare tra loro. Probabilmente non avrebbero mai immaginato che Kyle avrebbe potuto dare la risposta corretta alla prima domanda in un secondo.






“Silenzio!” Urlò Retnin. “Mancano ancora altre due domande!”






“È stata pura fortuna.” Disse Rayleigh con indignazione. “Non credo che possa rispondere alla seconda domanda con altrettanta facilità. Comunque, cosa sta scrivendo sul quel pezzo di carta?”






Retnin scosse la testa. Il suo cuore sprofondò rapidamente. Per la sorpresa sia di Retnin che di Rayleigh, Kyle diede la risposta alla seconda domanda con una profonda riflessione e superando persino il trabocchetto della domanda posta da Rayleigh. “Solfato acido verde e rame? La reazione non si avvierà se l’acido non sarà sufficiente. Con la quantità giusta di acido, il liquido diventerà blu quando verrà riscaldato e bollirà.”






Quando giunse alla domanda di Retnin, “Prendi la Pietra degli Inferi?” Prese la fiala, la scosse e studiò il solido bianco immerso nell’acqua. “Questo è piuttosto raro. Brucerà da solo all’aria, producendo fumo bianco e solidi bianchi. Giusto?”






“Um…” Retnin era completamente sconvolto. Aveva ottenuto questa strana sostanza chimica dagli alchimisti del Regno del Cuore di Lupo. Poche persone l’avevano vista prima e ancora di meno potevano enunciare le sue proprietà correttamente!”






“Per favore, sentitevi liberi di fare domande.” Kyle si guardò intorno e lanciò occhiate agli alchimisti spettatori. “Posso dimostrarvi che non sto mentendo.”






Le parole suscitarono varie razioni tra il pubblico.






“Cosa succede se bruci un miscuglio di ocra e carbone?”






“L’ocra è in pratica un tipo speciale di minerale del ferro. Se la temperatura è abbastanza alta, potremmo essere in grado di ottenere il ferro appunto.”






“Perché i colori ottenuti dal vetro attraverso la fusione sono differenti? Non hai detto che l’Alchimia non cambia?”






“A causa delle varie impurità che contiene. Abbiamo bisogno della ghiaia più pura per produrre il cristallo.”






“Signor Kyle, ho una domanda!”






“Anche io!”






Con grande stupore di Retnin, l’atmosfera nella stanza stava cambiando velocemente. Gli alchimisti si stavano pian piano convincendo della vasta conoscenza di Kyle e stavano iniziando a mostrargli un naturale rispetto. Quel che colpì improvvisamente Retnin fu che gli alchimisti stavano lentamente accettando Kyle.






“Fate tutti silenzio!” Urlò bruscamente Rayleigh. “Queste sono tutte formule vecchie che il Laboratorio di Alchimia conosce da anni. Se veramente comprendi tutte le formule, allora scrivine una che nessuno abbia ancora mai scoperto. Per esempio, l’obiettivo finale dell’Alchimia!”






“Questo sarà impossibile,” pensò Retnin che deglutì a fatica. Credeva che tutti gli alchimisti qui pensassero che un tale obiettivo fosse irrealistico come una leggenda misteriosa.






Tuttavia, rimase sconvolto nel notare un sorriso aleggiare sulle labbra di Kyle.






Kyle Sichi sorrise a tutti i membri del Laboratorio di Alchimia che posarono immediatamente gli occhi su di lui. “Ti stai riferendo alla tecnica del trasformare le pietre in oro? Certamente. Lascia che te lo mostri.”










Aki 




                                


                                



