---
weight: 5290
title: Capitolo 529- Il ritorno della Strega
pubDate: 2025-08-07T11:37:50.997Z
tags:
    - rtw
---










Due giorni dopo, Kyle Sichi disse addio a Roland.






“Non vuoi rimanere un altro paio di giorni a Città del Re?” Chiese Roland scherzando, “È il centro di Graycastle, il posto migliore di tutto il Regno per divertirsi. Se ti lasciassi scappare adesso questa opportunità, non è detto che ti si ripresenterà un’altra volta l’occasione.”






“Non sono voi; non voglio avere qui una storia d’amore che non andrà mai da nessuna parte.” Kyle roteò gli occhi e disse: “C’è ancora tanto lavoro da fare nel laboratorio e nella fabbrica. È meglio per me che torni alla Città di Neverwinter se volete che la produzione della polvere da sparo proceda senza intoppi.”






La sua risposta scoraggiò Roland. Dopo che la situazione si fu calmata, in città vi era un’atmosfera un po’ strana: prima di tutto, molte donne affermavano di essere sue amanti facendo così spuntare fuori anche i relativi figli illegittimi. Ovviamente sapeva che erano tutte solo voci, tuttavia non riusciva ad impedire ai pettegolezzi di confondere la verità. Soprattutto dato il suo ben noto passato. Non importava quanto fossero bizzarre le storie, sembrava comunque che per alcune persone fossero abbastanza convincenti… poteva solo far sì che Theo si facesse avanti per costringere i Ratti a porre fine a tutti i pettegolezzi.






“Va bene” rimase senza parole per un momento prima di annuire e dire: “Organizzerò un piroscafo che ti faccia tornare nella Regione Occidentale. Grazie per il duro lavoro che hai fatto negli ultimi giorni.”






“Come volete,” disse Kyle toccandosi la barba. Così se ne andò, mettendosi una mano sul petto in segno di rispetto.






“Questo ragazzo è davvero un ingrato.” Roland arricciò le labbra ma non se la prese sul personale. Anzi, iniziò persino a canticchiare serenamente.






“Sembri molto felice circondato da così tante donne,” sentì dire da una fredda voce dietro di lui.






“Ahem…” per poco non si strozzò con la sua stessa saliva. “Di che stai parlando?! Con quelle storie cercano solo di ottenere dei soldi da me. Sono certo che lo sappia anche tu.”






“Come? In che modo dovrei saperlo?” disse Usignolo in preda al panico.






“Oh? Credi veramente a quelle storie?” Rispose Roland. “Pensavo avessi indagato su tutte le persone che si trovano qui.”






“… Okay,” Usignolo si rivelò. Si voltò e si sedette sul tavolo. Fissandolo, disse: “In effetti ho fatto delle indagini. Ma le ho fatte solo perché ero preoccupata per la tua sicurezza ed avevo paura che lasciassi entrare a Palazzo delle persone pericolose. Capito cosa intendo?”






“Ho capito,” disse, cercando di non scoppiare a ridere. Ma le parole successive di Usignolo congelarono il sorriso sul suo volto.






“La maggior parte delle loro affermazioni sono false. Ma cosa mi dici della Signorina Kingfisher e della Signora Rother? Loro non mentono!”






“Dannato Yorko, non mi aspettavo che lo tenesse davvero presente dopo l’ultimo insabbiamento.” Roland silenziosamente maledisse un milione di volte il suo “vecchio amico”. Mentre la fissava negli occhi con sguardo serio, le disse: “Non ti sto mentendo… Il Principe Roland di cui stanno parlando non sono io. Dovresti essere in grado di capire che non sto dicendo il falso.”






Usignolo si sentì un po’ a disagio ad essere fissata in quel modo e distolse lo sguardo. “Quindi è tutto un malinteso? Loro credono che sia stato tu, ma non c’eri realmente?”






“Certo che no,” disse Roland con serietà. “Infatti non le ho mai viste prima”






Usignolo sembrò essere più calma ora e disse: “Quindi lascerai semplicemente che le donne continuino ad affermare che abbiano dormito con te proseguendo con la sceneggiata? Theo ha detto che non hai ordinato di mettere a tacere le voci.”






“Certo, è esattamente che che vogliono: essere pagate per tacere. È troppo usare la violenza e facendolo aumenterei solo i sospetti della gente.” Roland non era ancora in grado di punire le persone con la morte per delle simili motivazioni. “Sarà più semplice distrarre le persone con delle notizie più importanti, che obbligare quelle donne a tacere.”






“Notizie… più importanti?” Chiese curiosa Usignolo.






“Si, qualcosa di cui parleranno per settimane.” Disse Roland sorridendo. “Per esempio Città del Re sarà ribattezzata Città dell’Alba; la Città di Neverwinter nella Regione Occidentale diventerà la nuova Capitale di Graycastle, eccetera. I pettegolezzi si placheranno quando me ne sarò andato.”






Ovviamente c’erano altre notizie, come per esempio il fatto che il Re non avrebbe avuto un’incoronazione, così come il piano audace per reclutare degli artigiani esperti… Tutte insieme queste notizie avrebbero dovute essere in grado di occupare per un po’ l’interesse delle persone. Al momento, i Ratti si stavano occupando di diffondere dei frammenti di queste novità alla gente. A questo avrebbe seguito la pubblicazione dell’annuncio del Municipio, in modo da ottenere il miglior effetto pubblicitario possibile. Ci si aspettava che questi sarebbero stati gli argomenti di discussione nei pub per molto tempo.






“Quindi non stavi sorridendo tutto felice per loro?”






“No, assolutamente!” Roland accarezzò la lista di nomi sul tavolo e disse: “Ero felice per questo.” La presentazione di chimica condotta da Kyle era stata un enorme successo. L’effetto era stato meglio di quel che si aspettavano. C’erano più di 320 persone dall’Associazione disposte a trasferirsi nella Regione Occidentale, compresi alchimisti, studenti e apprendisti. Il numero finale confermato era di circa cinquecento persone, compresi i membri della Famiglia. “Questo è il totale degli addetti dei cinque laboratori di chimica e dei due impianti nell’Area di Confine. Ora il numero si è raddoppiato in un batter d’occhio e la maggior parte di loro sono degli esperti che potrebbero essere assegnati al lavoro dopo solo un breve allenamento. Il più grande risultato ottenuto dopo la conquista di Città del Re.” Fece una pausa e poi disse: “Non è, comunque, per questo che sono felice.”






“Qual è la cosa per cui sei più felice?” Chiese curiosa Usignolo.






“Dà un’occhiata a questo.” Le mostrò la lista indicando dei nomi scritti in basso.






“Retnin, Rayleigh, Archer, non sono i Capi del Laboratorio di Alchimia?”






“Esatto, Kyle non li ha rifiutati,” disse Roland sottovoce. “Ha detto di aver già ottenuto quel che gli spettava.” Roland, dopo essere venuto a conoscenza della discussione avvenuta in passato tra il Capo Alchimista e il Laboratorio di Città del Re, credeva che Kyle si sarebbe seriamente vendicato; invece, senza la minima intenzione di voler continuare a serbare disprezzo, Kyle aveva ricevuto il consenso che meritava e aveva accettato i tre Capi in nome della Città di Neverwinter. Sapere che ci fosse ancora un gruppo di persone in grado di prendere la strada giusta in un momento difficile aveva riscaldato il cuore di Roland; il Regno sarebbe sicuramente in continuo progredire se ci fossero tante persone così nel Reame.






Proprio in quel momento, si sentirono dei colpi ritmici provenire da fuori la finestra.






Usignolo balenò subito fuori e ritornò alla scrivania in un batter d’occhio con un messaggio segreto tra le mani. “Ho qui una lettera segreta.”






“L’hai spaventato.” Roland scosse la testa. Non sapeva se ridere o piangere mentre guardava il falco grigio che se ne stava stordito sulla scrivania. Passò rapidamente in rassegna il contenuto della lettera e disse: “Ah… è stata mandata da Pergamena. Penso che dovremmo andarcene il prima possibile.”






“Qualcosa non va nella Città di Neverwinter?” Si accigliò Usignolo.






“No…” Roland arricciò le labbra e disse, “Lotus e Miele torneranno presto.”






“Le due piccole monelle…” In qualche modo Usignolo non sembrava contenta. “È proprio necessario partire così in fretta? Dopo tutto sono solo due di loro. Possono sempre andare a prenderle Fulmine e Maggie. Sono molto più veloci della mongolfiera a idrogeno. Raggiungeranno Città del Re in un giorno.”






“Potremmo sicuramente fare così se ne fossero solo in due,” disse eccitato Roland. “Tuttavia la lettera dice che Tilly sta inviando delle nuove streghe.”










Aki 
















                                


                                



