---
weight: 530
title: Capitolo 53- Cuore di Fuoco (Parte II)
pubDate: 2025-08-07T11:37:50.879Z
tags:
    - rtw
---


Il giorno dopo il risveglio di Anna, Roland e gli altri diedero un saluto ad Usignolo.


“Sebbene la ragione sia ancora poco chiara, probabilmente Anna è la prima strega ad aver trascorso il giorno del risveglio senza provare dolore”, disse animatamente Usignolo, prima di andar via. Dopo aver seguito Roland per tanto tempo, Usignolo si era abituata ad utilizzare il termine ‘risveglio’ per descrivere la trasformazione di una strega. “Quando tornerò, porterò le mie sorelle con me. In quell’occasione, spero che ci accetterete come avete accettato Anna”.


Questo era esattamente ciò che Roland desiderava. Con la sola abilità di Anna era stato capace di rivoluzionare il processo di forgiatura, consentendo alla città di vedere l’inizio dell’era industriale, quindi che cosa sarebbe stato in grado di fare con un gruppo di streghe? Ovviamente, doveva anche tenere conto delle questioni relative alla sicurezza, dato che attraversare le montagne, durante i Mesi dei Demoni, era molto pericoloso.


Ma evidentemente, Usignolo era piuttosto impaziente di riportare indietro le sue sorelle perché disse: “Durante l’inverno, molte delle mie sorelle dovranno far fronte a questo periodo difficile. Se riuscissi a portare loro le novità solamente un po’ prima, potrei essere in grado di salvare quanto meno alcune di loro. State tranquillo, solitamente le bestie demoniache non riescono ad intercettare le mia posizione”.


Infine, Roland chiese: “Quando dovrai affrontare il tuo giorno del risveglio?”


Usignolo si girò e montò sul suo cavallo: “Alla fine dell’inverno o all’inizio della primavera”. Mentre andava via, Usignolo fece un cenno verso il principe: “Non si preoccupi per me, negli anni precedenti, il morso del demone è diventato sempre più leggero per me”.


Questa risposta diede a Roland qualcosa a cui pensare.


Aveva già pensato a come Anna fosse riuscita a sopravvivere al suo giorno del risveglio. Dopotutto, Anna, in seguito, aveva detto di non aver provato alcun dolore. Ciò andava completamente contro la concezione di Usignolo – “il potere delle Streghe proviene dal diavolo, dunque il potere è contaminato da quest’ultimo”. Ciò si poteva evincere dal fatto che il loro sangue diventava nero e fuoriusciva da ogni poro. La loro pelle sembrava bruciata, lasciando il corpo in condizioni terribili. Questo era innegabilmente evidente.


Tuttavia, sin dall’inizio, Roland aveva pensato che tutto ciò fosse sbagliato.


Frugò tra i ricordi del vecchio quarto Principe, ma non trovò nessuna prova dell’esistenza di Dio o del Diavolo in questo mondo. Dato che non era un potere divino, non poteva essere considerato come standard per distinguere tra bene e male. Di fatto, anche se c’erano degli dei che potevano intromettersi spesso nel mondo dei mortali, erano comunque i credenti che sceglievano il loro campo. Solo così gli dei potevano riavere il loro potere, piuttosto che vice versa.


Secondo la descrizione di Usignolo, una strega poteva racimolare magia, raccogliendola all’interno del proprio corpo. Tuttavia, quando la magia non aveva modo di essere liberata, poteva danneggiare il proprio recipiente? Roland pensò che la possibilità che questa teoria fosse giusta, fosse molto alta. Dopotutto, molte persone che si erano confrontate con l’ostilità e la tensione, avevano sicuramente scelto di nascondere le loro abilità, fingendo di essere normali, mentre speravano di lasciare, vive, il campo di battaglia. Ciò porterebbe al punto in cui, prima di aver raggiunto la propria maturità, raramente avevano avuto l’opportunità di utilizzare la loro magia.


Roland, ovviamente, non pensava che il proprio castello potesse bloccare il morso del Demone. Chiese ad Anna se avesse avuto un’esperienza insopportabilmente dolorosa, prima di ciò. Se non era capitato nulla di diverso, durante quest’anno, allora la ragione poteva essere l’essersi recata al castello ed essere riuscita ad utilizzare la propria magia quasi ogni giorno.


Così, con la risposta finale di Usignolo, la sua intuizione era stata confermata – la sua abilità di passare inosservata non era molto percettibile, dunque poteva persino utilizzarla spesso. Inoltre, venne forzata, da altri, a praticare la propria abilità e fu obbligata ad utilizzarla in modo sconsiderato. Pertanto, lo scoppio del suo potere magico, aveva solo un leggero impatto su di lei.


Quando Roland tornò al Castello, diede immediatamente inizio all’allenamento avanzato di Nana. Se nessuno fosse rimasto ferito durante la difesa della città, avrebbe dovuto curare una vasta gamma di piccoli animali. Se fosse riuscito a confermare la propria teoria, con l’aiuto di Nana, essa avrebbe avuto un impatto sconvolgente sulla comunità delle streghe. La maledizione del demonio sarebbe potuta cambiare in un dono del divino. Sino a quando fosse riuscito ad assicurare che il suo territorio fosse un porto sicuro per le streghe, un’infinità di streghe si sarebbero recate a Città di Confine.


Non sapeva come, ma dopo l’ultimo attacco, tutto si era rimesso in carreggiata senza grossi flussi.


Roland iniziò ad intensificare la produzione del suo secondo motore a vapore, ma diede anche ad Anna il tempo di familiarizzare con le sue nuove capacità.


Costruì un’altra baracca nel proprio giardino, ma stavolta fu coperta dalla neve. Veniva utilizzata come area sperimentale, dal momento in cui sentì che sarebbe stato sicuro costruirne un’altra nel proprio giardino.


Usignolo, in passato, disse che le streghe, quando raggiungevano la maturità, potevano stabilizzare il proprio potere magico e probabilmente dare origine a nuove branche delle loro capacità. Tuttavia, sino ad ora, non aveva visto Anna mostrare alcuna nuova abilità, ma il suo controllo del fuoco era cambiato completamente rispetto al passato.


No, se si poteva o no chiamarla fiamma era ancora un mistero… Roland pensò, la vecchia fiamma poteva ancora essere compresa con il buon senso, ma ora, la fiamma verde non poteva essere compresa allo stesso modo.


La nominò “Cuore di fuoco”.


Poteva esistere lontano da Anna, ma allo stesso tempo era influenzata dal suo volere, capace di cambiare la propria forma. Proprio come stava facendo in quel momento – il Cuore di fuoco stava bruciando in cima ad un pannello di ferro, due metri lontano da lei, oscillando delicatamente qua e là, come se la stesse salutando. Tuttavia, Roland sapeva che Anna stava continuando a monitorarla. Generalmente, il Cuore di fuoco aveva la temperatura simile a quella di un corpo umano, ma quando Anna decideva di scaldarla, poteva alzarla istantaneamente sino ad arrivare ad una temperatura relativamente più alta, cambiando il proprio colore da un verde-giada a ad un verde scuro. Analogamente, poteva anche trasformarsi in un grande agglomerato di fiamme partendo da una piccola fiamma o persino cambiare la velocità dei propri movimenti.


Sfortunatamente, non poteva essere posizionato troppo lontano da Anna. Dopo svariati test, avevano scoperto che, quando veniva allontanato più di cinque metri da lei, la fiamma si dissolveva.


Un’altra nuova caratteristica del Cuore di fuoco era che Anna poteva richiamare più di una fiamma – ma sino ad ora, era riuscita a gestire a fatica le due fiamme simultaneamente.


Nonostante ciò, la situazione nelle mura di cinta era calma. Le bestie demoniache continuavano ad apparire, una dopo l’altra, al di fuori delle mura, ma non c’era traccia di specie miste. Senza di loro era praticamente impossibile per le bestie demoniache, aprirsi un varco. Proprio come Roland aveva detto, diventavano più forti e veloci, ma erano comunque bestie. A causa dell’immensa lunghezza del muro, dovevano dirigere le bestie demoniache verso la sua parte centrale. In questo modo la milizia poteva mantenere il controllo delle mura, con solo duecento membri.


Così, oltre che a dedicarsi alla sua routine quotidiana che consisteva nel perlustrare il proprio territorio, Roland passava parecchio tempo ad occuparsi dell’edilizia.


Aveva preparato indipendentemente un posto a sud del castello, pianificando di utilizzarlo come soggiorno per le streghe in arrivo. Come finanziatore del progetto, nominò Karl capo dei lavoratori, costruendo una serie di case di mattoni a due piani. Allo stesso tempo, venne considerata una struttura bella ed adeguata, che avrebbe consentito una semplice entrata ed uscita ed un buon sistema di scarico, per creare un quartiere ben progettato.


Aveva anche considerato che le streghe sarebbero state distribuite nei vecchi quartieri o solamente nelle nuove zone urbane, mischiandole con gli abitanti comuni, ma dopo averci pensato aveva abbandonato il piano. Sebbene questo avrebbe aiutato ad accelerare l’accettazione delle streghe da parte del popolo, prima di riuscire a cancellare tutte le incomprensioni, le conseguenze sarebbero state probabilmente irreparabili. Dopotutto, le streghe avevano solamente una certa influenza all’interno della milizia.


Inoltre, non vi era nessuna garanzia che le streghe portate da Usignolo fossero inoffensive ed educate – la maggior parte di loro aveva sofferto le pene dell’inferno, dunque Roland aveva paura che la situazione non sarebbe stata così semplice da gestire. In fin dei conti, non tutte le streghe potevano essere come Anna e Nana.


In più, se le streghe avessero vissuto in un quartiere, sarebbe stato più conveniente per la gestione collettiva. Prima del loro arrivo, Roland doveva elaborare tutte le relative norme e legislazioni. Finora, Roland non possedeva nessuna esperienza a cui fare riferimento, dopotutto, non aveva né personale né alcun titolo della Sicurezza Nazionale, non era nemmeno il creatore dei vendicatori che sapeva come gestire un gruppo di persone e possedeva le abilità per farlo! Non aveva nessuna opzione se non quella di pressare per un sistema di base, utilizzato dalle imprese, per la gestione del personale, attraversando lentamente il fiume alla ricerca di sassi.


Ovviamente, Roland sapeva che questo programma possedeva delle lacune, ma come pioniere, che altro poteva fare? Ripercorrendo la propria coda e stando solamente a Città di Confine, sarebbero passati dei decenni prima di riuscire a sfiorare la soglia dell’industrializzazione, ma non era un agricoltore, dunque come poteva attendere per decenni?


Per guidare quest’epoca verso la prossima ed essere al centro della riforma, occorreva necessariamente possedere spirito d’avventura.


Proprio mentre stava registrando quei pensieri su carta, Barov aprì la porta ed entrò.


Spazzando via la neve dal proprio mantello e salutando il Principe, lo informò: “Vostra Altezza, un messaggero della Fortezza Longsong è in arrivo”.




Haru
                                


                                



