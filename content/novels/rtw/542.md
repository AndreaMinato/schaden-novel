---
weight: 542
title: Capitolo 542- Il Viaggio Maledetto
pubDate: 2025-08-07T11:37:50.998Z
tags:
    - rtw
---














"Siamo arrivati, sorella." Cole Kant si precipitò nella cabina.


"Da quando siamo partiti è già la seconda volta che ti dico di non chiamarmi sorella." Edith alzò la testa e lo guardò. "Te ne sei dimenticato?"


"No..." Cole rabbrividì. "No, me lo ricordo ancora."


"Quindi, chi sono io?"


"La mia, la mia assistente, la signorina Edith."


"E chi sei tu allora?"
"Padre...No, l'ambasciatore inviato da Calvin Kant, il Duca della Regione del Nord."


"Perfetto. Fai in modo di non ripetere lo stesso errore una terza volta." Edith si alzò, si stiracchio e uscì dalla cabina. "Chiama tutti i membri della delegazione di emissari. Andiamo in centro città.


Prima di una negoziazione, Edith faceva sempre un giochetto. Le piaceva osservare di nascosto la persona con la quale avrebbe trattato a breve e rivelargli la sua identità solo dopo essersi fatta un'idea sul che tipo di persona fosse. Ciò le permetteva di agire d'anticipo e impressionare l'altro. Se la sua contropoarte fosse stato un uomo, sarebbe stato con tutta probabilità attratto da lei.
Non cercava mai di nascondere il suo genere, al contrario, lo utilizzava a suo vantaggio. Dopotutto, era soprannominata La Perla della Regione del Nord, sarebbe stato un peccato non approfittarne.


"E che ne facciamo delle...teste?


"Lasciale sulla barca, a meno che tu non voglia portartele in camera da letto." Fece una smorfia con la bocca. "Sono in putrefazione."


Camminando lungo il pontile (1)  Edith notò una grande quantità di barche nel canale. Il molo gremiva di persone, la maggior parte delle quali portava con se grossi bagagli. A giudicare dai vestiti che indossavano, non sembravano né schiavi né uomini d'affari. Ciò la incuriosiva perché, a quanto sapeva, erano ben poche le persone che si mettevano in viaggio in quel periodo dell'anno, ad eccezione appunto di schiavi e uomini d'affari.


"Va' a chiedere dove sono dirette." ordinò a un servo.


"Perchè ti interessa?" Chiese Cole perplesso.


"Dato che Roland Wimbledon ha preso il comando della città, avrà certamente istituito qualche nuova politica per affermare la propria autorità. Ciò che lui dice può, in un certo senso, riflettere il suo modo di essere. Quindi, ci interessa." Edith sorrise."Certo, con qualche moneta d'oro puoi raccogliere informazioni dai Ratti, ma personalmente preferisco le informazioni di prima mano."


"È, è questo quindi..."


"Devi osservare di più, pensare di più, mio caro ambasciatore. Questa è un'opportunità unica." lo ammonì Edith.


Oltre la porta della città, le strade erano ancor più affollate.Vi erano bancarelle su entrambi i lati della strada. Poteva sentire le costanti grida dei venditori. Qualche anno prima, Edith era stata con suo padre nella città del re per partecipare alla cerimonia della quinta principessa. La città non era cambiata molto, era tutt'ora animata come un tempo.


Se fossero stati nella Città di Evernight, una folla del genere si sarebbe potuta vedere solo in occasione di una festività o di una celebrazione.


Tutto a un tratto, un oratore sulla strada catturò la sua attenzione.


"Aspetta un attimo." Edith ordinò alla truppa di fermarsi e raggiunse la folla con Cole.


"Sei in grado di segare il legno? Di impilare i mattoni? Di badare al bestiame e al gregge? Se sei specializzato in qualcosa, sei il talento che Sua Maestà cerca! Vai nella Regione dell'Ovest. Là, Sua Maestà sta costruendo una nuova città reale, la Città di Neverwinter! Il tuo talento sarà premiato con generosità!


"Talento?" Edith rifletté un momento. "Che strano modo di chiamarlo... Comunque, cosa intende con una nuova città reale? La Città di Neverwinter? Esiste una città del genere nella Regione dell'Ovest?


Passeggiando un poco più avanti, vide un altro gruppo di persone.


"Le streghe sono innocenti. Questo è quanto ha scritto l'Alto Sacerdote appena prima di essere giustiziato," disse un altro oratore, sventolando il documento. "Potrebbero esserci streghe tra i vostri parenti più stretti, tra le vostre figlie, le vostre sorelle!" Se avete ancora paura di loro, mandatele nella Città di Neverwinter! Lì qualcuno si prenderà cura di loro. Se non sopportate l'idea di separarvene, potete accompagnarle! Sua Maestà ha promesso che le famiglie delle streghe disporranno di una sistemazione che li riparari dal vento e dalla pioggia. In più, otterrete un lavoro dignitoso!"


"L'Alto Sacerdote è stato giustiziato?" Disse Cole sbarrando gli occhi.


Edith si accigliò. "Se questa è la nuova politica di Roland Wimbledon, il suo modo di far propaganda è piuttosto melodrammatico. Non teme di provocare una vendetta da parte della Chiesa?  Non sarebbe una semplice guerra tra nobili, bensì una lotta all'ultimo sangue alle eresie.


Non saprei dire se sia una benedizione o una maledizione servire un re del genere."


Impiegò un'ora per raggiungere il centro città. La strada era affollata da oratori che raccontavano a ripetizione qualsiasi gesto compiuto da Sua Maestà in seguito alla conquista della città del Re. Per venire a conoscenza di tutti i cambiamenti apportati da Sua Maestà, era sufficiente fermarsi mezza giornata ad ascoltare ciò che si decantava per strada, senza necessità di chiedere aiuto ai Ratti.


"Mia Signora, ho le informazioni che mi ha chiesto." Il servo che era stato inviato a investigare sulle novità raggiunse la squadra, ansimando. "Sono tutti diretti verso...."


"La Città di Neverwinter, giusto?" lo interruppe Edith.


"Lei, lei lo sapeva?"


"Non ti disturbare a cercare un albergo adesso. Andiamo a Palazzo per presentare i documenti dell‘emissario." Dentro di sé avvertiva un certo presentimento. "Adesso, sbrighiamoci!"
...


"Cosa?" Chiese Cole sorpreso. "Sua Maestà ha lasciato la città del Re una settimana fa? Senza nemmeno una cerimonia di inaugurazione?"


"E‘ quello che ha detto il guardiano." Riferì l‘attendente. Inizialmente Sua Maestà aveva lasciato il suo primo ministro, un uomo chiamato Barov Mons, affinchè si occupasse dei problemi quotidiani, ma ieri anche lui ha lasciato la città. Ad eccezione della servitù, non vi è nessuno nel Palazzo. Il guardiano ha detto che può mettervi in contatto con il Comune se desiderate essere ricevuti."


"Va bene," disse Edith con voce ferma. Non si aspettava che il suo presentimento si avverasse. Aveva viaggiato senza sosta tutto il tempo, ma era troppo tardi per raggiungere Roland. "Roland sta davvero pianificando di spostare la capitale, abbandonare questa splendida città e ricostruirne una nella Regione dell'Ovest! Cosa gli passa di preciso per la testa? Per costruire una città della portata della città del Re ci vorranno almeno dai 30 ai 40 anni!"


"Cosa dovremmo fare?" Chiese Cole a bassa voce, guardando i membri della delegazione di emissione, ormai stanchi.


Dopo un lungo silenzio, disse all'improvviso, "Torniamo indietro. Direzione Città di Neverwinter!"


"Se ne sono già andati. Non è necessario affrettarsi," disse Cole amaramente. "E‘ una settimana che non mi faccio la doccia. Il mio corpo potrebbe diventare una dimora per pidocchi da un momento all'altro."


Edith si voltò e si rese conto che anche il suo colletto emanava un cattivo odore. Alla fine, sospirò. "Troviamoci un albergo per la notte. Partiremo domani mattina."


La mattina successiva, quando la delegazione di emissari giunse al molo, della loro barca restava soltanto lo scheletro: era stata bruciata.


"Che è successo?" Per la prima volta, Edith si sentiva confusa.


"Hem, non ti arrabbiare, sorel-Signorina Edith. Osserva di più, pensa di più..." Cole fece cenno con la mano e fermò un passante. "Anche il molo prenderà fuoco?"


"Ah, parli di quello." Il passante spiegò con entusiasmo,"Non saprei proprio chi possa essere così meschino da nascondere dei cadaveri sulla propria barca. I Ratti, che cercavano di rubare qualcosa dalla barca, ne hanno sentito l'odore. Sa, le persone fanno molta attenzione a queste cose. Dopotutto, solo sei mesi fa una piaga terribile ha colpito la città, ed era stata proprio causata dai cadaveri disseminati dalla Chiesa. In ogni caso, per sbarazzarsene, il fuoco è il metodo più sicuro. Il capitano è stato arrestato dalle guardie per interrogarlo. Oh, lo conoscete?"


Edith rimase senza parole, non sapendo che faccia fare. Dopo un lungo silenzio, disse "Non lo conosco. Grazie."


"A quanto pare dovremo trovare un'altra barca." Pensò. "Suppongo che questo viaggio non filerà liscio come pensavo...














 Erialis  (1) Pontile- ponte a cavalletto . E' un ponte che si poggia su una serie di impalcature trapezoidali chiamate cavalletti. In genere sono di legno, ferro, acciaio o cemento armato.
                                


                                



