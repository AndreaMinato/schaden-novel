---
weight: 5510
title: Capitolo 551- Il Demone Anziano
pubDate: 2025-08-07T11:37:50.999Z
tags:
    - rtw
---










“Questo è… il Sigillo della Volontà Divina!”


Usignolo spalancò gli occhi dalla sorpresa. Ma presto, trovò qualcosa di diverso. Attraverso la Nebbia, vide un buco nero formarsi nel palmo del nemico invece che la caratteristica luce abbagliante delle Pietre Magiche. Non era un sigillo ma un’abilità del demone. Il fulgido potere magico venne risucchiato nel buco nero e diventò un vortice in rapida crescita che emanava una luce così forte da rendere difficile alle altre streghe aprire gli occhi. Tuttavia, vedendolo attraverso la Nebbia, stava diventando sempre più nero.


Il demone poi spinse la sua spada nel terreno, trasmettendo una scintillante luce nera per coprire l’intera foresta.


Immediatamente, la luce dei poteri magici, che sfavillava come quella di una candela al vento, si spense. Il mondo nebbioso di Usignolo venne danneggiato nuovamente. Foglia fu cacciata fuori dalla sua forma Cuore della Foresta e gli alberi lanciarono prontamente lei e Iffy al suolo. Foglia era gravemente ferita. Stava sputando sangue e non riusciva a rialzarsi di nuovo.


Usignolo, sconvolta, pensò: “Il demone ha percepito che Foglia era la foresta!


No… Anche se Foglia si era nascosta bene, era ancora possibile vedere i suoi movimenti dall’alto. La cosa veramente strana è perché è riuscito a rompere il potere magico come una Pietra Divina della Vendetta? Rispetto alle Pietre Magiche, il demone può rilasciare un tale potere magico ed è addirittura più agile nel manipolarlo, ma non c’è alcuna luce quando lo rilascia!”


Usignolo non aveva più tempo di pensarci.


Resistendo al fastidio dovuto all’interruzione del suo potere magico, cambiò il caricatore o lo scaricò verso il demone, che ora si stava dirigendo verso la paralizzata ed indifesa Foglia, dopo il suo previo attacco di luce nera scintillante.


Quando Usignolo arrivò in un luogo distante circa 10 metri dal demone e fu sicura di poterlo colpire, premette velocemente il grilletto.


I proiettili colpirono il suo braccio corazzato, dando vita a scintille e fumo. Il demone sembrava molto seccato dall’essere stato disturbato da qualcun altro in quel preciso momento. Ruggì rabbiosamente e poi mantenne la sua enorme spada davanti a sé. Vedendo questo, il cuore di Usignolo sprofondò. I proiettili non erano penetrati nel corpo del demone, attraverso il suo braccio, per distruggere i suoi organi interni come si era aspettata. Infatti, non era certa che i proiettili avessero sfondato o meno l’armatura, lasciando sola quella gigantesca spada spessa come l’asse di una porta.


Dato che aveva già usato tutte e cinque le munizioni, estrasse il suo pugnale e si lanciò verso la testa del demone.


Doveva cercare di fare del suo meglio per fermarlo e salvare Foglia.


Il demone sollevò prontamente la sua spada per colpire, con gli occhi che splendevano come luci rosso vivo. Nonostante si muovesse in maniera incredibilmente veloce, Usignolo riusciva ugualmente a prevedere le sue azioni. Non schivò la sua sensazionale spada. Proprio nel momento in cui la lama stava per tagliarla in due, scomparve nella nebbia.


L’ondata scura del demone poteva annientare gli effetti del potere magico in un’ampia zona, ma non poteva proibire completamente il potere magico. Dopo che il vortice svanì, le streghe poterono usare di nuovo il loro potere magico. L’occhio attento di Usignolo colse immediatamente quel cambiamento, dato che aveva l’abilità di osservare il flusso del potere magico.


Nel mondo del bianco e del nero, vide immediatamente distorcersi il profilo della gigantesca spada e trovò velocemente il ‘punto di sezionamento’ nella lama. Scivolò ‘attraverso’ la lama e infilzò il suo pugnale in uno spazio nell’elmo del demone!


Sorprendentemente, il pugnale si ruppe dopo un fragoroso bang.


“Questa è… una Barriera Magica?”


“Dannazione, quante abilità possiede!?” Usignolo si ritirò in tutta fretta e il Demone Corazzato la raggiunse subito. Usò una sola mano per sollevare la sua spada e attaccare nuovamente.


Lei giocò lo stesso vecchio trucco, sperando di fuggire nella Nebbia, ma questa volta non fu così fortunata.


Il demone alzò in aria l’altra sua mano.


Tirò fuori Usignolo dalla Nebbia, mentre lei si stava muovendo attraverso la spada.


Quando venne tirata fuori, parte della lama si trovava ancora dentro il suo corpo. Mentre fu sbalzata fuori, del sangue fuoriuscì da una lunga, profonda ferita inferta dalla lama sul suo fianco. Anche l’abbigliamento protettivo che era stato confezionato appositamente da Soraya fu strappato. Usignolo cacciò un grido soffocato. Senza tempo per occuparsi della ferita, fece uso del vigore della caduta per rotolare all’indietro, sperando di schivare l’imminente attacco del demone. Sfortunatamente, quel demone poteva percorrere sui 2 metri con un singolo passo. Era impossibile per lei scappare da un nemico così potente che si muoveva alla stessa velocità di una Straordinaria.


Quando la spada stette quasi per tagliare Usignolo, molti raggi di luce viola apparvero improvvisamente attorno al demone per poi contrarsi verso l’interno per legarlo saldamente.


Si trattava della Gabbia Magica di Iffy.


“Stritolalo!” Gridò Usignolo.


“Non posso farlo!” Grattò Iffy. “È troppo forte!” Aveva stretto la sua mano a pugno, ma i raggi di luce non riuscivano più a contrarsi. Al contrario, si agitavano come se il demone stesse per farli a pezzi.


Il demone gettò un ruggito assordante e alzò le sue braccia. La gabbia si ruppe, ma prima che potesse sollevare nuovamente la sua spada, raggi di luce tornarono per intrappolarlo un’altra volta.


“Signorina An-Anna usa il tuono dorato adesso… Fai presto!” Disse Iffy con voce misurata. Dal suo viso si poteva capire facilmente che la gabbia non avrebbe tenuto prigioniero il demone per molto tempo.


Tuttavia, esso non era molto lontano da Iffy. Il tuono dorato del Sigillo della Volontà Divina avrebbe probabilmente colpito entrambi.


“Adesso, Anna!” Gridò Usignolo ad Anna da un posto lontano. “Attiva il Sigillo!”


Anna trovò gli occhi di Usignolo e capì immediatamente che cosa volesse dire. Usò tutto il suo potere per sollevare la lastra di metallo nelle sue mani.


Una forte luce luminosa illuminò la foresta e anche alcuni raggi di luce scesero dal cielo.


Il demone ululò. Avrebbe potuto aver già visto una scena del genere prima, perché adesso suonava sia arrabbiato che spaventato, lottando ancora di più per liberarsi.


Usignolo sapeva che quella era la loro unica chance di vincere, dato che ora il demone non poteva dissipare il loro potere magico.


Il tuono dorato aveva colpito!


Usignolo fece pressione sulla sua ferita e si trasferì nella Nebbia. Prima che il fulmine nero colpisse la testa di Iffy, apparve all’improvviso dietro di lei, la sollevò e balzò di lato, tirandola rapidamente fuori dal raggio d’azione del Sigillo della Volontà Divina. Salvò Iffy in soli due step.


La mossa non necessitava solamente di determinazione e coraggio, ma anche di gioco di squadra tra Usignolo ed Anna.


Se Anna avesse colpito in un posto sbagliato, Usignolo e Iffy difficilmente sarebbero riuscite a scappare dall’arrivo del tuono dorato.


Tuttavia, Usignolo si era fidata di lei. Credeva che nessuno potesse superare Anna in termini di controllo del potere magico.


E il risultato provava che aveva ragione.


La forte luce dorata aveva coperto istantaneamente il luogo in cui si trovava il Demone Anziano e distrutto tutto ciò che c’era in quell’area, inclusi la foresta e i vigneti.


Anna barcollò. Alla fine non riuscì più a mantenere i piedi sul terreno e cadde.


“Anna!” Gridò Foglia. Si era appena ripresa un po’ ed inciampò verso Anna.


“Sta bene. Ha solamente esaurito il suo potere magico!” Disse Usignolo. Ogni parola che pronunciava era distorta dal lancinante dolore causato dalla ferita sul suo fianco. Per fortuna, gli organi interni erano a posto. Finché avrebbe evitato violenti movimenti che avrebbero potuto aprirla di nuovo, non si trattava di una ferita potenzialmente mortale.


“Tu… sei stata ferita? Lascia che te la fasci,” disse Iffy. Sul suo viso era evidente un sentimento contrastante.


Usignolo annuì e stette quasi per tirarsi su il suo indumento quando all’improvviso… si paralizzò, vedendo una figura nera uscir fuori lentamente dal fumo causato dal tuono dorato.


Parecchie spine sull’elmo del demone si ruppero, simili a delle torri di pietra collassate. La sua raffinata armatura era spezzata e ricoperta di sporcizia. Aveva perso un braccio e la spada gigante, ma era sorprendentemente sopravvissuto all’attacco fatale.


Il demone soffiò orribilmente. Usignolo non era sicura se stesse sorridendo o no, ma dalla sua voce poteva capire che era eccitato e omicida.


Anche se il demone sembrava non potersi più muovere rapidamente come prima e l’intensità della sua luce rossa era diminuita, potendo cadere in qualsiasi momento, Usignolo continuava a pensare che nessuno sarebbe riuscito a fermalo perché lei e Foglia erano paralizzate, Anna era svenuta, Fulmine era dispersa e Iffy non aveva quasi più potere a disposizione.


Proprio in quel momento, la strega accanto a lei si alzò in piedi.


“Hey, che stai facendo?” Domandò Usignolo a bassa voce.


“Combatto fino all’ultimo momento,” rispose Iffy, estraendo un coltello. “È il destino di una strega combattente. Hai ancora del potere magico? Portale con te e nascondile. Se non riesci a portarle tutte, portane almeno una.”


Usignolo pensò improvvisamente all’incarico di Roland.


“Sì… almeno, dovrei riportare indietro Anna. Questo è quello che ho promesso a Sua Maestà. Devo farlo a qualunque costo.”


Un ululato familiare, proveniente dall’alto, interruppe bruscamente i pensieri di Usignolo.


"Aw..."


Un’enorme ombra atterrò dal cielo!


Haru
                                


                                



