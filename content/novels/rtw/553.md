---
weight: 553
title: Capitolo 553- Il trofeo
pubDate: 2025-08-07T11:37:50.999Z
tags:
    - rtw
---










“Gemme? Gru!” Maggie scostò i capelli bianchi che le coprivano la fronte rivelando così i suoi occhi curiosi.






“Sono delle Pietre Magiche,” disse Agatha. Raccolse una Pietra per darle un’occhiata più da vicino ed aggiunse: “Non ho la più pallida idea di quale tipo di Pietra Magica si tratti ma, stando al loro colore, doveva trattarsi di Pietre della Vendetta Divina di buona qualità, prima di essere trasformate in Pietre Magiche dalla Bestia del Caos.”






“Dovevamo per forza ottenere qualcosa di buono come trofeo per aver catturato un Demone Anziano,” disse Foglia sorridendo. “Sono solo sorpresa dal fatto che tenesse la scatola nascosta nel suo corpo.”






“Oh, ecco cosa mi hai fatto venire in mente: non è che ci sono altre scatole come questa nei corpi degli altri demoni morti? Gru! Andrò a controllare!” Disse Maggie eccitata.






“Fa attenzione ai serbatoi che ripristinano la Nebbia Rossa!” La mise in guardia Agatha.






In meno di dieci minuti, Maggie fece ritorno portando tra le mani due scatole nere e disse: “Le ho trovate nei vestiti colorati che indossavano i demoni.”






Usignolo estrasse dalle due scatole alcune delle Pietre Magiche che, comunque, risultarono più deboli e piccole delle Pietre trovate nella prima scatola.






“C’è qualcosa che non va?” Chiese Usignolo.






“Sembra che ci siano troppe Pietre Magiche,” rispose Agatha.






“E non sei felice di ciò?” Chiese Usignolo.






Agatha scosse leggermente la testa e spiegò: “L’Unione ha ucciso centinaia di Demoni Spaventosi, però il raccogliere le Pietre Magiche era rimasto ancora un qualcosa di molto difficile da fare. Per questo la Società di Ricerca ha fatto di tutto per catturare ed allevare le Bestie del Caos. Perché invece questi Demoni portavano con sé così tante Pietre Magiche?”






“Forse erano tutto quel che avevano accumulato negli ultimi quattrocento anni? È come se fossero stati come un ragazzo sfortunato che ha raccolto tutti i suoi risparmi nella speranza di iniziare una nuova pacifica vita nella sua città natale, ma viene ucciso e derubato da noi lungo la strada.” Suggerì Usignolo con un sorriso forzato.






Tuttavia nessuno rise. Tutti quanti sapevano bene che se i demoni avessero prodotto continuamente Pietre Magiche negli ultimi quattrocento anni, considerando quanto fossero numerosi, ora sarebbero dovuti essere in possesso di un’incredibile quantità di risorse per la guerra.






Per rompere il silenzio, Agatha disse: “Beh, è inutile pensarci troppo. Dopo tutto dobbiamo combattere con loro in ogni caso. Non ci sono due modi per farlo.”






…






Guidato da Fulmine, il Primo Esercito giunse finalmente nei boschi.






“Stai bene?” Wendy saltò immediatamente giù dalla schiena di Fulmine per controllare le streghe una ad una. “Anna...”






“Non preoccuparti. È svenuta solo perché ha esaurito tutto il suo potere magico.” Disse Usignolo per confortare Wendy. “Stiamo tutte bene.”






“Gliel’ho detto, ma lei continuava a mettermi fretta!” Disse Fulmine. La sua testa era stata fasciata e sulla sua fronte si vedevano solo un paio di ciuffi di capelli.






“Co-cosa sono questi? Demoni?” Chiese Brian sconvolto, guardando i cadaveri messi in fila per terra.






“Si, sono demoni morti. Devi dire ai tuoi soldati che devono portarli indietro, compresi i loro resti, le loro armature, i loro vestiti e le loro armi. Nessuna di queste cose deve essere lasciata indietro. Questo è un ordine di Sua Maestà.” Disse Usignolo scrollando le spalle.






“Certo! Me ne occupo io.” Il volto di Brian improvvisamente si indurì nell’ascoltare l’ordine.






“Che peccato! Non abbiamo catturato un demone vivo. Il piano di creare dei Sigilli deve essere di nuovo rimandato.” Disse Agatha con un sospiro.






“Un demone vivo? Probabilmente ce n’è uno.” Disse Fulmine inclinando la testa.






“Cosa? Dove?” Tutti quanti si voltarono immediatamente verso Fulmine.






“Non ne sono sicura, ma se i demoni possono nuotare, forse allora è ancora vivo,” disse battendo le palpebre.






…






Nel pomeriggio, i battelli a vapore lasciarono il porto per fare ritorno alla Città di Neverwinter.






I soldati curiosi e sorpresi del Primo Esercito si affollarono sul ponte del battello.






“È questo il nemico contro cui combatteremo in futuro?”






“È proprio come l’immaginavo, fatta eccezione per l’enorme intimidatoria figura.”






“Zitto! Ma che dici? Non hai visto che persino le potenti streghe di Sua Maestà sono state gravemente ferite? Non sai quanto sono potenti?” Lo interruppe qualcuno.






“Si, questi demoni morti devono essere stati feroci, o almeno, molto più forti delle bestie demoniache. Persino la potente Signorina Anna è svenuta.” Aggiunse un altro. “Già, è stata lei che da sola ha bloccato il varco nelle mura della città e che ha ostacolato un grande gruppo di bestie demoniache.”






Gli altri soldati si mostrarono d’accordo.






“Si… c’ero anche io. La Signorina Anna mi ha salvato la vita!”






“Se non fosse stato per lei, sarei già stato calpestato a morte dai cinghiali demoniaci.”






“Sfortunatamente la Signorina Angelo non è qui, altrimenti sarebbero stati guariti immediatamente.”






Usignolo ed Agatha stavano in piedi alla poppa del piroscafo e, nel sentire quel che dicevano i soldati, si guardarono l’un l’altra e scossero la testa con un sorriso.






Entrambe trovavano davvero incredibile quel che sentivano. Dal momento che Agatha proveniva da un tempo in cui le streghe governavano il mondo degli umani e schiavizzavano le persone comuni, ora provava invece un sentimento completamente nuovo nei confronti delle persone normali quando sentiva che consideravano le streghe come delle loro commilitoni. Usignolo anche, che era stata costretta a nascondersi dalle persone comuni per tantissimo tempo e che aveva subito la coercizione della Chiesa, sentiva per la prima volta che le persone normali erano in grado di accettare le streghe e che persino erano disposte a combattere fianco a fianco con loro.






“Cosa ne pensi?” Chiese Usignolo.






“Ti riferisci all’obiettivo del test? Credo che siamo state molto fortunate a catturarlo vivo quando invece credevamo di tornare indietro a mani vuote.” Disse Agatha con un sorriso.






L’obiettivo del test, ovvero il Demone Pazzo vivo, era rinchiuso in una gabbia di ferro ed aveva attirato l’attenzione dei soldati che si erano radunati per dare un’occhiata.






Secondo Fulmine, le fiamme causate dall’esplosione della mongolfiera a idrogeno avevano colpito e ferito lo sfortunato demone, ora privo di sensi, facendolo così cadere nell’acqua. Quando aveva recuperato i sensi, aveva lottato per mezza giornata per cercare di arrivare a riva a nuoto ma senza riuscirci dal momento che era gravemente ferito. Alla fine, era stato catturato da Maggie che aveva detto che il Demone Pazzo doveva averla scambiata erroneamente per una Bestia Demoniaca venuta in suo aiuto e così aveva gridato ad alta voce per attirare la sua attenzione. Non si sarebbe mai aspettato che sarebbe diventato invece un prigioniero delle streghe.






Dal momento che Iffy era stata spinta al limite delle sue forze fisiche e del suo Potere Magico, probabilmente non sarebbe riuscita a tenere il demone intrappolato per un periodo di tempo molto lungo. Dopo aver discusso, le streghe decisero di tagliargli tutti gli arti e di lasciare che Agatha ne congelasse le ferite. Facendo così, il demone non avrebbe né potuto uccidersi né morire prima di esaurire la Nebbia Rossa.






“È difficile credere che riusciremo lo stesso a portare a termine l’incarico dopo l’improvviso e terribile incidente. Siamo state fortunate.” Disse Usignolo arricciando le labbra.






“Oh, non hai bisogno di riposarti?” Chiese Agatha indicando il suo petto.






“Dopo il trattamento a base di erbe, va tutto bene. Prima di incontrare Sua Maestà Roland, Foglia si è presa cura delle ferite di tutte le sorelle dell’Associazione delle Streghe.” Disse Usignolo con dolcezza mentre sollevava le mani.






“In quest’attacco non sono stata abbastanza prudente. Fortunatamente stanno tutti bene.” Disse Agatha ed emise un sospiro.






“Ti riferisci ai Demoni Anziani? Non è colpa tua. Nessuno poteva prevedere che sarebbero apparsi in quel luogo sperduto.” La consolò Usignolo.






“Ed è questo che mi confonde… I Demoni Anziani non hanno mai agito da soli. Di solito si nascondono dietro ad un grande esercito di demoni, loro invece erano in pochi. Nei vari decenni di battaglie, l’Unione ha registrato tutti i Demoni Anziani che sono apparsi. Ce ne sono stati meno di venti, compresi questi che sono stati uccisi in battaglia.” Agatha smise di parlare per un po’ e poi continuò: “Pensavo che dovessi aspettare fino alla Luna di Sangue per vederli, ma ora, dopo aver visto le Pietre Magiche, non ne sono così sicura.”






Usignolo capì subito cosa intendesse Agatha e quell’idea la fece rabbrividire.






“La durata della vita di un demone, quando terminano la loro crescita, il modo di evolversi e il loro modo di riprodursi… sono ancora tutte informazioni a noi sconosciute. Cosa hanno fatto negli ultimi quattrocento anni? Supponendo che abbiano accumulato una grande quantità di Pietre Magiche, è possibile che ora abbiano anche molti più Demoni Anziani?”






…










Aki 




















                                


                                



