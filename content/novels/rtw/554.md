---
weight: 554
title: Capitolo 554- Raggiungere la Città di Neverwinter
pubDate: 2025-08-07T11:37:51.000Z
tags:
    - rtw
---






...


“Ci sono così tante barche qui,”


Pensò Edith, distesa accanto all’oblò del ponte di poppa. Diede una rapida occhiata alle flotte che andavano e venivano sul Fiume Acqua Rossa.


Da quando aveva messo piede nella Regione Occidentale, aveva notato che molte strane Navi di Cemento stavano navigando sul fiume senza vela, rendendolo davvero affollato. E stando all’introduzione del capitano, venivano chiamate battelli a vapore. Si affidavano all’energia a vapore per avanzare e la loro velocità non poteva essere influenzata dal vento. Si diceva che fossero più veloci di un veliero anche navigando controcorrente. Un battello a vapore avanzava sempre davanti alle altre barche sul fiume, lasciandosi dietro una scia di fumo nero. Nessuno poteva spiegare chiaramente come facesse il vapore a spingere la gran ruota di legno ad entrambi i lati dell’imbarcazione.


Mentre una cosa era certa, queste cose venivano fatte nella Città di Neverwinter.


Edith aveva fatto segretamente delle stime sul fatto che quasi ogni ora sarebbe passato un battello a vapore. Se quelle navi stessero trasportando merci, allora la quantità di materiale che la Città di Neverwinter stava importando sarebbe stata stupefacente. Aveva appreso dagli uomini d’affari che una città non poteva essere più grande della sua abilità d’importazione dei materiali. Ci si poteva fare una vaga idea di quanto fosse prospera quella città e di quante opportunità di fare affari potesse offrire, anche solo rimanendo un paio di giorni nella sua strada principale. Si poteva anche venire a sapere quali fossero i prodotti più popolari della città se si era bravi a comunicare.


Il Fiume Acqua Rossa era senza dubbio la più importante via principale per la Regione Occidentale.


Ed osservando quell’affollato corso d’acqua, pensò che tutta la propaganda che aveva visto a Città del Re fosse molto più che un semplice vanto di Sua Maestà Roland.


In così poco tempo, Roland aveva incorporato la Regione Occidentale in una nuova città avente una popolazione fissa ed uno scambio commerciale superiori a quelli della vecchia Città del Re. Un erede al trono così straordinario aveva in realtà una pessima reputazione, considerato ignorante e testardo… Pensando a quei pettegolezzi, Edith si interessò di più a Roland Wimbledon.


“Signorina Conrad, state nuovamente osservando la barca?” La porta venne aperta con una spinta ed entrò un affascinante uomo dai capelli castani e ben vestito. “Volete uscire a prendere un po’ d’aria fresca? Non vi annoiate a star qui tutto il tempo?”


“No, questo posto è grazioso.” Edith si alzò in piedi e fece un cenno d’assenso. “Vi ringrazio per la vostra ospitalità.”


“Non avete bisogno di ringraziarmi,” disse lui con una risata, “Sono fortunato ad avere la compagnia di una così bella signora.”


Edith ne aveva sentiti troppi di quei complimenti, ma rispose comunque con uno splendido sguardo. “Senza il vostro aiuto, temo che mi sarei dovuta sistemare con il carico e i rifugiati.”


“Naturalmente non sarei riuscito a starmene lì e lasciar accadere una cosa del genere,” l’uomo si sedette di fronte a lei. “Non c’è un solo gioielliere che lascerebbe ricoprire di polvere i suoi gioielli, e voi per me siete proprio come un gioiello.”


Quell’uomo era Victor, il proprietario della barca Primavera Perenne. Era un gioielliere di Città del Re. Dopo che la loro imbarcazione originale era stata bruciata, Edith scelse velocemente questa nave a due alberi fra tutte le navi che avevano viaggiato verso la Regione Occidentale. Non si trattava di una nave passeggeri, né accettava alcuna occupazione. Era la barca privata di Victor. Ma per la Perla della Regione Settentrionale, finché il proprietario di quest’ultima era un uomo, andava tutto bene.


Lei fingeva di essere una nobildonna proveniente dalla Regione Settentrionale, venuta nella Regione Occidentale per cercare i suoi famigliari scomparsi. In parole povere, aveva fatto dispiacere Victor per lei, istigandolo ad invitarla a salire a bordo della Primavera Perenne volontariamente. In confronto alle comuni barche a vela in miniatura e ai mercantili, la Primavera Perenne era spaziosa e splendente, con una comoda cabina passeggeri nel ponte di poppa. Inoltre, non aveva gli odori del legno marcio causati dai lunghi viaggi acquatici. Victor aveva anche sistemato due servi per lei, senza chiederle nemmeno un singolo oro reale.


Ovviamente, l’unico prezzo che doveva pagare era sopportare le visite di Victor di tanto in tanto, che mostravano la sua generosità e preoccupazione. Ma per Edith, che era bravissima a girare intorno alle cerchie dei nobili, quello non era niente, dato che ci aveva già fatto il callo. E se lui fosse stato abbastanza bravo, lei avrebbe goduto della sensazione di controllarlo.


“Anche se quelle navi riescono a navigare senza la spinta del vento, è tutto troppo grezzo,” disse Victor versandosi una tazza di tè nero. “Sono salito a bordo di un battello a vapore e l’ho osservato attentamente, è rumoroso e vibra quando naviga… Potrebbe essere una buona scelta per il trasporto della merce, ma non la migliore per un lungo viaggio.”


“Certamente non sarà comodo come la Primavera Perenne,” Edith rise e disse: “Ma perché ho la sensazione che quelle barche spuntino fuori in una notte? Immagino che prima non ci fossero tali tipi di imbarcazioni nella Regione Occidentale, no?”


“Sì, avete ragione. Saltano fuori proprio durante la notte,” Victor contrasse le labbra e aggiunse: “Ero solito viaggiare per affari alla Fortezza Longsong e laggiù non c’erano questi strani tipi di cose in passato. Dopo appena un inverno, sono ovunque adesso.”


“Fabbricare 20 o 30 battelli a vapore in un inverno?” pensò Edith sorpresa. In qualità di erede della Famiglia Kant, ne conosceva esattamente il significato. Siccome una grande città aveva bisogno di importare molto materiale, l’espansione della città era limitata dall’abilità delle sue capacità di traporto del materiale. Quel tipo di barche senza vela che potevano essere prodotte così velocemente, erano sicuramente buone per migliorare le capacità di trasporto della città, dato che potevano trasportare cibo e prodotti da qualsiasi luogo verso la Regione Occidentale. Tenendo conto di questo, la velocità d’espansione della Città di Neverwinter sarebbe certamente andata aldilà di qualsiasi immaginazione.


Quanto ai rumori e allo scuotimento, non erano degni di essere menzionati.


“Vedete, Signorina Conrad, non c’è bisogno di preoccuparsi di quelle orrende Navi di Cemento. Ho qualcosa di più interessante qui. Potrebbe aiutarvi ad ammazzare il tempo.” Victor chiamò la cameriera accanto a lui, sussurrò qualche parola al suo orecchio e poi lei annuì, si voltò e lasciò la stanza.


“Di cosa si tratta?”


“Qualcosa che può competere con la vostra bellezza,” gongolò lui per poi dire: “è anche la mia vecchia attività.”


La cameriera tornò subito nel ponte di poppa con in mano uno splendido album. Victor lo stese davanti ad Edith. “Quale vi piace?”


C’erano molte immagini di cristalli lucenti sulla pergamena, che erano decisamente realistiche, con delle belle pennellature e colori brillanti. Sicuramente, il pittore che aveva realizzato quell’album sapeva il fatto suo.


“Sono… gemme?”


“Precisamente, sono delle pietre grezze.” Victor le spiegò pazientemente. “Ho fissato i prezzi in base agli standard dell’album quando le ho acquistate. In confronto ai lustri gioielli, le pietre grezze hanno il loro fascino… Se siete interessata a qualsiasi tipo di pietra grezza, vi prego di farmelo sapere. Naturalmente, se preferite la bigiotteria raffinata, potrei domandare a qualche gioielliere di utilizzare queste pietre grezze per creare dei gioielli per voi quando sarò tornato a Città del Re.”


Niente di originale, Edith capovolse semplicemente l’album e poi glielo riconsegnò. “Grazie, ma no.”


Victor rimase sorpreso quando riebbe il libro. “Quindi queste non vi interessano affatto?”


“I miei famigliari sono scomparsi. Non sono dell’umore per accettare quei regali lussuosi. Vi prego di perdonarmi.” Rispose Edith sottovoce. Se glielo avesse promesso adesso, l’avrebbe importunata una volta arrivati alla Città di Neverwinter, il che sarebbe stato un intralcio. Sebbene la maggior parte delle donne avrebbe ceduto davanti a quegli oggetti luccicanti, lei avrebbe preferito la macchina a vapore che guidava il battello a vapore. In confronto ai gioielli che potevano diffondersi solamente tra i nobili, quelli valevano molto di più.


...


Subito dopo la dipartita di Victor, giunsero una serie di suoni profondi e ricchi di squilli dalla direzione della prua… Sembrava che una grande flotta stesse per lasciare il porto.


Volgendo lo sguardo verso quest’ultimo, Edith riuscì a vedere sempre più chiaramente la linea della paratia davanti a lei.


Haru
                                


                                



