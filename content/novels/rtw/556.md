---
weight: 556
title: Capitolo 556- La conclusione
pubDate: 2025-08-07T11:37:51.000Z
tags:
    - rtw
---










“Un regalo?” disse Roland, inarcando un sopracciglio. “Che cos’è?”


“La Famiglia Hawes e la Famiglia Lista dalla Regione Settentrionale… Vostra Maestà, non solo entrambi i Conti disobbedivano ai vostri ordini, ma stavano anche tentando di cospirare con gli altri nobili per una ribellione. Mio padre ha smascherato il loro complotto e punito entrambe le famiglie.” Disse Cole con rammarico, “Tuttavia, non mi aspettavo che tornaste alla Regione Occidentale così presto. A causa della mia negligenza, le loro teste che dovevano servirci come prove sono andate distrutte durante il tragitto.”


“Aspetta, tuo padre ha direttamente eseguito entrambi i Conti?”


“Uh,” guardò il suo assistente e disse, “Sì.”


L’impegno di Kant nell’offrire i suoi servigi era più forte di quanto Roland si aspettasse… “Prendere le teste dei due Conti come simboli di giurata fedeltà dimostra che a stento riuscivano ad ottenere ulteriore sostegno dai nobili nella Regione Orientale. In questo caso, la possibilità che si unissero a loro per resistere al suo governo sul loro dominio era di gran lunga ridotta.” Pensò Roland fra sé, “Tuttavia, senza Usignolo nei paraggi al momento non sono sicuro se lui stia mentendo.”


Riflettendo un attimo, sussurrò a Barov che era al suo fianco, “Ci sono queste due famiglie nella Regione Settentrionale?”


“Sia gli Hawes Testa di Cavallo sia i Lista Doppie Pistole erano famiglie rispettabili della Regione Settentrionale, persino più influenti delle cinque grandi famiglie della Regione Occidentale. Tra loro, gli antenati dei Lista si armarono e andarono in spedizione per la Famiglia Wimbledon. Le pistole doppie sullo stemma familiare erano state prese dalla bandiera del Regno di Graycastle.” Disse Barov senza fretta, toccandosi la barba, “Ovviamente, questo è accaduto più di 200 anni fa. Tuttavia, la Famiglia Kant non era molto famosa di nome, mi ricordo che sono comparsi solo una cinquantina d’anni fa… Nessuno si aspettava che Timothy scegliesse Calvin Kant come incaricato della Regione Settentrionale. Avrebbe potuto causare malcontento tra le famiglie più antiche. Se ci fossero state troppe divergenze tra i loro punti di forza, sarebbe stato meno efficace, anche qualora si fosse trattato di voler incastrare le due famiglie.”


“Quindi ha detto la verità?” Roland ignorò in automatico quest’ultima parte, in cui il vecchio direttore aveva borbottato per ostentare la sua vasta erudizione.


“Uh… è improbabile che sia una menzogna,” sussurrò Barov. “Tuttavia, qui si tratta della gloria dei nobili. Se si scoprisse che è una bugia e che voi avete accettato la loro fedeltà, la Regione Settentrionale si sarebbe rovinata con le sue stesse mani.”


“Ha senso.” Roland annuì lievemente. “Non importa davvero se sia una bugia; la conclusione è dentro di noi. Si potrebbe facilmente discutere se la cessione di una proprietà terriera possa essere accettata. Tuttavia, anche i regali più costosi sono insignificanti quando si tratta di voler prendere il potere.”


Pensandoci, Roland guardò Cole e gli sorrise. “Innanzitutto, vorrei esprimere la mia gratitudine al Duca. Difendere l’onore della famiglia reale è la responsabilità di ogni nobile. Tuo padre ha fatto un buon lavoro. In secondo luogo, entrambi i Conti hanno ricevuto la punizione che meritavano, e il Regno non indagherà oltre su ciò che il Duca Kant ha fatto.”


“E’, è così? Mio padre sarà molto felice di sentire ciò.” Cole sembrava più che sollevato. “Ha sempre desiderato servire il vero Re e finalmente ora ne ha l’opportunità.”


“Davvero? Anche io sono molto felice di accettare la fedeltà del Duca della Regione Settentrionale… Ma deve accondiscendere ad obbedire alle nuove norme di Graycastle.”


“Le nuove norme?” Cole fu un po’ sorpreso. “Cosa sono?”


“La norma per cui il potere padronale dei nobili viene confiscato.” Roland guardava Cole per studiarne l’espressione. Disse parola per parola, “Non ci sarà più alcun titolo nobiliare nel Regno. Tutti i domini nel Regno di Graycastle avranno un solo Signore, ovvero lo stesso Re, d’ora in poi.”


“Cosa?! Vostra Maestà, questo…” L’espressione di Cole mutò drasticamente, si voltò e rivolse di nuovo lo sguardo alla sua assistente.


“E’ davvero il secondo figlio del Duca? Sebbene sembri essere un po’ più giovane, non dovrebbe essere peggio della sua ufficiale donna… La sua assistente almeno è riuscita a mantenere la calma nonostante fosse sconvolta e con la bocca leggermente aperta. Certo, può anche darsi che non sia riuscita a capire cosa ho detto.” Pensò Roland.


“Non preoccuparti, i nobili sono comunque nobili. La vita generosa che conducete non cambierà e avrete anche l’opportunità di raggiungere un’altra cima.” Roland applaudì, convocando l’attendente per preparare “il manuale delle promozioni”. “La Fortezza Longsong ha applicato appieno un nuovo insieme di norme. Puoi leggere molte storie riguardo al cambiamento e alcuni esempi di vita reale dei nobili nel manuale. Sebbene possa sembrare che i nobili abbiano perduto parte dei loro privilegi, in realtà ciò li ha anche liberati dai loro impegni padronali all’interno del Regno e persino dell’intero continente.”


Cole era completamente perso. “Ma… Non so…”


L’espressione di Cole era un po’ deludente per Roland. “Tuttavia, riflettendoci, è normale. In qualità di secondogenito del Duca, dopotutto sta appena entrando nell’età adulta. Probabilmente è solo un messaggero per questo viaggio, senza l’effettivo potere di prendere qualche decisione.”


“Comunque, puoi sempre inviare il messaggio al Duca Calvin. Puoi anche restare nella Città di Neverwinter e goderti il suo paesaggio unico mentre aspetti la sua risposta: penso che amerai stare qui.”


Sebbene il fatto che il Duca avesse mandato il suo secondo figlio al posto suo dimostrasse sincerità, Roland non aveva intenzione di sprecarlo, quindi volle tenere lì temporaneamente il figlio per impedire che il Duca fosse imprudente.


Pensava che l’incontro fosse concluso, non si aspettava che Cole gli avrebbe fatto un’altra richiesta.


“Vostra Maestà, posso fare un tour nel vostro dominio per vedere come vengono costruiti il battello e la macchina a vapore?”


Era una richiesta innovativa. Roland lo guardò con interesse e disse, “Ti interessano?”


“Sì, ho sentito parlare di una nave tanto strana quando ero a Città del Re. Ho realizzato che sono dappertutto qui nella Regione Occidentale. Sono curioso di apprendere come faccia a muoversi un battello a vapore senza una vela.” Disse Cole con una mano sul petto.


“Capisco.” Roland annuì sorridendo e disse, “Lo farò organizzare dal Direttore Barov.”


…


Roland tornò all’ufficio dopo essersi occupato dell’emissario settentrionale. Stava quasi terminando il disegno che teneva in mano quando udì una rapida bussata provenire da fuori la finestra. Si voltò e vide due figure inaspettate.


Fulmine era sdraiata sul davanzale, mentre Maggie era accovacciata sulla testa e beccava il vetro.


Roland avvertì una stretta al cuore. “Sono passati solo tre giorni. Il battello a vapore non dovrebbe riuscire a tornare indietro così presto. Possibile che si tratti di un incidente?”


“Perché siete tornate prima?” Chiese con impazienza aprendo la portafinestra, “E le altre?”


“Vostra Maestà! Abbiamo catturato un demone!”


“Tuttavia Anna, Foglia e Usignolo sono state ferite, gru gru!”


“Fortunatamente, niente di grave!”


“Però è piuttosto doloroso, gru gru! Per favore, potete lasciare che la Signorina Nana venga con noi?”


Ascoltandole entrambe mentre si affannavano per concludere il racconto, Roland si sentiva come se si trovasse sulle montagne russe. Disse con un sospiro, “Niente di grave?”


“No, gru gru!”


“Ordinerò a qualcuno di andare a prendere Nana.” Si voltò e uscì dalla stanza. “La prossima volta, ricordatevi di finire di raccontare tutto in una volta sola!”


…


La sera seguente, finalmente due battelli a vapore apparvero a ovest del Fiume Acqua Rossa.


Il Primo Esercito stette indietro ed evacuò la passerella n°22, preparando un carro coperto per impedire che la folla andasse nel panico alla vista del demone. Fu innalzata una baracca provvisoria nel giardino sul retro del Castello, che doveva servire da laboratorio per studiare i demoni e i Sigilli, sotto la supervisione di Foglia.


Roland si sentì del tutto sollevato quando vide Anna e Usignolo che scendevano dalla passerella. Erano passati solo quattro giorni dalla loro partenza, tuttavia, a lui sembravano mesi. Il tempo scorreva particolarmente lento quando aveva saputo che le due erano ferite.


“Stavolta è un compito difficile.” Roland sorrise e spalancò le braccia per Anna.


Anna non disse nulla ma corse tra le braccia di Roland e lo abbracciò strettamente.


Usignolo sospirò. “Avete detto che ci avreste aspettato al Castello… Il molo non è sicuro, Vostra Maestà.”


“Anche tu,” disse Roland ridendo. “Hai avuto una giornata lunga.”


“Be’…” mosse la testa a disagio e disse, “In realtà è andata bene.”


Anna lasciò andare Roland e tirò a sé anche Usignolo.


Seguita da Wendy, poi Foglia…


Stavolta tutte le streghe a turno abbracciarono Roland, comprese Agatha e Iffy.


Le figure della folla apparivano estremamente lunghe sotto il riflesso rosso granata del sole al tramonto.


Meiling 




















                                


                                



