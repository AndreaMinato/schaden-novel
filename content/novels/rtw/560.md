---
weight: 5600
title: Capitolo 560- Scoprire la verità
pubDate: 2025-08-07T11:37:51.000Z
tags:
    - rtw
---










Roland stava discutendo di quale tipo di arma incendiaria fosse più facile da costruire quando arrivò una guardia. "Sua Maestà, gli ambasciatori della Regione Settentrionale hanno chiesto di vederla".


 È passato solo un giorno pensò Roland, era leggermente sorpreso. Progettano di rifiutare direttamente la mia offerta senza nemmeno farlo sapere al Duca?


"Portali nel salotto" ordinò dopo un momentaneo silenzio. "Inoltre, chiedi a Carter di bloccare tutte le uscite del Ufficio degli Affari Esteri e di impedire alla delegazione emissaria di uscire".


"Sì, Sua Maestà".


Considerando che si erano rifiutati di accettare le sue politiche, non gli restava che trattenerli con la forza.


Quando Roland entrò nel salotto, notò che la coppia in fondo al lungo tavolo aveva cambiato posto. La signorina, che sosteneva di essere l'assistente di Cole, era seduta nel posto dell'ospite d'onore, mentre Cole era seduto accanto a lei con un libro in mano.


"Sua Maestà, sono la prima figlia del Duca della Città della Notte Perenne, Edith Kant, la sorella di Cole. Vi prego di accettare gli omaggi della Famiglia Kant". La giovane si alzò e fece una riverenza perfetta. "Per favore perdoni Cole per non avermi presentata durante il nostro primo incontro".


"La figlia di Calvin?" Roland fu affascinato da quella nuova svolta e dopo una breve pausa chiese: "Quindi sei il vero capo della delegazione emissaria?"


"Sì" Posò la mano sul suo petto. "Mio padre mi ha autorizzata ad agire per suo conto in merito a ogni questione sollevata durante questa visita e mi ha anche dato il suo sigillo".


Era alquanto raro che in quell'epoca una donna partecipasse agli affari politici, soprattutto una giovane e graziosa. A giudicare dall'espressione fiduciosa di Edith, Roland dedusse con certezza che non era la prima volta che trattava con capi di Stato. Ogni particolare del suo comportamento era impeccabile. Per quanto riguardava l’avere deciso di tenere nascosta la sua vera identità, Roland sapeva che era stato semplicemente un trucchetto per attirare la sua attenzione. Non era un atto volto a nascondere o ingannare, ma solo un travestimento per trarre in inganno l'altra parte. La maggior parte dei nobili l’avrebbe considerata una mossa audace e giocosa, e perciò dovette ammettere che faceva davvero effetto.


"In altre parole, puoi prendere una decisione per conto di tuo padre?"


"Sì, Sua Maestà. Più precisamente, seguirà i miei consigli".


 È stata incredibilmente sicura nella sua risposta, pensò Roland, divertito nel notare che Cole, seduto accanto la sorella, aveva iniziato a grattarsi la testa.


"Bene, Signorina Edith, qual è lo scopo di quest’incontro?


Inizialmente Roland aveva pensato che l’altra parte avrebbe cortesemente declinato le sue condizioni o gli avrebbe detto di sviluppare nuove leggi usando una tattica più "giocosa"… tuttavia, non si sarebbe aspettato di vederla prendere un libretto dallo zaino e aprirlo sul tavolo. Quello era lo stesso libretto che aveva disegnato.


"Ho qualche domanda da farle". Edith era arrivata dritta al punto. "Ha detto che i nobili feudali diventeranno obsoleti, mentre aumenterà la potenza centralizzata, ma come assicurerà l’efficace gestione di tutte le autorità locali nel Regno senza il supporto dei nobili?"


Intende discutere di politica con me? Pensò Roland.


Dal suo sguardo onesto, Roland capì che era seria.


Era passato molto tempo da quando aveva sentito una domanda così interessante.


"Grazie alle persone e allo sviluppo delle tecnologie" rispose dopo averci riflettuto a lungo.


"Intende uomini liberi? In che senso sviluppo delle tecnologie?"


"Sì. Un gruppo istruito al comando, pagato e gestito dal Municipio. Considerando che il Municipio fornirà lavoratori ed attrezzature necessari, non c’è bisogno che l’amministrazione abbia grandi proprietà o manodopera benestante, quindi non importa se sono re, nobili o no”.  Roland iniziò a spiegare la struttura di un governo centralizzato, come la gente comune potesse essere promossa, oltre al ruolo pratico delle tecnologie nell’amministrazione di un dominio. Gli ci volle un'ora per sviscerare i dettagli.


"Come ha intenzione di impedire che gli amministratori si esimano dallo svolgere il loro lavoro a Città Del Re? Come sarà distribuito il commercio dopo l'unificazione del Regno di Graycastle? Ed è davvero possibile valutare l’andamento delle proprie polizze con la produttività?"


"…"


Gli occhi di Edith non smisero di brillare di emozione mentre continuava a porre altre domande. Era quasi mezzogiorno quando finalmente chiuse la conversazione. Tirò un sospiro di sollievo. "Capisco, ha pensato a lungo prima di scrivere la frase iniziale”.


Roland sorseggiò il tè soddisfatto. Non essendo un esperto in scienze politiche, quella era tutta la politica di cui riusciva a parlare.


"Grazie mille per il suo tempo, Sua Maestà. Non mi aspettavo che avreste risposto alle mie domande in modo così dettagliato".


"Il requisito fondamentale per un Municipio della nuova era è quello di pubblicizzare le politiche e consentire a tutti di avere una comprensione completa dei suoi contenuti: solo così le cose andranno bene quando avverrà il cambiamento".


Edith fece cenno di approvazione e poi cambiò argomento. "Potrebbe fornire alla regione settentrionale le attrezzature e gli operai per la produzione di macchine a vapore?"


"Temo di non poter fornire gli operai, visto che anche la città di Neverwinter è a corto di manodopera, ma siete i benvenuti a mandare i vostri uomini a studiare qui. A condizione che i nobili della regione settentrionale rinuncino ai loro diritti feudali e siano d'accordo a essere sotto la supervisione del Municipio".


"Insegnerà loro anche a costruire i piroscafi a pale?"


"Certo, finché saranno disposti a pagare ori reale, non sarà un problema. Tuttavia, senza l'assistenza delle streghe, sarà difficile spostare la linea di produzione verso nord in poco tempo".


"Sono molto sorpresa dalla sua onestà, Maestà". La giovane rifletté un po'. "Tuttavia, c'è una cosa che non capisco. Secondo il suo piano, sarebbe possibile unificare senza troppi sforzi l'intero Regno di Graycastle in dieci anni, ma a quel punto le nuove politiche non andranno incontro a nessun’obbiezione da parte del pubblico e non dovrebbe nemmeno preoccuparsi delle nostre opinioni. Perché è così ansioso di implementare queste nuove leggi adesso?"


Roland rimase in silenzio. Ci mise qualche istante a rispondere. "Vuoi veramente sapere il motivo?"


Edith non si aspettava che le avrebbe risposto con un tono così grave, così anche i suoi modi si fecero più formali. "Sì".


“Allora seguimi" Roland si alzò. "Ti mostrerò una cosa".


Roland condusse Edith nel cortile riparato dagli alberi e la portò al capanno di legno al centro del bosco di ulivi.


Un demone, i cui arti erano stati amputati, giaceva su un lungo tavolo. C'erano diversi i tipi di fiale e boccette radunate intorno a lui. Agatha aveva prelevato dei campioni di sangue per completare l'ultimo passaggio della preparazione.






"Mio Dio, cos'è questo?" esclamò sorpresa Edith a bassa voce, ma Roland notò che era semplicemente incredula, non spaventata.


"Avrei dovuto chiudere a chiave il capanno e chiedere a Foglia di circondare l'intero cortile" Agatha si accigliò. "Non dirmi che progetti di far partecipare un comune alla fabbricazione del sigillo. Se avessi integrato la Pietra di Dio, probabilmente avrei già fallito".


"Certo che no, non staremo qui a lungo”. Roland tossì per nascondere il suo imbarazzo e poi si rivolse a Edith. "La creatura che vedi è di una razza diversa, è quella che definiamo un demone, vive al nord della Catena montuosa invalicabile e sono anche i più grandi nemici che devono affrontare gli esseri umani. La guerra tra i demoni e l'umanità non riguarda i domini o la ricchezza, bensì la vita e la morte".


"Demone? Una guerra di vita o morte?" Edith borbottò involontariamente.


"Esatto. È una lunga storia che la Chiesa ha tenuto segreta e risale a circa 1.000 anni fa, quando la gente la chiamava: "la Battaglia della Volontà Divina".


 


Thea 
                                


                                



