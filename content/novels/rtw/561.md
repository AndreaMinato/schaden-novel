---
weight: 561
title: Capitolo 561- Il potere magico del sangue
pubDate: 2025-08-07T11:37:51.000Z
tags:
    - rtw
---










Agatha si sentì sollevata quando finalmente Roland e quella donna se ne andarono.


“Che io abbia esagerato? Forse dovrei essere più gentile con il Signore, anche di fronte ai cittadini ordinari. Dopotutto, sono passati 400 anni, il mondo adesso è cambiato”. A scapito di quei pensieri, Agatha non si sentiva comunque a suo agio a permettere a delle non-streghe di entrare nel laboratorio dove era stato prodotto il Sigillo e non voleva che Sua Maestà conoscesse il modo in cui si creava.


Ovviamente, in poco tempo si sarebbe venuto a sapere.


Agatha si girò per sistemare le sei scatole quadrate di legno che aveva preparato durante la mattinata e vi ripose le Pietre della vendetta divina che Sua Maestà.


Era il modello per creare la base del sigillo.


Doveva ancora fare quattro sigilli dell’ascolto, un sigillo delle urla e un sigillo dell’osservazione.


Come c’era da aspettarsi, Sua Maestà non aveva scelto un Sigillo da combattimento, invece aveva preferito i secondari di base, che si adattavano alle Pietre Magiche in suo possesso. L’utilizzo delle pietre magiche di alta qualità generate da un Puro Magico per creare il Sigillo delle urla e dell'osservazione sarebbe stato considerato uno spreco nella Società di Ricerca.


Era scontato che adesso che Roland possedeva delle potenti armi da fuoco, la necessità del sigillo da combattimento non era altrettanto forte.


Senza considerare il fatto che all’aumentare dalla forza del Sigillo doveva corrispondere un eguale potere magico.


Qualcuno bussò alla porta del capanno.


Sembrava che a parte a una torre di ricerca indipendente, avrebbe anche avuto bisogno di alcuni assistenti. Agatha, riluttante, posò la Pietra Magica che aveva in mano e aprì la porta di legno.


“Cosa vuole, Sua Maestà? C’è altro…”


"Grazie per aver aspettato, signorina Agatha".


"Mmm hmm, hai bisogno che mi occupi ancora del demone?"


Questa volta erano Anna e Nana. Erano le assistenti che Agatha aveva richiesto a Roland.


"No. Ehm" si corresse e continuò: "Siete arrivate giusto in tempo, ho appena finito il controllo iniziale, mettiamo i materiali nelle scatole e poi potremo iniziare ufficialmente la produzione".


Quando il tubo flessibile rivestito trasporto quel brillante sangue blu nella scatola di legno, iniziarono ad accadere alcuni incredibili cambiamenti alle Pietre di Dio.


Quando il sangue iniziò a gocciolare su di esse si crearono una serie di bolle. Come una candela accesa, i lati delle dure pietre iniziarono a sciogliersi trasformandosi in liquido melmoso che colava via dalla pietra stessa, rivelando le vere Pietre di Dio.


Il demone lottava disperatamente, opponendosi oltre i suoi limiti fisici come se sapesse quello che stavano facendo. Sfortunatamente per lui, la sua ribellione fu inutile contro la solida catena di ferro da cui era imprigionato.


Ben presto, le sei scatole furono riempite col sangue del Demone Pazzo. La prima scatola sembrava stesse bollendo. Il liquido in fermento era formato da sabbia fine, mercurio e la Pietra di Dio e il suo aspetto era appiccicoso e fangoso.


Anna osservò attentamente i cambiamenti e chiese: "Le materie prime influenzano la qualità del Sigillo?"


"Sì, dipende soprattutto dalla Pietra della vendetta divina e dal potere magico del sangue. La Società di Ricerca pensava che il potere magico trasformasse tutte le caratteristiche di un corpo. La qualità del corpo delle Streghe Superiori era apparentemente migliore di quella delle streghe ordinarie. Del resto le trascendenti avevano raggiunto il loro limite a quello stadio. Per accrescere l'efficacia del Sigillo, facevamo del nostro meglio per scegliere il sangue del demone più forte e le Pietre di Dio migliori per realizzare Sigilli di alta qualità. Il Sigillo della vendetta divina della Signora Alice è stato completato con il sangue di un Puro Magico morente sul campo di battaglia.


"Succede lo stesso quando il sangue di una strega si fonde con la Pietra di Dio?"


"Non la stessa cosa. La Pietra di Dio non si scioglie come una candela e la reazione non è così intensa. Il liquido che si forma è fluido come l'acqua. Tuttavia il sangue dei demoni alla fine si solidifica e diventa duro come la pietra" spiegò Agatha mentre inseriva un pannello separatore nella scatola di legno. "Per questo, il processo di creazione del Sigillo è simile al metallo fuso. Prima che si sia completamente solidificato, dobbiamo incorporare le pietre magiche e completare il passaggio più cruciale che collega la Venatura Magica.


"Venatura?" Anna era curiosa. "Come una pianta?"






Agatha annuì. "Ricordi quello che ho detto prima? La Società di Ricerca pensava che solo la vita potesse portare il potere magico, e senza la Venatura Magica, un Sigillo resterà solo un oggetto morto. Le Pietre Magiche resterebbero entità separate ma non produrrebbero quello stesso incredibile potere dopo la loro unione".


"Questo significa che il sangue del demone può dare vita a queste sostanze ordinarie?" chiese sorpresa.


"Non basta solo con il sangue dei demoni" rispose Agatha tranquillamente: "Abbiamo bisogno anche del sangue di una strega".


Nana era scioccata. Si coprì la bocca con le mani.


"La Società di Ricerca ha scoperto questo segreto solo per sbaglio. Mescolando il sangue di strega con quello di demone, si genera uno strano effetto, la pietra fusa diventa "viva", come una pianta. La venatura non viene meno all'effetto del potere magico anche se non la si usa per molto tempo. Non so bene come descriverlo, comunque capirete quando lo vedrete".


La prima scatola di liquido si era raffreddata, al suo interno c’era uno strato di luce grigiastra. Sembrava olio di cera blu condensato.


Agatha rimosse il separatore, nella scatola adesso c’erano due solchi semisferici e uno poco profondo. Poi prese il coltello dal tavolo e si tagliò un polso: sangue rosso vivo sgorgò copioso, riempiendo metà bicchiere di vino. Disse alla ragazzina: "Aiutami a guarire la ferita, per favore".


Questa era la ragione per cui Agatha aveva scelto entrambe.


All'interno dell’Unione Anna era quella che imparava più velocemente. Era degna di ereditare quella conoscenze e Nana poteva aiutarla a ridurre efficacemente il suo dolore. Le streghe guaritrici erano le principali forze di combattimento in prima linea a Taqila, era impossibile mandarne qualcuno ad aiutare la Società di Ricerca. Il più delle volte, il laboratorio poteva usare solo delle erbe per curare le ferite dopo avere versato il sangue.


Se non fosse stato per la speranza di sconfiggere i demoni che Roland Wimbledon le aveva instillato e il trattamento imparziale per tutte le streghe, avrebbe preferito nascondere la formula del Sigillo una volta per tutto. Il fatto che il sangue di strega potesse unirsi così perfettamente a quello di demone era inaccettabile per la maggior parte delle persone anche nel sindacato. Nonostante si fosse devoluta a questa causa, una volta aveva nutrito dei sospetti circa le origini delle streghe. Tale confusione era molto pericolosa per la Battaglia della Divina Volontà, quindi la creazione del Sigillo era uno dei segreti che i membri del sindacato avevano mantenuto rigorosamente.


Non voleva che Sua Maestà osservasse per questo motivo.


Soprattutto perché delle dicerie volevano che le streghe fossero serve cadute nelle tentazioni del demonio.


Agatha sperava di ritardare il più possibile il momento della scoperta di Roland, anche se prima o poi lo avrebbe scoperto.


 “Probabilmente è solo una mia illusione” sospirò segretamente tra sé e sé.


Quando la miscela fu semidura, Agatha inserì la Pietra Magica nel solco e vi versò il suo sangue caldo. Il sangue cremisi scorreva nel solco poco profondo e i coaguli di sangue color cobalto che lo circondavano cominciarono a sciogliersi. I contorni di entrambi iniziarono a sfocarsi formando una singola cosa compenetrata.


Dopo di che, iniettò il potere magico nel Sigillo.


All'improvviso, la striscia di sangue rosso proiettò raggi di luce e numerose macchie di luce scorrevano all'interno della venatura. Quest’ultima si espandeva ritmicamente e si restringeva con movimenti contorti, come se respirasse.


Anna e Nana capirono nello stesso momento il significato delle parole di Agatha.


Il Sigillo era diventato "vivo".


 


Thea 




                                


                                



