---
weight: 5730
title: Capitolo 573- La battaglia di Montagna del Drago Caduto
pubDate: 2025-08-07T11:37:51.002Z
tags:
    - rtw
---










BOOM!


Quando il colpo partì dall'artiglieria di bordo 152, Ascia d’Acciaio sentì oscillare leggermente la nave d'acciaio su cui si trovava.


Pochi secondi dopo, una nube di fumo e polvere esplose sulle mura della città straniera, poi il rombo si smorzò leggermente. Quando tutto il fumo e la polvere si furono dispersi, guardò attraverso il telescopio e scoprì che c'era una crepa enorme nella parte inferiore delle mura di pietra.


A differenza di Città del Re, Montagna del Drago Caduto subiva raramente attacchi da nemici esterni, in quanto si trovava nel centro sud del Regno. Di conseguenza, le mura della sua città erano piuttosto basse, nemmeno la metà di quella della Fortezza di Longsong. La parte superiore dello stretto muro consentiva il passaggio solo ad una persona, e non potevano essere installati dei grandi mezzi di difesa come le manganelle. Pertanto, la squadra di artiglieria aveva posizionato le artiglierie da campo nello spazio aperto a 500 metri dal muro.


Per assicurarsi di riuscire a fare entrare efficientemente le centinaia di soldati del Battaglione Vanguard in città, Ascia d’Acciaio aveva deciso di creare tre aperture nelle mura prima dell’invasione. Qualsiasi nemico che decida di restare e difendere gli spazi scoperti verrebbe bombardato senza pietà da cannoni da 12 libbre.(1) Ed ora che il cancello e il muro nord erano stati perforati, l’ordine finale era quello di attaccare una volta presa l'ultima entrata.


“Se solo le streghe potessero venire con l'esercito” pensò Ascia d’Acciaio con un certo dispiacere. Era uno spreco usare quelle preziose palle da cannone sulle pietre.


“Se Lady Usignolo fosse qui, avrebbero solo bisogno di tre pacchetti di esplosivi per distruggere l'intero muro della città. Dopotutto, la loro difesa è molto più debole di quella di Città del Re”.


Rimase piacevolmente sorpreso quando si rese conto del cambiamento delle sue credenze. Un anno e mezzo fa aveva insistito sul fatto che l'esercito avrebbe dovuto completare gli ordini di Sua Maestà in modo indipendente. Tuttavia, dopo aver conquistato Città del Re con l'aiuto dell’Unione delle streghe, improvvisamente si era accorto che il modo perfetto per combattere era usare le streghe come i loro occhi o come commando.


"Signore!" gridò un soldato di vedetta. "Attenzione al cancello! Sembra che stiano raccogliendo cavalli!"


Ascia d’Acciaio guardò il cancello in rovina attraverso il suo cannocchiale. Con una visione limitata, poteva solo vagamente vedere la polvere dietro il muro.


"Devo cambiare la direzione dell'artiglieria navale e sparare in quella direzione?" chiese Van'er.


"Non è necessario, sprecherà almeno altri due o tre proiettili" scosse la testa e continuò: "Dato che sono cavalli, penso che il loro piano sia di radunare i cavalieri e cercare di aprire lo sbarramento degli artiglieri attaccandoli. Non c'è nulla di cui preoccuparsi. Mentre per lei” Ascia d’Acciaio si girò verso la Contessa Spear. "Dopo questo assalto, temo che non rimarranno molti cavalieri nel suo territorio".


"Hanno deciso di stare dalla parte di mio fratello, queste persone non sono più i miei cavalieri" rispose lei tranquilla. "Questo è il prezzo che devono pagare per il loro tradimento".


"Capisco" Ascia d’Acciaio aspettò un momento e chiese: "Ha deciso cosa fare con Redwyne Passi?"


Ieri aveva ricevuto una lettera segreta dal Municipio, che chiedeva che tutti i nobili, eccetto i parenti di Spear, fossero scortati a Città of Neverwinter. Chiunque resista dovrà essere giustiziato sul posto, e il suo territorio verrà occupato dal Primo Esercito. Gli ufficiali del Municipio sarebbero andati lì e si sarebbero impadroniti delle loro proprietà.


Secondo quella lettera, era probabile che i nobili venissero condannati a lavori pesanti in miniera. Attualmente diverse miniere nell'area della fortezza necessitavano di forza di lavoro. Dovrebbero esserci centinaia di persone, inclusi familiari, associati e servi. Apparentemente ci sarebbero stati altri minerali di ferro nella città di Neverwinter quell'anno.


Per quanto riguardava il colpevole, Redwyne Passi, la lettera gli ordinava di consegnarlo alla Contessa in persona.


L'esitazione sul volto di Spear mostrava che non aveva ancora preso una decisione.


Ascia d’Acciaio sospirò in silenzio. Se fosse stato in lei, gli avrebbe tagliato senza nessuna esitazione la testa. Niente era più imperdonabile di un tradimento.


“Stanno arrivando!" gridò all'improvviso l’uomo di vedetta.


Mise da parte quelle sciocchezze, continuò a guardare il campo di battaglia attraverso il cannocchiale.


Come si aspettava, un gruppo di cavalieri si era precipitato fuori dal cancello per dirigersi direttamente ai confini del campo dell’artiglieria.


Il suono di spari improvvisamente riecheggiò in quella landa desolata e nella foresta. Spire di fumo fluttuavano nell'aria del campo di battaglia. Uno dopo l’altro più di 20 cavalieri e i loro scudieri erano caduti sul terreno fangoso dopo essere arrivati a meno di 100 metri.


Se il Duca Ryan avesse spinto le sue truppe ad attaccare la Città di Confine, la cavalleria avrebbe potuto comunque essere una piccola minaccia per il Primo Esercito agendo all’unisono. Tuttavia, allo stato attuale, quelle tartarughe di ferro erano quasi come bersagli viventi senza alcuna possibilità di contrattaccare.


Persino dei fucili a tamburo e due HGM (mitragliatrici pesanti) erano più che sufficienti per fermare quei nemici che stavano per attaccare, ma l'artiglieria da campo non aveva nemmeno bisogno di ricaricare le mitraglie.


Dopo un altro giro di colpi dall'artiglieria navale, finalmente la parete sottile crollò. Ascia d’Acciaio ordinò di fare rapporto e attaccare immediatamente.


I soldati del Battaglione d'avanguardia ruppero le righe e separandosi in tre gruppi, diretti alle tre aperture.


La battaglia per riconquistare la Montagna del Drago Caduto era ufficialmente appena iniziata.


Due ore dopo, il Primo Esercito aveva preso i castelli e le chiese.


I nemici erano troppo spaventati dalle armi da fuoco per opporre qualsiasi resistenza. Gli ultimi cavalieri che furono annientati non appena lasciarono la porta, erano gli ultimi soldati che Redwyne era riuscito a raccogliere.


I membri della Chiesa non si fecero vedere e tutti i beni e i materiali erano stati ripuliti. Anche il sacerdote Rosad era scomparso.


Non c'era un tunnel segreto o una porta laterale nascosta nella Montagna del Drago Caduto. Non c'era modo di fuggire in una città del genere, circondata dalle montagne. I soldati cercarono l'usurpatore e lo fermarono nel livello più alto del castello.


Ascia d’Acciaio ordinò di portare via i ministri che chiedevano pietà in ginocchio e ordinò ai soldati di lasciare la Contessa Spear e suo fratello da soli nella stanza. Certo, Redwyne era legato alla sedia, quindi non poteva fare alcun danno alla Contessa.


"Non capisco" disse Spear dopo un lungo silenzio. "Cosa ottieni dell’essere Signore? Tu e nostro fratello minore non sapete nulla dell'amministrazione o del commercio. Anche se ricoprissi questa posizione, daresti il tuo potere ad altri feudatari. Per te sono meno importante di quegli estranei, non è vero?


"Sei una strega, la sottoposta di un demone!" Redwyne alzò la testa e continuò ad urlare: "Papà aveva torto su di te, l'hai ingannato!"


"Resto comunque tua sorella!"


"Non lo sei!" Strinse i denti e disse: "Sei solo la bastarda adottata da mio padre!"


"C-cosa?" Spear era stordita.


"Glielo ho sentito ammettere con le mie stesse orecchie quando era ubriaco. Sei l’errore che ha commesso quando era giovane e non sei un Passi!" Redwyne urlò di rabbia. "Perché dovresti ereditare la famiglia al posto mio? Sto solo riprendendo ciò che mi apparteneva di diritto. Sei tu la vera estranea!"


Spear si mise una mano alla testa ma non ricordava nulla della sua infanzia. "L'errore che ha fatto?"


"Altrimenti, perché saresti così diversa dalla mamma? Non ricordi come sei arrivata alla Montagna del Drago Caduto?"


"Quindi non sei nemmeno mio fratello".


"Esattamente, sono io il vero erede della mia famiglia, il Conte di Montagna del Drago Caduto! Rilasciami immediatamente, io pretendo di essere trattato come un nobile!"


Spear incespicò fuori dalla stanza. Ascia d’Acciaio la sorresse prontamente e chiese: "Sta bene?"


"Sto bene." Respirò profondamente. "Invia mio, no, manda Redwyne Passi a Città di Neverwinter, ha perso la testa. La miniera è il posto in cui dovrebbe trovarsi".


"Come desidera" rispose Ascia d’Acciaio con un cenno di assenso.






Thea 






 Erialis  (1) Ho cercato di trovare la pagina corrispondete italiana ma senza successo tuttavia come potete vedere è il nome di un cannone di cui tra l'altro abbiamo già parlato in passato: Cannone 12 libbre. E' stata l'arma vincente delle battaglie napoleoniche. Il nome deriva dal calibro ossia dal diametro in libbre che si riceva calcolando la dimensione di una sfera del peso di 12 Libbre che dovrebbe equivalere a circa 76 centimetri. Quindi le palle di cannone di cui stiamo parlando hanno 76 centimetri di diametro.
                                


                                



