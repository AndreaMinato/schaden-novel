---
weight: 5780
title: Capitolo 578- Un resoconto di vita o di morte
pubDate: 2025-08-07T11:37:51.002Z
tags:
    - rtw
---














Ultimamente, la vita di Yorko era stata molto piacevole.


Con il Re dell’Alba ancora da recuperare, il Principe Roland sembrava essersi dimenticato anche di lui. Solamente i nobili non ignoravano quell’ambasciatore proveniente da un paese confinante.


Partecipava a degli stravaganti banchetti e si lasciava andare ai vari piaceri con Denise, che lo aveva addirittura introdotto in club esclusivi e bordelli. A Graycastle non avrebbe mai potuto godere degli abbondanti e particolari sapori della capitale.


La sua vita attuale era stata resa possibile solamente dal suo titolo di ‘Ambasciatore Reale di Wimbledon’.


Anche se la sua posizione era equivalente a quella di un Conte, in un certo modo, possedeva molti più vantaggi di un Conte. Quest’ultimo poteva fare quello che gli pareva solo all’interno del suo feudo, mentre lui poteva godere dei privilegi di un alto nobile anche negli altri regni.


Questo gli dimostrava chiaramente i benefici concessi da tale status.


La guardia del corpo che gli era stata assegnata da Sua Maestà, chiamata Hill Fawkes, era anche una persona particolare.


Ogni volta che Yorko fosse entrato in contatto con una nuova persona, Hill si sarebbe intrufolato nella camera da letto di quest’ultima entro le tre notti successive per poi informarlo della sua identità, del suo status e dei suoi interessi. Se la persona era un pezzo grosso, quasi tutto quello riguardante la sua vita (inclusi gli hobby) poteva uscire allo scoperto. Con l’aiuto di Hill, Yorko era in grado di confondersi nella comunità nobile senza alcun intoppo.


Per di più, le disposizioni di Hill gli permettevano di fare dei notevoli progressi nel suo piano d’acquisto degli schiavi.


Una volta, dopo una gran notte a letto con Denise, le aveva menzionato questo piano e lei aveva immediatamente concordato con la sua idea – la carovana esistente sarebbe stata usata per stabilire una rotta commerciale per la tratta degli schiavi, attraverso il quale lui avrebbe acquistato i rifugiati richiesti da Sua Maestà dagli altri trafficanti di schiavi, per poi trasportarli a Graycastle dove sarebbero stati rivenduti. La condizione era che agli schiavi doveva essere data un’identità di cittadino libero, e non essere trattati come semplici prodotti da rivendere.


Naturalmente, i mercanti erano pur sempre dei mercanti; anche in un momento di piacere, non si erano dimenticati di negoziare il prezzo. Anche se Denise non avrebbe applicato una commissione, Yorko avrebbe dovuto coprire le spese di trasporto. Dopo aver incluso nel computo i costi della manodopera, i costi del cibo, le tasse del veicolo e altre spese, calcolò che il prezzo di vendita di ogni schiavo doveva essere fissato a 10 argenti reali per far raggiungere al business il profitto da lui desiderato.


Quando Hill gli aveva assegnato quel compito, lui aveva subito accettato e proclamato che non avrebbe mai più lasciato diventare schiave le persone molto talentuose. Il suo atteggiamento intensificava senza dubbio l’attrazione di Denise nei suoi confronti. Dopo aver concluso la breve contrattazione, i due erano tornati a letto per un’altra scappatella appassionata.


Nei giorni a seguire, Yorko mandò Hill a negoziare con le altre parti coinvolte, in modo tale da non doversi occupare di quelle insignificanti questioni d’affari da solo.


Presto, quando sentì che il primo lotto di schiavi, comprendente 25 persone, era stato acquistato il giorno precedente, realizzò che avrebbe beneficiato dei 125 argenti reali che Sua Maestà aveva promesso come ricompensa.


“C’è un altro lavoro che mi permette di guadagnare solo stando a letto?


Essere un ambasciatore è semplicemente fantastico!”


Proprio quando Yorko stava decidendo dove andare per una giornata di divertimento, una domestica bussò alla porta ed entrò nella stanza. “Vostra Eccellenza, il primogenito della Famiglia Luoxi, il Signor Otto, desidera incontrarvi.”


“Otto Luoxi?” Quel nome gli era familiare. Sapeva che la Luoxi era una delle tre potenti famiglie della Città del Re del Regno dell’Alba, seconda sola alla Famiglia Reale dei Moya. Denise lo aveva persino avvertito del fatto che fosse libero di corteggiare qualsiasi altra donna eccetto quelle di quelle tre famiglie, in particolare quelle della Famiglia Quinn. Nemmeno il suo stato di ambasciatore sarebbe riuscito a proteggerlo in quel caso.


Yorko non doveva preoccuparsi del fatto che quella potesse essere la ragione di quella visita, dato che era stato estremamente cauto in tutte le sue storie d’amore. “Magari è venuto per invitarmi ad un altro banchetto”


“Fallo entrare.”


Un giovanotto entrò nello studio. Prima si diede un’occhiata intorno, poi chiuse le finestre della stanza di sua iniziativa ed infine si sedette nella sedia a lui destinata.


La sua espressione sembrava piuttosto ansiosa. I cerchi scuri sotto i suoi occhi rivelavano che era stato in piedi sino a tardi e che non aveva dormito molto la notte precedente.


Yorko era contrario all’idea di svuotare la vitalità di qualcuno per il bene del divertimento. Secondo lui, il piacere sessuale moderato era positivo poiché rendeva entrambi i partner felici e in salute. Al contrario, esaurire tutte le energie di qualcuno a letto avrebbe danneggiato il suo potenziale fisico a lungo termine. Il Principe Appen ne era un chiaro esempio. Il suo viso era diventato completamente pallido, e se non avesse cambiato i suoi metodi, sarebbe diventato incapace di perseguire il piacere quando avesse compiuto 30 anni.


Il giovane non disse niente per un bel po’. Questo lo sorprese. Era una cosa scortese, specialmente considerato che apparteneva a una delle tre famiglie. Aspettò per parecchio tempo prima di decidere di rompere il silenzio. “I miei ossequi. Voi dovete essere il Signor Otto Luoxi. Che cosa vi porta…”


“Voi siete in grado di contattare Sua Maestà Roland Wimbledon, giusto?” Sbottò improvvisamente il ragazzo. “Ho un resoconto importante per lui.”


“Eh…” Yorko era perplesso. “Quale resoconto?”


“È tutto scritto qui.” Otto tirò fuori una lettera, la pose davanti a Yorko, e ci mise sopra 10 ori reali. “E questo denaro è per la ricompensa. Vi prego di assicurarvi che questa lettera raggiunga il vostro Re. L’informazione riguarda la sopravvivenza del Regno di Graycastle!”


Yorko inalò una manciata d’aria fredda. “La sopravvivenza del Regno di Graycastle? Deve essere un’esagerazione.” Otto continuò a fissarlo con occhi luccicanti finché lui non raccolse il suo buon senso e replicò: “Ho capito. Non preoccupatevi, farò come avete detto consegnerò questa a Sua Maestà.”


“Assicuratevi che venga fatto il più velocemente possibile.” Dopo aver esortato Yorko ripetutamente, Otto si alzò e se ne andò. Il suo comportamento agitato suggeriva chiaramente che non stava mentendo.


Yorko conservò frettolosamente i 10 ori reali nella sua tasca. Ma lasciò la lettera intatta. Era consapevole che doveva essere maneggiata con grande cautela e che quindi era meglio chiedere prima un consiglio a Hill.


...


Di notte, quando Hill Fawkes entrò nella sua camera da letto, Yorko analizzò quello che era successo durante la giornata.


Dopo aver ascoltato il resoconto di Yorko, Hill meditò per un po’ prima di estrarre un coltellino ed aprire in maniera impeccabile la lettera.


“Che stai facendo!” Esclamò Yorko sconvolto. “Aprire una lettera destinata a Sua Maestà è una grave offesa!”


“Shh.” Hill gli fece cenno di stare zitto. “Se l’informazione è veramente importante come sostiene, sarebbe sbagliato da parte nostra utilizzare dei mezzi convenzionali per inviarla. Un messaggero ci impiegherà almeno un mese ad arrivare nella Regione Occidentale partendo da Città dell’Alba, mentre potrebbero verificarsi brutte situazioni lungo la strada. Sarebbe troppo rischioso.”


“E questo che cosa ha che fare con l’apertura della lettera?”


“Ricordate i falconi grigi che stavo mantenendo? Sono i corrieri più veloci di tutti. Possono raggiungere Città dell’Alba in 2 o 3 giorni.” Spiegò Hill. “A Città dell’Alba, passeranno la lettera ad un altro gruppo di falconi, e in una settimana, Sua Maestà riuscirà a riceverla. Tuttavia, non sono in grado di trasportare un pacco così grande. Dopo che ne avrò letto il contenuto, riscriverò la lettera come una lettera segreta.”


“I falconi grigi sono capaci di inviare lettere come i piccioni viaggiatori?” Yorko era stupefatto. “Pensavo che li allevassi per la caccia.”


“Sono molto più intelligenti dei piccioni.” Rimarcò Hill. Dopodiché aprì la lettera e subito la sua espressione divenne triste. “Chi avrebbe potuto pensare che sarebbe potuto succedere qualcosa del genere…”


“Cosa c’è scritto?”


“Volete davvero saperlo?” Si voltò Hill.


“Non importa.” Yorko tossì due volte. “Preferisco riuscire a dormire bene stanotte.”


“Una scelta saggia.” Approvò Hill. “Inoltre, è meglio che non diciate a nessuno che Otto Luoxi è venuto a cercarvi. Tutti i banchetti a Palazzo dovrebbero essere cancellati o posticipati per adesso.” Fece una breve pausa prima di svelare: “Sono in guai seri.”


Haru
                                


                                



