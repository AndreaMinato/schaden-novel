---
weight: 5790
title: Capitolo 579- Due Lettere In Arrivo
pubDate: 2025-08-07T11:37:51.002Z
tags:
    - rtw
---














Roland ricevette una lettera da Calvin Kant, il Duca della Regione Settentrionale.


Era accompagnata da un memorandum firmato con l’impronta digitale che esprimeva l’intento della Regione Settentrionale di giurare lealtà a Sua Maestà.


La lettera in sé parlava di questioni più futili.


Per prima cosa, chiedeva quando Roland avrebbe organizzato la sua cerimonia d’ascesa, in modo tale che il Duca potesse preparare il suo viaggio per parteciparvi. Quella era la consuetudine ogni volta che un nuovo Re era in procinto di essere incoronato.


Il secondo quesito domandava sulle nuove politiche, per esempio come sarebbero state applicate, quali sarebbero stati i poteri rimasti ai nobili, come sarebbero stati fatti gli accordi di successione e quale sarebbe dovuto essere il margine di gestione del Comune.


Queste domande erano prevedibili. Ma fu l’ultima a sorprendere Roland.


Alla fine della lettera, il Duca proponeva un legame attraverso il matrimonio. Un’intera pagina era dedicata al decantare la bellezza e il talento di sua figlia, Edith. Sosteneva anche che lei sarebbe riuscita a gestire tutti i tipi di problematiche e affari, sia interni che esterni, e che pertanto fosse la candidata più adatta al titolo di Regina. Roland rise di cuore quando lesse quel paragrafo della lettera.


“Cos’è che ti fa ridere?” La voce di Usignolo arrivava dalla direzione della sedia a sdraio.


“Un padre… molto curioso.” Sollevò la lettera. “Dai un’occhiata a questa.”


Usignolo uscì dalla sua nebbia, prese la lettera dalle mani di Roland e la lesse. Poi assunse un’espressione accigliata e chiese: “Non accetterai non è vero?”


“Certo che no,” rispose Roland allegramente. “Non ho bisogno di legami matrimoniali per preservare la stabilità del mio trono. Per di più, la lettera la fa sembrare così capace che non oserei nemmeno farla entrare nel Castello. Altrimenti, diventerebbe poco chiaro chi sia il Re.”


“Suoni molto realistico.” Rimarcò Usignolo, sospirando visibilmente di sollievo.


“Hey, non mi credi?”


“Non è che non ti credo, ma tu sai che le streghe non possono…” Si fermò per un momento prima di continuare. “Dopo i nostri risvegli, non possiamo più essere considerate delle donne complete.”


“Io non la penso così.” Roland scosse il capo in dissenso. Per lui, la percezione sociale che l’infertilità fosse un difetto sarebbe stata eliminata con il graduale progredire della civilizzazione. Viceversa, il bell’aspetto, i fisici attraenti e le incredibili abilità che il potere magico poteva comportare sarebbero diventati sempre più importanti ed auspicabili col tempo. Finché il Genere Umano avesse vissuto, le streghe sarebbero inevitabilmente cresciute come un gruppo. Fortunatamente, potevano nascere come normali umane, e oltretutto, non c’era un metodo specifico per indurre un risveglio. Questo dunque permetteva alle streghe e ai comuni mortali di vivere e lavorare insieme o magari anche sposarsi.


Proprio quando Roland stava per spiegare approfonditamente la sua visione personale delle streghe, un falcone grigio volò nella stanza attraverso una finestra aperta e si appollaiò sul tavolo di Roland con sonoro tonfo.


Un tessuto arrotolato giallo era legato intorno ai suoi artigli – questo significava che era una lettera segreta che arrivava dalla vecchia Città del Re.


Roland inghiottì le sue parole, prese un pezzo di pesce essiccato da un cassetto e lo lanciò al falcone grigio che stava già aspettando la sua ricompensa. Poi districò il tessuto e prelevò la carta oleata accuratamente ripiegata al suo interno.


Dato che le dimensioni della lettera segreta erano ridotte, il suo contenuto doveva essere estremamente conciso.


La prima frase della lettera era abbastanza per dare a Roland un grande shock.


“Le Streghe Pure che possono sconfiggere la Pietra Divina della Vendetta per usare le loro abilità si sono infiltrate nel Palazzo del Regno dell’Alba.”


“Streghe immuni all’influenza della Pietra Divina?” Per quanto ne sapeva Roland, solo due tipi di esseri potevano farlo. Le prime erano le Straordinarie con i loro corpi potenziati, mentre i secondi erano i Demoni Anziani che venivano chiamati Puro Magico.


Mentre continuava a leggere, Roland realizzò che la notizia diventava sempre più scioccante, riga dopo riga.


“Quando il Principe Appen ha provato a resistere alla Streghe Pure, loro hanno fatto in modo che le sue guardie si tagliassero la gola, manipolandole.”


“L’obiettivo della Chiesa è tenere sotto stretto controllo il Regno dell’Alba prima di concentrarsi completamente sull’attaccare il Regno di Graycastle.”


“Otto Luoxi e Oro Tokat hanno assistito a tutto quello che è successo. Le Tre Famiglie sperano di ricevere il vostro gentile aiuto.”


Roland si rese improvvisamente conto che i suoi piani per riconquistare la Regione più meridionale avrebbero dovuto essere sostanzialmente modificati.


Passarono tre giorni.


Roland convocò una riunione per discutere una strategia nella sala ricevimenti del Castello.


I partecipanti includevano: il Direttore del Comune, Barov, il Comandante del Primo Esercito, Ascia d’Acciaio; il Capo Cavaliere, Carter; il Console della Fortezza Longsong, Petrov; le rappresentanti dell’Unione delle Streghe, Wendy e Agatha; una rappresentante delle streghe dell’Isola Dormiente, Sylvie; ed infine, la Perla della Regione Settentrionale, Edith.


“Questa è la situazione attuale, in pratica.” Concluse Roland dopo aver raccontato i contenuti della lettera segreta ai partecipanti. “Anche se siamo incapaci di verificare le informazioni, se si può credere a tutto quello che c’è scritto nella lettera, il Regno di Graycastle dovrà affrontare la sua più grande sfida prima della prossima Battaglia della Volontà Divina. Dopo alcune considerazioni, ho deciso che le disposizioni della battaglia della Regione più meridionale devono essere temporaneamente sospese.” Diede un’occhiata ad Ascia d’Acciaio. “Andrà bene?”


In quanto Cavaliere Comandante dell’offensiva primaverile, Ascia d’Acciaio aveva rapidamente preso Città di Salice e la Montagna del Drago Caduto come secondo il piano, dando a Roland il controllo sulle città di passaggio che collegavano Città di Neverwinter ed il Territorio Meridionale. Ascia d’Acciaio aveva intenzione di lavorare su questo successo completando l’espansione territoriale prima dell’arrivo dell’autunno. Questo avrebbe incluso il portare la Nazione della Sabbia sotto il dominio del Regno di Roland. Le due persone che sarebbero poi state responsabili di instaurare buone relazioni tra le due razze erano Eco e Ascia d’Acciaio. Visto che entrambi appartenevano al Clan Mojin, potevano svolgere il ruolo di mediatori in un conflitto raziale. Ascia d’Acciaio in particolare, aveva sognato di tornare nella Città delle Sabbie Ferrose per vendicarsi del fatto di essere stato incastrato. Perciò, permettergli di guidare le truppe per conquistare la Regione più meridionale era la miglior ricompensa che Roland potesse dargli. Ora che i piani di battaglia erano sospesi, era comprensibile se ne fosse rimasto deluso.


“Sì, Vostra Maestà.” Ascia d’Acciaio non rivelò alcuna espressione, e la sua risposta fu sicura come al solito. “Propongo di lasciare che i soldati formati di recente prendano il posto dei soldati del Primo Esercito dislocati nella Montagna del Drago Caduto. Non avranno problemi nel gestire i nobili laggiù, mentre questo potrebbe permettere al Primo Esercito di raccogliere la sua grande forza per combattere contro la Chiesa.”


“Faremo esattamente così.” Roland annuì con approvazione prima di alzarsi in piedi e dirigersi verso un’ampia mappa. “Al momento, ci troviamo di fronte a due grandi problemi. Il primo è che non sappiamo quando il nemico attaccherà. Il secondo è che non sappiamo da dove attaccheranno. La Chiesa di solito utilizza solo una strada per invadere il Regno di Graycastle. Quest’ultima potrebbe essere viaggiare direttamente a sud attraverso la Catena Montuosa del Vento Gelido per raggiungere Città del Re. Tuttavia, adesso che la Chiesa controlla il Regno dell’Alba, è possibile che l’Armata del Giudizio ci attacchi dal loro confine. Qualcuno di voi ha qualche buona idea su come fronteggiarli?”


“Non importa da dove compariranno, dovranno prima attraversare la Regione Settentrionale.” Barov fu il primo a parlare. “La Catena Montuosa del Vento Gelido, la Città della Valle Profonda, la Città della Notte Perenne e la Città dalle Ripide Scogliere sono tutti luoghi amministrati dal Duca Calvin. Propongo di permettere alla Signorina Edith di tornare indietro ed informare suo padre della questione. Dopodiché noi staremo in guardia verso i nemici nella Regione Settentrionale. Questo è il modo più sicuro. Ma, Vostra Maestà…” Il Direttore del Comune si strofinò le mani. “Abbiamo veramente una minima possibilità contro la Chiesa?”


Quella stupida domanda era stata malamente ricevuta da tutti i presenti. Edith, senza tante cerimonie, replicò: “Se Sua Maestà dicesse che non abbiamo chance, andreste scodinzolando in Chiesa ad implorare pietà?”


“Ma che state dicendo? In veste di Direttore del Comune, devo fare dei piani d’emergenza nel caso possa succedere il peggio…”


Edith lo ignorò e si voltò verso Roland. “Vostra Maestà, anche se è effettivamente necessario inviare delle persone a monitorare ogni via del nord, da solo non sarà un metodo efficace. L’intervento sarà lento, e quando i nemici verranno scoperti, significherà che avranno già cominciato ad agire. Questo vi darà pochissimo tempo per intervenire.”


“Hai un piano migliore?”


“Certamente.” Replicò Edith con sicurezza. “Dovremmo mandare delle persone ad Hermes.”


“La Città Santa della Chiesa?” Disapprovò Carter con sdegno. “Che utilità dovrebbe avere? Pensate che il Papa vi informerà quando invierà il suo esercito?”


“Inoltre, la gente che vive laggiù è composta da credenti e fanatici. Per le spie sarà difficile mimetizzarsi.” Aggiunse Petrov.


“Non c’è alcun bisogno di entrare nella Città Santa.” Edith rise. “Tutto ciò di cui abbiamo bisogno è fare una bella chiacchierata con i mercanti nei dintorni.”


Haru






 Erialis  Ciao a tutti cari lettori la storia si sta facendo avvincente sinceramente chissà se Edith si sposerà con Barov ..ma a parte questo vi informo che da lunedì il manga di "Release that witch" approderà su Novelleggere. Continuate a seguirci.
                                


                                



