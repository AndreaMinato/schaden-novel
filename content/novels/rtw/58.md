---
weight: 580
title: Capitolo 58- Fuga
pubDate: 2025-08-07T11:37:50.880Z
tags:
    - rtw
---


Usignolo non sapeva quanto tempo fosse passato, ma quando si svegliò sentì che le sue mani erano legate a un palo. Lo stesso valeva per il busto e i piedi. Cercò di lottare per liberarsi, ma il suo corpo era legato così saldamente da essere completamente immobilizzata.


Il passo successivo fu quello di provare a usare il suo potere magico, ma non riusciva a sentire la familiare sensazione di quando radunava il suo potere, sembrava essere stata privata anche della magia, così era completamente bloccata. Quando Usignolo si guardò il corpo, vide che una pietra prismatica trasparente le pendeva giù dal collo.


“Ti sei svegliata, finalmente”. Cara camminava di fronte a Usignolo e cominciò a parlarle: "Cosa ne pensi del mio veleno pietrificante? Onestamente, avevo grandi speranze per te, Usignolo. Ma purtroppo, non sei stata all'altezza delle mie aspettative.”


Usignolo inizialmente non seppe come rispondere, ma poi fece un respiro profondo e parlò con aria di rimprovero: “Stavi davvero nascondendo un Ciondolo Divino della Penitenza. Cara, hai ancora la percezione di quello che fai?” Quella pietra era stata originariamente usata dalla Chiesa per sopprimere le streghe, ma ora anche il loro stesso mentore la usava per fare i conti con lei, proprio come la Chiesa!
Anche se ciò che la fece ancora più arrabbiare era lo sguardo insensibile sui volti della folla circostante, sembrava che non ci fosse nulla di sbagliato in quello a cui stavano assistendo. Dannazione, gridò Usignolo in cuor suo, non pensi che di esserti trasformata nel tipo di persona che noi streghe odiamo di più?!


“Questo è semplicemente uno strumento che può essere usato occasionalmente per punire le cattive ragazze che non ascoltano”, spiegò impassibile Cara. “E tu, sei una che deve essere punita Usignolo… o dovrei chiamarti Veronica? Nata all' interno di una famiglia nobile, ridotta a essere una strega, ma ancora pensi a come scalare la gerarchia sociale.”


“Non so di cosa tu stia parlando.”


“Mi hai deluso. Quando Wendy ti ha salvata dalle grinfie dell'aristocrazia, ho pensato che saresti stata dalla nostra parte, con l'Associazione delle Streghe Alleate. Ma guarda quello che stai facendo in questo momento, proprio quando siamo vicini a trovare la Montagna Sacra, vuoi impedirci di raggiungere il nostro obiettivo!” Cara scosse la testa e rise ad alta voce, poi continuò: “Cercare di portare noi sorelle con te dal Principe? Sei rimasto prigioniera per troppo tempo e ora la servilità si è profondamente radicata nel tuo essere, in modo che tu riesci a vivere solo quando ti trovi padrone; oppure... vuoi solo venderle ai nobili, per ottenere in cambio una buona posizione per te stessa!”


“Tutto ciò che faccio è per le mie sorelle.” Usignolo dovette ingoiare la sua rabbia; dopotutto mettersi a urlare sarebbe stato privo di significato, pertanto disse con calma: “Spero che nessuna dovrà morire durante il Giorno del Risveglio, e che tutte possano vivere senza preoccuparsi di dover cercare vestiti e cibo per la vita quotidiana. Non ho mai avuto intenzione di fermare il vostro piano, ma noi sorelle dovremmo avere il diritto di scegliere liberamente il come vivere.
Al momento  Città di Confine sta subendo enormi cambiamenti, ho portato anche il progetto di costruzione della macchina a vapore. Può funzionare da sola, con una forza quasi infinita. Con questo tipo di macchina, l'acqua all'interno delle miniere può venire pompata direttamente fuori, in modo che la gente non sia più costretta a farlo ogni giorno.”


Cara sogghignò ancora una volta e chiese con disprezzo: “Stai parlando di questo?” Si voltò e tirò fuori un rotolo da una  pila di pergamena e lo srotolò, in modo che tutti potessero vederlo. “Anche se non capisco tutto quello che c’è disegnato su questa pergamena, ma chi crederebbe che un ammasso di ferro morto e freddo può essere assemblato in modo da funzionare autonomamente come una creatura vivente? Pensi che siamo tutti bambini di tre anni?!”


Camminò verso la parte anteriore del braciere e gettò il rotolo nella brace.


“No!” urlò Usignolo invano, capace solo di osservare impotente i fogli che si trasformavano in cenere nel braciere.


“La mia pazienza si è esaurita, ti darò solo un’ultima possibilità.” Mentre minacciava Usignolo, Cara tirò fuori dal braciere uno spiedo, la cui estremità era già diventata rosso vivo per il calore. “Se ti riconosci colpevole di fronte a tutte le tue sorelle dell'Associazione delle Streghe Alleate, ammettendo che sei stata ammaliata dall'aristocrazia, posso risparmiarti la vita, ma le frustate sono inevitabili! Dopotutto, questo ti sarà da lezione per aver cooperato con il nemico.
Ma se ti dimostrerai ancora testarda, dovrò usare questo spiedo di ferro e fartelo passare attraverso il cuore, inchiodando il tuo corpo al palo, in modo che tutti possano imparare dalle tue malefatte.” Dopo aver aspettato un secondo disse: "Non lasciarti sfuggire la mia ultima offerta di misericordia. Dimmi, ora, cosa hai scelto?”


Portò il ferro più vicino a Usignolo, in modo che lei potesse vederlo bene, e glielo tenne così vicino che poteva sentirne il calore bruciante provenire dalla sua punta. Se fosse stata ancora la codarda di un tempo avrebbe chinato la testa e ammesso la sconfitta. Ma ora era Usignolo, una potente strega, anche di fronte alla morte non avrebbe ceduto!


Così chiuse solo gli occhi, in attesa dell'arrivo del suo ultimo attimo. Non sapeva perché, ma un'immagine di Roland le apparve davanti agli occhi.


“Basta!” gridò improvvisamente qualcuno. Per un momento Usignolo esitò, ma poi aprì gli occhi.


Potè vedere Wendy che camminava fuori dalla folla e diceva a Cara, "Mentore, guarda il panno bianco avvolto intorno al tuo braccio. Abbiamo già assistito a così tante morti, vuoi davvero aggiungerne un'altra?”


“Che cosa, anche tu sei stata ingannata da lei? Svegliati, Wendy! Quelle che ha detto sono tutte bugie!”


“Non lo so". Wendy scosse la testa e continuò: "Non ho intenzione di andare con lei a Città di Confine, ma penso che una delle cose che ha detto sia giusta. Noi sorelle dovremmo avere il diritto di scegliere liberamente come vogliamo vivere.”


Si voltò e chiese forte alla folla: “Chi di voi vuole partire con lei?”


Nessuno dalla folla le rispose, sulla scena cadde il silenzio.


"Non c' è quindi nessun problema se parte da sola”, disse Wendy. “Non ha recato danni all'Associazione, quindi non posso proprio stare a guardare mentre la uccidi.”


Usignolo aveva compreso appieno il significato delle parole di Wendy. Non poteva fare a meno di sentirsi la tristezza pervaderle il cuore. Anche Wendy non credeva completamente a quello che aveva detto. Per questo aveva taciuto quando aveva avuto bisogno del suo aiuto nel cercare di convincere tutti. Ma era ancora una strega di buon cuore e premurosa, e anche se non era d' accordo con il suo punto di vista, le avrebbe comunque dato una mano.


Dopo l' osservazione di Wendy, alcune voci sussurranti si sentirono tra la folla, e poi alcune persone si espressero a suo favore.


“Sì, dato che vuole tornare nel mondo profano, basta lasciarla andare".


“La Chiesa e il dolore hanno già allontanato da noi così tante sorelle. Rispettabile Mentore, la prego di ripensare alla sua punizione ancora una volta".


“Silenzio!” Cara, infuriata, gridò:"Se la lascio andare, cosa faremo quando apparirà un secondo o un terzo Usignolo? Se venderà la posizione del nostro campo alla Chiesa, non avremo nessun luogo dove scappare!" le voci non si calmavano, così alzò il braccio per colpire Usignolo con lo spiedo di ferro. Ma Wendy fu un passo più veloce, e creò una forte brezza, lanciando Cara a terra e fermando il suo tentativo di colpire.


Poi gettò una moneta in aria, alzò e mosse la mano, portando il rapido flusso d'aria ad avvolgere la moneta e farla girare in direzione di Usignolo. Quando il flusso d' aria si avvicinò a Usignolo, scomparve immediatamente. Eppure la moneta mantenne la sua velocità, colpendo in pieno il Ciondolo Divino della Penitenza intorno al collo di Usignolo.


La pietra trasparente e prismatica emise un rumore e immediatamente si ruppe.


“Traditrice!” Cara urlò furiosamente mentre si alzava in piedi da terra. Wendy e Ann appartenevano alla sua cerchia interna ed erano il suo braccio destro, ma ora una di loro l'aveva tradita! Per rabbia lanciò un serpente d' ombra che volò con la bocca aperta in direzione di Wendy, mordendola ferocemente sul dorso della mano.


In quel momento le corde caddero a terra, mantenendo ancora la loro forma arrotolata intorno al palo; solo Usignolo non era più lì legata.


Quando pensò ai poteri di Usignolo, Cara sentì del sudore freddo scorrerle giù per la schiena. Mobilitò subito tutta la sua magia, creando serpenti magici scintillanti, con tutte le possibili variazioni di colore, che poi riversò fuori dal suo petto. Ordinando loro di formare un muro, lei stessa si precipitò all’indietro. Ma Usignolo fu ancora più veloce di lei.


Solo un passo... subito dopo un passo, era già apparsa dietro Cara. Spingendo le mani in avanti, l’asta di ferro, che in realtà avrebbe dovuto perforare il suo stesso cuore, passò dritto attraverso il corpo di Cara.




Merges
                                


                                



