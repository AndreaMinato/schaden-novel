---
weight: 5840
title: Capitolo 584- L'estuario
pubDate: 2025-08-07T11:37:51.003Z
tags:
    - rtw
---










Dopo quasi quattro mesi, quando tornò a Città di Confine Lotus provò una sensazione diversa.


La città si era espansa rapidamente e persino la forte neve non aveva fermato quell’espansione. Sentiva quella particolare emozione ogni volta che si trovava sul ponte di Acquarossa.


Le fabbriche situate sulla riva sud del fiume erano state disposte ordinatamente all’interno di una piazza, e il porto sul fiume era stato considerevolmente ingrandito. Le barche in cemento che emettevano fumo nero ricoprivano quasi tutta la superficie scintillante del fiume andando avanti e indietro.


"È molto più affollato di Isola Dormiente, ci sono un sacco di persone e sembrano formiche laggiù". Miele si appoggiò alla ringhiera del ponte e guardò verso il basso.


"Sono d'accordo" disse Lotus. Non aveva capito perché Sua Altezza avesse voluto un pontile così ampio e quando era ancora in costruzione pensava che fosse uno spreco di materiali. Tuttavia, adesso pensava che la sua scelta fosse corretta.


Occasionalmente, le persone che attraversavano il fiume sul pontile le guardavano, incuriositi dal loro strano aspetto e abiti.


In altre città, nelle stesse condizioni Lotus pensava a come scappare, ma lì non aveva bisogno di preoccuparsi della sua sicurezza.


Oltre ai cambiamenti visibili, c'erano state anche diverse migliorie allo stile di vita, visibili a occhio nudo.


Ad esempio, l'impianto di riscaldamento che faceva restare le persone al caldo, le lampade elettriche che illuminavano la notte, e i nuovi squisiti piatti come il gelato e così via. Evelyn e Candela avrebbero potuto parlarle di quei cambiamenti nella loro vita per un giorno intero, ma non erano quelli a sorprendere Lotus.


Pensava che il più grande cambiamento fossero i rapporti tra le streghe e gente comune.


Ed era possibile notarlo nella taverna di Evelyn.


La taverna era stata finanziata dall’Unione delle streghe. Evelyn era il gestore e la barista che si occupava dei deliziosi vini della Regione Occidentale. Era stata un'idea di Sua Maestà di spendere parte dei loro risparmi per lavoro invece che tenerlo nascosto nei loro cassetti.


Lotus era stata invitata da Wendy a prendere due bicchieri di vino alla frutta con la mela ghiacciata. Il gusto era squisito, molto più aromatico del vino d'avena, ma aveva anche delicato sentore di frutta. Anche le bevande sembravano molto attraenti e si vedeva il liquido verde chiaro attraverso il vetro trasparente. L'atmosfera non era come quello dei pub normali, che erano spesso rumorosi e caotici. Al contrario, gli ospiti restavano elegantemente seduti ai loro posti, e il pavimento, i tavoli e le stoviglie erano tutti puliti e in ordine. Non avrebbe pensato che quel posto fosse un pub, se non fosse stato per la fila di barili dietro il bancone.


Naturalmente, l'esperienza di quelle bevande era correlata a prezzi elevati.


Evelyn era in piedi davanti al bancone, parlava con i suoi ospiti e nessuno la incolpava per essere una strega. Invece, molti uomini d'affari stranieri erano andati a bere lì perché incuriositi. Raramente Lotus aveva visto Evelyn sorridere in modo così sereno, e sapeva che le piaceva davvero il suo lavoro.


Lotus ricordava che la maggior parte delle attività delle streghe si svolgevano soprattutto all'interno del Castello prima che se ne andasse, ed erano spesso state protette dalle guardie del corpo di Sua Maestà quando avevano bisogno di uscire. Tuttavia adesso erano state gradualmente inserite in tutta la città.


Era stato incredibile che simili cambiamenti potessero avvenire in una sola stagione.


Parlare con Wendy quella sera le era servito a capire meglio. Credeva che forse quella era la ragione per cui le streghe dell’Unione erano disposte a fare del loro meglio.


Non stavano solo costruendo Neverwinter per Sua Maestà Roland, ma stavano anche costruendo la loro casa.


"Andiamo, oggi completeremo la trasformazione dell'estuario se tutto andrà bene," disse Lotus a Miele.


"Sìì!"


Quando l'ultimo pezzo di roccia affondò nel terreno, Lotus si asciugò il sudore dalla fronte e fece un respiro profondo.


"Fantastico, hai davvero creato una strada attraverso la montagna" Miele applaudì.


Durante la sua frase, gli uccelli accovacciati sui rami degli alberi sopra la sua testa iniziarono a cinguettare.


"Certo, non c'è nulla che non possa fare" disse orgogliosamente Lotus.


A differenza degli scogli che circondano Isola Dormiente, lo strato di roccia lì era molto più spesso e duro, quindi era molto più difficile riuscire a trasformarlo. Fortunatamente, non aveva bisogno di trasformare l'intera montagna in terreno pianeggiante. Secondo il piano di Sua Maestà doveva solo costruire un passaggio che consentisse a cinque o sei carrozze di passare fianco a fianco. Pensando al ponte di ferro, questa volta non considerava una strada così spaziosa uno spreco.


Considerando che le colline erano a più di quaranta metri sopra il livello del mare, il modo più semplice per costruire la strada era quello di fare abbassare gradualmente il terreno fino a trasformarlo in una lunga e dolce pendenza.


Per facilitare il passaggio delle carrozze, spingeva di proposito lo strato di roccia sulla superficie delle colline su una superficie pianeggiante. Facendo così, anche se piovesse, non si sarebbero formate pozzanghere d'acqua sulla superficie della strada.


Ora, dalla ​​cima al pendio, si vedeva una bassa spiaggia dorata e il mare blu, da lì si poteva sentire una fresca brezza marina che soffiava lungo il pendio portando un familiare odore salmastro.


"Hai portato il fuoco?" Miele si diresse verso di lei.


"No, cosa vuoi fare?"


"Pesce arrosto, ovviamente!" Miele sorrise, poi aggiunse: "Che ne dici di portarli in cima alla superficie dell'acqua quando li attiro qui? Possiamo solo metterli sotto il sole per due giorni se non abbiamo il fuoco."


Gli uccelli sopra la sua testa cinguettarono ancora più allegramente.


Lotus alzò gli occhi al cielo e disse: "Non voglio sentire l'odore di pesce salato ovunque! Poi, non ti sei stufata? Ne hai mangiato così tanto a Isola Dormiente!"


"Hmm? Mi sembra che fosse abbastanza buono" disse Miele inclinando la testa.


"Ad ogni modo, mettere pesci sotto il sole è proibito qui, a sua Maestà non piace l'odore del pesce" Lotus improvvisamente ripensò a Cenere,  e non era sicura se  fosse ancora nauseata dal mangiare zuppa di pesce sull’Isola Dormiente. "Sua Maestà ha detto che progetta di costruire un porto, quindi Lady Tilly può venire qui ogni volta che vuole, e non avrà più bisogno di venire in mongolfiera".


Il riferimento a Lady Tilly catturò l'attenzione di Miele. "Quindi verrà?"


La sua espressione era ancora più semplice di quella di un animale. Lotus accarezzò i suoi soffici capelli e disse: "Non ne ho idea, ma presto Sua Maestà dovrà combattere contro la Chiesa, quindi deve venire ad aiutare suo fratello".


In realtà, Lotus non ne era sicura, soprattutto dopo aver ascoltato tutti i dettagli dell'Associazione Zanna Insanguinata e di Heidi Morgan. In passato, non le piaceva l'atteggiamento pomposo delle streghe da combattimento, ma adesso le facevano quasi pietà.


Quando aveva smesso di avere pregiudizi contro di loro, si rese conto che in realtà non erano poi così diverse da lei. Almeno adesso, poteva avere una breve conversazione con Iffy ogni tanto. Le streghe combattenti sull'isola, tuttavia, non sarebbero facilmente persuase da Tilly.


"Sì, è grandioso!"


Dentro di sé Lotus sospirò. Quella ragazzina non sapeva nulla di guerra. Se Lady Tilly non fosse riuscita a risolvere il problema dell'Associazione Zanna Insanguinata e la Chiesa avessero attaccato contemporaneamente Sua Maestà Roland, ciò avrebbe significato grossi problemi.


Nonostante ciò, desiderava comunque che Lady Tilly potesse tornare a Città di Confine.


E aveva desiderato anche che Lady Tilly potesse restare lì per sempre.


In quel modo il desiderio che aveva espresso quell’inverno si sarebbe avverato.


"Così, tutte le streghe, inclusa io, potrebbero vivere felici a Città di Confine" pensò Lotus.






Thea


 Erialis  Ciao a tutti oggi finalmente approda su Novelleleggere il manga di "Release that witch" questo comporterà che la lettura gratuita del manga sul patreon sarà interrotta, mentre proseguirà per i nostri patrons.  Grazie a tutti voi lettori che ci sostenete, continuate a leggerci grazie.  Vi ricordo che il sito sarà in pausa fino a lunedì prossimo pertanto. BUON FERRAGOSTO




                                


                                



