---
weight: 5860
title: Capitolo 586- La battaglia della Città Acqua Rossa
pubDate: 2025-08-07T11:37:51.003Z
tags:
    - rtw
---














Dopo due giorni di navigazione, finalmente iniziarono ad apparire, sul desolato campo verde, blocchi di villaggi e terreni agricoli e, pian piano, iniziavano a vedersi anche le mura delle Città Acqua Rossa.






Essendo la città più grande nella zona del Fiume Acqua Rossa, la sua popolazione e le sue risorse potevano essere paragonate alla vecchia città del Re. Se non fosse stato per i vantaggi apportati dai minerali presenti nella Città d’Argento, gli antenati della Famiglia Wimbledon avrebbero reso la Città Acqua Rossa la città del Re, invece dell’attuale Città dell’Alba.






Brian stette per un po’ ad osservare attraverso il telescopio e chiese: “Cosa faremo una volta arrivati al molo? Che ne dici se prima li sorprendiamo con l’artiglieria navale?”






“Una cosa del genere potrebbe solo provocare l’ostilità del loro Signore.” Ascia d’Acciaio scosse la testa. “Il nostro obiettivo principale è la Chiesa. Le altre cose possono essere messe da parte. Secondo la procedura diplomatica, presenteremo prima di tutto i documenti.”






Quando la flotta arrivò al molo suburbano, iniziarono subito dei grandi tumulti. Il cancello si chiuse velocemente e il ponte levatoio fu sollevato dal fossato, nel mentre fuori dal molo i soldati si erano organizzati in file.






Brian aveva mandato i documenti e aveva ricevuto una pronta risposta.






“Ha detto che l’armata di Sua Maestà è la benvenuta dal Signore, ma siamo obbligati a mandare un inviato in città per esporre le condizioni. Non aprirà i cancelli e non ci lascerà entrare finché non avrà verificato la causa della questione,” riportò il soldato.






“Che condizioni? Abbiamo già spiegato molto chiaramente tutto nei documenti,” disse Brian brusco, “Siamo solo contro la Chiesa. Vuole aiutare quei cialtroni della Chiesa a scappare?”






“Anche l’inviato sarebbe sotto il vostro controllo?” Ascia d’Acciaio si voltò e guardò i membri del Dipartimento Consiglieri che l’accompagnavano.






“Um… si, dovrebbe esserlo se nobile,” rispose la guardia del corpo di Petrov, Trevor, “ed è normale per loro essere scettici, dopo tutto, Sua Maestà Roland non è venuto e la Città Acqua Rossa non è nella sua giurisdizione. Dobbiamo solo mandare un inviato dello stato adatto a spiegare il tutto chiaramente.”






“Stato adatto?”






“Qualcuno di una grande Famiglia che può guadagnarsi la fiducia del Signore,” spiegò ulteriormente Trevor, “come per esempio la Famiglia Honeysuckle della Regione Occidentale.”






Ascia d’Acciaio, Brian e Van’er si guardarono l’un l’altro con imbarazzo. Prima che diventassero i comandanti del Primo Esercito, uno era della Nazione della Sabbia e gli altri due erano civili. Non sapevano come dialogare nel modo appropriato con dei nobili, né avevano uno stato adeguato che li avrebbe potuti aiutare a parlare alla pari con il castellano.






“Perché non aprire direttamente il cancello con i cannoni,” Brian si arrabbiò e disse: “Una volta che avranno sentito il nostro attacco, sapranno qual è la strada giusta.”






“Permettimi,” disse Edith, “La Famiglia Kant è una Famiglia aristocratica del Nord e mio padre è anche un Duca. Sono qualificata.”






“E se fosse un trucco?” Van’er esitò e disse: “Se il Signore di Città Acqua Rossa avesse cospirato con la Chiesa molto tempo fa, potrebbero arrestarti una volta entrata e costringerci alla ritirata.”






“Non sarebbe un bene per lui e tu non scenderesti più a compromessi, giusto?” Edith sorrise e disse: “Fintanto che avrà un po’ di cervello, non pianificherà mai una mossa del genere contro degli inviati o desterebbe l’antipatia degli altri nobili. E non può compromettere il quadro generale della situazione. Al contrario, se ha cospirato con la Chiesa, la città ora sarebbe stata bloccata in stato di battaglia. Non ci sarebbe stato alcun olio caldo e nessun falò in cima alla città.”






“Andrò con lei,” disse Sir Eltek, “una volta ero un Cavaliere e posso prendermi cura di lei se si trovasse in pericolo.”






“Apprezzo la tua preoccupazione, ma la Perla della Regione Settentrionale non ha bisogno di nessuno che si prenda cura di lei,” disse Edith con sicurezza.






“Porta una squadra di soldati con te.” Ascia d’Acciaio prese la decisione finale. “Se sentiamo anche solo uno sparo, daremo avvio all’attacco.”






…






Un’ora dopo i cancelli furono lentamente aperti e il ponte levatoio abbassato.






Rimasero sbalorditi quando la Signorina Edith e un paffuto uomo di mezza età uscirono fuori sotto la scorta di un piccolo gruppo della Prima Armata e da un gruppo dei Cavalieri Corazzati d’Argento. L’uomo era ben vestito ma dall’espressione e dal comportamento era ovvio che stesse corteggiando Edith come un tirapiedi.






“Lui è il Signore della Città Acqua Rossa, Earl Delta,” Edith presentò loro il Signore e aggiunse: “Gli ho anche chiesto di mandare la pattuglia a circondare la Chiesa nel caso in cui il prete e i credenti scappassero.” Poi spostò la testa e disse: “Loro sono i Comandanti del Primo Esercito di Sua Altezza, il Signore Ascia d’Acciaio, il Signore Brian e il Signore Van’er.”






“Ascia d’Acciaio… e?” Il Conte rimase un attimo stordito nel sentire per la prima volta delle presentazioni del genere.






“Non importa.” Edith rise. “Questa è la terminologia di Sua Altezza.”






“Ahem, capito.” Delta si schiarì la voce e disse: “Ho sentito che il Principe Roland… no, Sua Maestà, agisce secondo uno stile differente, davvero diverso dal comune. Quindi… Benvenuti alla Città Acqua Rossa. Scusatemi, Sua Maestà vuole quindi solo far fuori gli insorti della Chiesa?”






“Questo è il Signore della Città Acqua Rossa?” Si chiese Brian meravigliato. Era alquanto diverso da come lo immaginava.






“Esatto,” rispose serio Ascia d’Acciaio, annuendo. “Credo che nei documenti di Sua Maestà sia chiaro che la Chiesa stia provando ad occupare i Quattro Regni e la loro ribellione è diventata un dato di fatto. Dovrebbe aver sentito della calamità accaduta nei Regni dell'Eterno Inverno e di Cuore di Lupo. Ce ne andremo una volta eliminate le persone di Chiesa.”






“Bene, non c’è bisogno di tutta questa fretta,” Delta si sfregò le mani e disse: “Stasera organizzerò una grande festa nel Castello. Spero che tutti voi possiate prendervi parte.”






Sebbene stesse invitando tutti, i suoi occhi erano focalizzati sulla Perla della Regione Settentrionale.






Brian stava per rifiutare ma Edith accettò senza esitazione. “Grazie per il vostro invito. Sarà un onore per noi, ma prima dobbiamo portare a termine il compito datoci da Sua Maestà.”






“Certamente.” Il Conte sorrise stringendo gli occhi.






…






Il Primo Esercito entrò ordinatamente nella città sotto la guida dei Cavalieri. Evitando le attenzioni del Conte, Brian camminava vicino ad Edith e la rimproverò a bassa voce: “Perché hai accettato il suo invito? Ha sicuramente delle seconde intenzioni decisamente indecenti!”






“Questo è il modo comune di conversare tra i nobili. Sarebbe stato troppo maleducato rifiutare,” rispose Edith con tono sprezzante. “Non so perché Sua Maestà escluda la nobiltà dal suo esercito ma, al momento, tu rappresenti Sua Maestà Roland, quindi non puoi del tutto rifiutare queste cose. E sarà molto più facile riprendersi la Città Acqua Rossa avendo alla base un buon rapporto con lui. Per quanto riguarda le sue intenzioni indecenti…” Arricciò le labbra, “C’è un’altra espressione che un maschio nobile può mostrare?”






“Err…” Brian deglutì a fatica e dopo un momento sospirò. “Quindi sei abituata a questo tipo di vita?”






“Non è male, solo un po’ noioso.” Disse Edith sarcastica. “Beh, non hai mai ammirato la vita di un nobile?”






“Io…” aprì la bocca ma non riuscì a trovare le parole.






All’improvviso ci fu un tumulto più avanti. Sembrava che qualcuno stesse urlando e riuscirono a sentire qualcosa che cadeva a terra.






“Cosa è successo?” Chiese il Conte.






Ascia d’Acciaio strinse la sua mano destra a pugno e disse: “Tutti i soldati fermi! In allerta!”






Le truppe smisero immediatamente di marciare. I soldati presero sapientemente i loro fucili dalla parte posteriore e cambiarono rapidamente la loro posizione disponendosi non più in colonne, ma in file.






In quel momento Sylvie, dal centro della squadra, avvertì a voce alta: “Attenzione! Ci troviamo di fronte ad una reazione magica!”










Aki






 Erialis   Ciao a tutti spero che abbiate passato bene il Ferragosto, ora si ricomincia. Se volete leggere più capitoli della storia e  sostenerci potete farlo in due modi o donando: cliccando qui. Oppure andando sul nostro patreon e iscrivendovi, vi sono diversi livelli di donazioni e alcuni sono  meno di un caffè: 


https://www.patreon.com/user?u=15572984


 Grazie a chi ci sostiene e sosterrà.








                                


                                



