---
weight: 588
title: Capitolo 588- Tu ed un Cavaliere
pubDate: 2025-08-07T11:37:51.003Z
tags:
    - rtw
---










Nelle ore notturne, le sale del Castello della Città dell'Acqua Rossa risplendevano di luci. Domestici con in mano calici di vino camminavano tra la folla. Dei musicisti stavano cantando dolcemente, mentre pizzicavano le corde dei loro strumenti. Delle pietanze allettanti erano poste una affianco all’altra sul tavolo, e coppe ricolme di vino rosso risplendevano intensamente.


I nobiluomini e le nobildonne erano divisi in gruppi da due o tre persone e chiacchieravano allegramente con il vino in mano. Gli sguardi di tutti erano concentrati su Edith. Andava in giro per la sala con il Conte Delta e sembrava divertirsi molto in quell’evento mondano


Brian, tuttavia, si sentiva totalmente alienato dalla massa.


Si sentiva soffocare dal colletto della sua lunga maglia, mentre la sua sottile giacca aderente limitava i movimenti delle braccia, per non parlare poi degli scomodi stivali col tacco e dalla punta appuntita che aveva ai piedi. Non riusciva proprio a capire come facessero i nobili a spostarsi rapidamente su quel pavimento particolarmente scivoloso indossando quelle scarpe.


Non poté fare a meno di invidiare Van’er che, in qualità di guardia del battaglione del Primo Esercito, non doveva soffrire quelle pene. Ma riacquistò immediatamente la postura eretta quando si ricordò che Edith gli aveva detto che sia lui che lei si trovavano lì per rappresentare Sua Maestà Roland.


Qualcuno gli diede una pacca sulla spalla, dicendo: “Sembri piuttosto teso. È la prima volta che prendi parte ad un banchetto come questo?”


Si voltò e si rese conto che si trattava di Ser Eltek che, indossando un abito da sera dalla spalle ampie ed un foulard bianco intorno al collo, aveva un aspetto completamente diverso dal solito.


“Rilassati, non devi essere così nervoso.”


“Io non…”


“Non è una cosa brutta. Nessuno è bravo in tutto. Non è così grave,” disse Ser Eltek sollevando le mani.


Dopo un momento di silenzio, Brian chiese: “Dov’è il Signor Ascia d’Acciaio?”


“Sta scortando le streghe, la Signorina Iffy e la Signorina Sylvie. A quanto pare sono popolari come la Signorina Edith.” Disse Eltek indicando l’altro lato della sala.


Brian guardò verso quella direzione e vide le streghe. Anche loro sembravano rigide indossando i vestiti che Edith aveva trovato per loro all’ultimo minuto. Comunque, erano ugualmente attraenti e sembravano essere persino più belle della Perla della Regione Settentrionale. “Quelle persone non hanno idea di chi siano, e a dire il vero il Signor Ascia d’Acciaio non sta proteggendo le streghe,” disse Brian.


“Oh, è così?” Ser Eltek si strinse un po’ la barba.


Brian annuì e spiegò: “Per essere più precisi, lui sta proteggendo i nobili. Se la Signorina Iffy è irritata, loro ne risentiranno.”


Dopodiché si guardarono l’un l’altro e sghignazzarono all’unisono.


“Guarda, adesso sei rilassato e naturale.”


“Io…” Brian rimase paralizzato per un po’ e disse: “Grazie.”


“Ahah, prego,” rispose Ser Eltek, per poi fare cenno ad una domestica. Prese un calice di vino e voltandosi verso Brian gli chiese: “Gradisci da bere?”


“No… Sua Maestà ha detto che un militare in servizio non dovrebbe mai bere del vino.”


“Niente vino, anche quando si è a riposo?”


“È una regola.”


“Va bene.” Ser Eltek sorseggiò il vino da solo e aggiunse: “Che peccato.”


“Pensate che…” Brian esitò e continuò: “Che quello che ha detto la Signorina Edith sia vero?”


“Ad esempio?”


“Un cavaliere non dovrebbe mai rifiutare degli inviti a tali occasioni di sua volontà, perché rappresenta Sua Maestà.”


“Uhm… Questo è vero.” Rispose Ser Eltek annuendo.


Brian, demoralizzato, improvvisamente disse: “Non sono qualificato per essere un cavaliere. Non riesco ad assumere un atteggiamento così naturale e rilassato come fa lei in questo tipo di occasioni.”


“È tutto ok,” disse Ser Eltek allargando le mani. “Alcune persone sono naturalmente portate a farlo e altre no. Effettivamente, un cavaliere che si fa notare ad un banchetto rende gloria, lodi e persino vantaggi diplomatici al suo Signore, ma questo non basta per diventarlo. A dire il vero, anche mio figlio non se la cava bene negli eventi mondani per i nobili.”


“Intendete… Luce dell’Alba?”


“Sì, di rado passa del tempo con gli altri nobili e si assenta di frequente agli eventi sociali tenuti dal Signore. Nonostante ciò, nessuno può negare che sia un’eccellente cavaliere.”


“Non conosco questo lato del Signor Ferlin,” disse Brian, sorpreso.


“Ci sono tante cose che non sai di lui.” Ser Eltek sorrise e aggiunse: “È testardo come un mulo. Mi ha fatto infuriare sposando una donna comune. Ai tempi lo tagliai fuori ma poi mi resi conto di aver sbagliato. Non sono riuscito a trovare difetti nella Signora Irene. È apposto come qualsiasi altra nobildonna, eccetto per il fatto che non possiede un titolo nobiliare. È stata dura per entrambi a suo tempo.” Ser Eltek si fermò e cambiò argomento, “Ho sentito dire che hai combattuto una sanguinosa battaglia contro i ribelli per proteggere le scorte di grano per Città di Confine.”


“Uhm… In realtà, è stata la Signorina Usignolo a fermarli. Se non fosse stato per lei, temo che sarei già morto nel sotterraneo.” Disse Brian con un po’ di imbarazzo.


“Ma almeno, ti sei fatto avanti giusto? Questo è molto più coraggioso della maggior parte dei nobili che hanno solamente il titolo ma non il coraggio di combattere contro i loro nemici. Penso che Sua Maestà non ti abbia nominato per le tue capacità sociali. Sarai un cavaliere qualificato fino a quando rimarrai te stesso.”


“Capisco,” Brian si sentì toccato e disse: “Vi ringrazio per avermelo detto.”


“Va tutto bene. Prendila come una chiacchierata amichevole tra di noi. Vederti mi ricorda Ferlin, dunque non sono riuscito a frenare la lingua” disse Ser Eltek accarezzandosi la barba.


Dopo un po’, Brian chiese con voce soffocata: “Allora, che ne pensate dell’altra cosa che ha menzionato la Signorina Edith? Le attività mondane dei nobili sono noiose e monotone…”


“Ti importa davvero di lei, non è così?” Ser Eltek osservò Brian con interesse.


“No, no! Sono solo curioso.” Brian fece prontamente un cenno con la mano e spiegò: “All’epoca lei disapprovava questo tipo di attività, ma adesso come potete vedere sembra divertirsi molto.”


“Beh” Ser Eltek si picchiettò le labbra e disse: “Cosa dovrei dire? Alcune persone riescono ad affrontare tutto in modo adeguato, anche quando non gli piace fare alcune cose. Credo che la Signorina Edith sia una grande attrice in mezzo a quella gente.”


“Gestire correttamente le cose sgradevoli?”


“È molto comune.” Ser Eltek scrollò le spalle e continuò: “Sono persone dotate e naturalmente brave in molte cose, ma questo non significa che tutto ciò che devono fare gli piaccia. Dopo tutto, in quanto figlia di un Duca, le abilità sociali le ha già nel sangue.”


“Sua Maestà ha bisogno di qualcuno come lei” sospirò Brian.


“Forse” disse Ser Eltek in maniera diplomatica, “Ma questo non significa che Sua Maestà non abbia bisogno di altri tipi di persone. Come ho già detto, nessuno è bravo in tutto. Concentrarsi su quello in cui si riesce meglio non è un modo di agire peggiore che cercare di fare tutto contemporaneamente, poiché c’è un limite all’energia di un uomo. Questo è il motivo per cui tu sei così ben riconosciuto da Sua Maestà…” Eltek fece una pausa momentanea per poi aggiungere: “Credo che abbia ragione sulla base dei cambiamenti che ho visto nella Città di Neverwinter.”


Haru


 


 Erialis  TNT da Haru: Finalmente Brian è ricomparso! Peccato che sia interessato ad Edith, lo shippavo con Usignolo Lol


Commento Erialis: Quindi c'è il toto scommesse Edith finirà con Brian o con Barov?
                                


                                



