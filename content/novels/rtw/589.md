---
weight: 589
title: Capitolo 589- La Tempesta nei Fiordi
pubDate: 2025-08-07T11:37:51.003Z
tags:
    - rtw
---










Nel mare ad est delle Isole dei Fiordi si stava preparando una tempesta.


Di tanto in tanto, un fulmine attraversava le nubi grigie basse nel cielo. I tuoni, simili alle furiose grida degli dei nel cielo, suonavano smorzati come se provenissero da molto lontano.


L’umore di Heidi Morgan non era dei migliori, se paragonato al tempo.


Non aveva ricevuto nessuna novità da quando aveva mandato Iffy e Piumina nella Regione Occidentale.


Capiva che la lunga distanza avrebbe potuto rendere difficile lo scambio di qualsiasi messaggio, ma sapeva anche che Miele si trovava laggiù nella Regione Occidentale del Regno di Graycastle. Questo significava che loro avrebbero potuto minacciarla e sfruttare uno dei suoi messaggeri animali per inviare un messaggio.


“Che cosa sta succedendo davvero nel dominio del Signore?”


Pensò Heidi, per poi chiudere irascibilmente la finestra per bloccare l’ululato del vento.


La situazione nell’Isola Dormiente stava peggiorando sempre di più per lei. Da quando Tilly aveva creato l’Incantesimo Dormiente, tutte le streghe non combattenti si erano schierate dalla sua parte ed i fatti dimostravano anche che gli ordinari abitanti dei Fiordi mostravano un gran bisogno di streghe assistenti. Visto che quel luogo in quel momento non fronteggiava nessun nemico, le Camere di Commercio locali avevano assunto delle streghe principalmente per scopi commerciali o per aprire nuovi canali d’acqua.


In tali circostanze, lo status delle streghe deboli si era alzato rapidamente e adesso sembrava pari a quello delle streghe combattenti.


Per di più, c’erano anche le persone comuni.


“Dannazione, perché non ci ho pensato?” Pensò amaramente Heidi. Credeva che rappresentando tutto il tempo le streghe combattenti, non sarebbe rimasta indietro rispetto a Tilly poiché vi erano solamente due gruppi di persone nell’isola. Tuttavia, visto che sempre più persone emigravano verso l’isola, si era formato un altro gruppo. Quelle persone riconoscevano e si fidavano solamente di Tilly perché venivano influenzate solamente dalla locale Camera di Commercio. Di conseguenza, Tilly lasciava l’isola quasi regolarmente per visitare le altre isole come ospite illustre, specialmente dopo essersi guadagnata il supporto di Tuono.


Questo pensiero costante condusse Heidi in una furia cieca. Credeva che Tilly facesse amicizia con la gente ordinaria, nel nome dell’integrazione, solo con l’intento di aumentare la propria influenza.


Heidi pensava che Tilly stesse ingannando tutti.


Tilly stava vendendo la casa delle streghe ai comuni mortali pezzo per pezzo.


Se le cose andavano così, lei non sarebbe mai riuscita a rimpiazzare Tilly Wimbledon.


Quella era la prima volta che Heidi si rendeva conto di non poter fare molto contro una ragazza di 20 anni. La sua intenzione di abbandonare l’Isola Dormiente con le streghe da combattimento si era fatta più forte di prima. Voleva chiedere a Camilla, la Gran Coppiera dell’Isola Dormiente, quando la Bellezza Affascinante avrebbe potuto portarle nella Regione Occidentale. Ma proprio in quel momento, la sua porta venne aperta con una spinta.


“Mia Signora, ho qualcosa di urgente da riferirvi!” Disse Skyflare, facendo irruzione nella stanza. Sembrava ansiosa.


“Che sta succedendo?”


Vedendo l’aspetto del suo viso, Heidi non riuscì a fare a meno di sentirsi sorpresa, dato che Skyflare era la migliore tra le streghe della sua associazione e l’aveva seguita per più tempo rispetto alle altre.


“C’è una nuova strega qui nell’Isola Dormiente. Ho sentito dire che il suo nome è Annie!”


“E allora?” Disse Heidi, confusa. Non era raro il fatto che delle streghe selvagge si recassero all’Isola Dormiente dopo che i mercanti facevano trapelare la notizia.


“Viene dal Regno del Cuore di Lupo!” Disse Skyflare con voce soffocata, “L’ho già incontrata prima!”


Un tuono scese improvvisamente giù dal cielo!


Il cuore di Heidi saltò un battito e realizzò subito che quello che intendeva Skyflare con ‘urgente’, dicendo: “Stai dicendo che si tratta di quella che l’Associazione della Zanna Insanguinata ha respinto. È impossibile! Potrebbe essere semplicemente una sua omonima.”


“L’ho pensato anch’io all’inizio, ma era veramente molto simile alla Annie che ho conosciuto parecchi anni fa. Mi sono nascosta tra la folla per darle una rapida occhiata quando è stata condotta a Palazzo.”


“Sei sicura?”


“Mia Signora, non sono sicura sulle altre streghe ma Annie è diversa… All’epoca, portò un amica con lei, Iffy.” Grattò Skyflare per poi continuare: “Iffy pianse tutto il tempo per Annie, voleva tornare indietro, quindi ricordavo il suo aspetto.”


“Come è potuto succedere? Loro dovebbero essere…” Heidi afferrò Skyflare per il colletto e domandò: “L’hai lasciata andare?”


“No, mia Signora, ho fatto quello che mi avete ordinato di fare! Vi prego, credetemi. Non vi tradirei mai!” Sostenne Skyflare.


Heidi la guardò negli occhi e poi la lasciò lentamente andare, chiedendo: “Cosa le è successo? Hai detto che è stata portata a Palazzo proprio adesso.”


Skyflare prese un respiro e disse: “Sembrava essere infetta da un’epidemia del freddo ed era seriamente malata. La fortezza aveva già mandato qualcuno per invitare Della.”


Della non poteva guarire un’epidemia del freddo, ma poteva tranquillizzare il paziente togliendogli il dolore. Heidi fece avanti e indietro per la stanza per un po’ e chiese: “Tilly non si trova sull’Isola, giusto?”


“Sì, è andata nell’Isola dei Draghi Gemelli due giorni fa. Sembrava essere occupata con i preparativi per l’esplorazione del mare.”


Heidi si fermò e disse: “Porta qui Tramonto e lascia che Shaji vada a raccogliere più informazioni. Lei non ha mai visto Annie, quindi non verrà riconosciuta.”


“Sì, mia Signora!”


...


Cominciò a piovere. Gocce di pioggia picchiettavano contro la finestra, e Heidi sedeva vicino al tavolo senza proferire parola. Skyflare e Tramonto restavano in disparte, aspettando un suo ordine. L’atmosfera era piuttosto tesa.


Una raffica di passi veloci ruppe il silenzio.


La porta venne aperta e richiusa. Shaji tornò e si appoggiò contro la porta. Si tolse gli indumenti umidi ed il cappello di paglia, per poi rilasciare un profondo sospiro. “Quella strega di nome Annie si è già addormentata. Secondo Della, le sue condizioni non sono buone, l’epidemia del freddo le ha già infettato i polmoni. Deve essere stata malata per molto tempo.”


“È così? Allora Camilla che ha intenzione di fare?” Domandò Heidi in tono grave.


“Ha detto che nella Regione Occidentale del Regno di Graycastle c’è una strega che può guarire ogni tipo di malattia. Ha intenzione di mandare Annie nella Regione Occidentale quando si fermerà il temporale.”


Heidi era così irritata da voler ridere. Assumere Jack Occhio Solo per un viaggio di andata e ritorno nei Fiordi sarebbe costato pressoché 100 ori reali. Camilla aveva sempre trovato delle scuse per rifiutare le sue richieste riguardo al viaggiare verso altre isole o il Regno di Graycastle, ma adesso era disposta a lasciar salpare la Bellezza Affascinante per un’inutile strega sconosciuta?


C’era un’altra cosa che trovava completamente intollerabile. Se Annie fosse andata nella Regione Occidentale e avesse incontrato Iffy, quello che lei aveva fatto in passato sarebbe uscito allo scoperto.


Doveva farla restare nell’isola o farla tacere per sempre ad ogni costo.


Heidi contenne la sua rabbia e si voltò verso Tramonto. “Puoi farla dormire per sempre, giusto?”


Tramonto fece una smorfia e disse: “Intendete dire… Semi di Morte Serena? Sì, posso, ma perché…”


“Perché è una traditrice dell’Associazione della Zanna Insanguinata! Non devi sapere i dettagli. Ricorda soltanto che non può essere giustificata.” Heidi la interruppe con impazienza.


“Anche lei è una strega da combattimento? Perché non aspettiamo Tilly prima di prendere una decisione? Se si verrà a scoprire, finiremo nei guai.” Domandò Tramonto.


Heidi strizzò gli occhi, dicendo: “L’Associazione della Zanna Insanguinata si ‘prenderà cura’ dei suoi traditori. Se la consegneremo a Tilly, quell’ingenua ragazza la punirà? Che problemi hai? Vuoi disobbedire ad un mio comando?”


“Certo che no… Mia Signora, sono disposta a prendermi cura di questa traditrice per Voi.” Promise Tramonto, rabbrividendo.


Haru
                                


                                



