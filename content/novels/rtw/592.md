---
weight: 5920
title: Capitolo 592- Un Cambiamento Inaspettato
pubDate: 2025-08-07T11:37:51.004Z
tags:
    - rtw
---






 


Roland sedeva nel suo ufficio mentre ascoltava le notizie provenienti dal fronte.


“Il ponte levatoio… bip… di Città d’Argento è stato abbattuto… bip… Abbiamo intenzione… bip… di introdurci all’interno della Chiesa… bip…”


“Ricevuto, fate attenzione” replicò Usignolo.


“Pare che questo sia la massima portata di comunicazione.” Roland stese la mappa, disegnando un cerchio sulla posizione di Città d’Argento. “Dovremmo costruire un ripetitore qui per poter contattare direttamente la Regione Orientale e quella Settentrionale.”


Era ossessionato dalla sensazione di avere il completo controllo della situazione da lontano, dato che possedeva i Sigilli dell’Ascolto. Il veloce scambio di informazioni sembrava riportarlo indietro ai tempi moderni. In quel momento, si sentiva come se fosse seduto in una sala di comando a controllare ogni fase della situazione di guerra.


Tuttavia, proprio come il Sigillo del Tracciamento, che non poteva guidare con precisione al di là del suo intervallo valido, anche il Sigillo dell’Ascolto era limitato dalla distanza. La voce non sarebbe rimasta chiara e costante se un sigillo fosse stato troppo lontano dall’altro. Per distribuire i suoi ordini all’intero paese, aveva bisogno di almeno un ripetitore.


“Ma il numero di sigilli non è sufficiente. Ne hai fatti solamente quattro paia, e un’azione come la Campagna di Estrazione Dentaria avrebbe bisogno di due paia. Non è facile catturare un demone due volte,” disse Usignolo, piazzandosi un pezzo di pesce essiccato tra le labbra.


Anche Roland notò questo problema. Visto che i sigilli permettevano solamente una trasmissione di informazioni a senso unico, le streghe dovevano tenere due sigilli; uno per inviare l’informazione e l’altro per ricevere, per fare in modo di ottenere l’effetto di un sistema di messaggistica istantanea.


Poteva essere considerato estremamente efficiente se paragonato al piccione viaggiatore o ad un messaggero umano.


Secondo Agatha, i sigilli potevano essere perfezionati.


La loro qualità dipendeva dal potere magico del sangue miscelato durante il processo di produzione. Per esempio, l’effetto del Sigillo dell’Ascolto prodotto da Anna era migliore. Alla luce di ciò, mischiare il suo sangue con quello di un Demone Anziano durante il processo aveva dato alla luce un paio di Sigilli dell’Ascolto abbastanza potenti da coprire l’intero Regno di Graycastle.


“Bip… C’è qualcosa che non va… Bip… Aspetta un momento…” disse Sylvie ad intermittenza.


Sentendolo dal tavolo, Usignolo e Roland si illuminarono di vigile attenzione.


“Streghe Pure? O i buchi neri in movimento del potere magico?” Domandò Usignolo, inghiottendo il pezzo di pesce essiccato.


Alle prime potevano sparare direttamente. Ma gli ultimi, che potevano essere credenti della Chiesa con indosso le Pietre Divine della Vendetta o l’Armata della Punizione Divina, che poteva naturalmente resistere al potere magico, erano difficili da affrontare.


“No… Bip… Non ho visto la reazione delle… Bip… Pietre Divine…”


“Nessuna Pietra Divina?” Chiese Roland, accigliato.


“No… Non c’è niente… Bip… nella Chiesa…” Il suono cessò per un momento. “Stiamo… andando… Bip… Il sotterraneo è vuoto…”


Usignolo e Roland si guardarono l’un l’altra, senza parole, domandandosi se la Chiesa fosse scappata o no.


“È impossibile,” disse Roland che rimase in imbarazzo per un po’. “Sono stato troppo cauto.”


Per adesso, il Primo Esercito era il più inarrestabile del paese, e nessun nobile era abbastanza stupido da andare dritto nella linea di fuoco del Re, ma alcuni avrebbero potuto comunque inviare messaggi segreti alla Chiesa. Per quest’ultima, era una scelta logica ritirarsi con tutti i rifornimenti della città, pensando che non ci fosse possibilità di vittoria. A differenza delle battaglie in cui erano state conquistate la Fortezza Longsong e la Montagna del Drago Caduto, i nobili probabilmente avevano preferito essere degli spettatori durante questa guerra. Dopo che ebbe assediato la Città dell'Acqua Rossa, le chiese delle altre città avrebbero potuto aver già ricevuto dei messaggi inviati tramite piccioni, notificanti: “Il Principe Roland è in cerca di Pietre Divine della Vendetta.”


“Se avessimo diviso l’esercito in due gruppi per attaccare le tre città simultaneamente, le avremmo conquistate tutte” disse Roland.


“È difficile da dire. Dopo tutto, solamente Sylvie può vedere attraverso gli agguati dei nemici. Se un gruppo avesse incontrato delle Streghe Pure potenti, le truppe avrebbero sofferto una pesante perdita. La tua decisione non è stata sbagliata,” disse Usignolo, spingendo un pezzo di pesce essiccato verso la bocca di lui.


Roland fu colto di sorpresa. Morse il pesce essiccato e disse: “Adesso sei diventata rassicurante.”


Lei gli rivolse un sorriso furbo e disse: “Ti senti meglio ora? Se la risposta è no, posso massaggiarti le spalle. Wendy mi ha insegnato una tecnica che ti farà sentire rilassato.”


“Wendy?”


Usignolo inarcò le sopracciglia e disse: “Lei è molto versatile. Sai che l’Associazione delle Streghe Alleate ha attraversato una lunga distanza e sofferto tanto. È stata Wendy a prendersi cura delle nostre sorelle e stabilizzare il nostro team. Nessuno avrebbe potuto fare di meglio. Se non fosse stato per lei, il caratteraccio di Cara avrebbe allontanato tutti.”


Roland si massaggiò la guancia per un po’. Per adesso non c’era alcun affare governativo da affrontare, e il Primo Esercito era entrato con successo a Città d’Argento. Tenendo conto di ciò, pensò che fosse proprio il momento di prendersi una pausa.


Stava per accettare il massaggio di Usignolo quando la pietra magica nelle sue braccia avvisò nuovamente.


Questa volta la voce era molto chiara, come un grido nell’orecchio.


“Sono Fulmine, ripeto, sono Fulmine, mi sentite?”


Quando le streghe erano a corto di intrattenimenti, Roland sceglieva per loro delle storie fantastiche sui cicli della natura per aumentare il loro interesse per gli studi e arricchire le loro conoscenze. Da quando Fulmine aveva ascoltato la storia sul cielo che poteva essere conquistato dai piloti, si era fissata con la loro avanzata modalità di conversazione.


Roland, tuttavia, si sentiva ancora un po’ strano comunicando in quel modo. Dopo che Usignolo ebbe attivato un altro gruppo di pietre magiche, Roland si schiarì la gola e disse: “Ricevuto, parla per favore.”


“La Nebbia Rossa dietro la montagna innevata è sparita… No, sta scomparendo!”


“Cosa? Sei sicura?” Chiesero Usignolo e Roland simultaneamente.


“Sì, c’è anche Maggie qui. Potete chiederglielo!”


“La Nebbia Rossa è davvero svanita! Gruu.”


“Non è giusto. Dovresti dire ‘questa è Maggie’, e poi fare rapporto.”


“Gruu Gruu?”


“Dove siete adesso? Non avvicinatevi alla Città del Diavolo, e ora tornate subito” disse Roland, cercando di controllare i loro impulsi da esploratrici. Se avessero deciso di volare direttamente alla Città del Diavolo per investigare ed incontrare un Demone Anziano, si sarebbero trovate in un vero guaio.


“Ricevuto!” Fulmine rispose velocemente.


“Avverti Agatha per me. Forse è l’unica che capisce cosa sta succedendo,” disse Roland ad Usignolo.


Da quando le streghe avevano ucciso il Cacciatore Magico, aveva monitorato i demoni dietro le montagne dalle vette innevate. In ogni truppa c’era un Messaggero Animale che sorvegliava le navi da trasporto del carbone, che a loro volta si recavano alla fonte del Fiume Acqua Rossa in gruppi da quattro o cinque. Inoltre, aveva ordinato a Fulmine e Maggie di allenarsi tra le montagne innevate e la Foresta delle Ombre in caso di un attacco a sorpresa dei demoni.


I demoni, tuttavia, non si presero la loro rivincita, e adesso persino la Nebbia Rossa cominciava a svanire.


Agatha si recò subito nell’ufficio, ma dopo aver ascoltato attentamente il rapporto di Fulmine, rimase perplessa anche lei. “L’Unione poteva avvicinarsi raramente ad una Città del Diavolo, e non ho mai sentito parlare di una loro ritirata durante le battaglie, nemmeno nelle guerre che durarono parecchie decadi.”


“Continuate a monitorarli per il momento.” Roland prese finalmente una decisione. “Probabilmente la Nebbia Rossa tornerà, dovremmo essere prudenti.”


Non voleva mettere a rischio la vita di nessuna strega per ora.


Cinque giorni dopo, Fulmine riportò che la Nebbia Rossa dietro le montagne innevate era completamente scomparsa.


Haru


 






 
                                


                                



