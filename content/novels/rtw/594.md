---
weight: 5940
title: Capitolo 594- Spiaggia Poco Profonda e il ritrovo
pubDate: 2025-08-07T11:37:51.004Z
tags:
    - rtw
---










“Che piacevole sorpresa” pensò Roland.






Fuori da ogni sua aspettativa, Tilly in persona si sarebbe presentata invece che mandare semplicemente diverse streghe combattenti ad aiutarlo. Ciò significava che aveva già risolto il problema all’Isola Dormiente o che non doveva preoccuparsi della sua stabilità per lo meno.






Il giorno dopo aver ricevuto la lettera, Roland stava aspettando Tilly a Spiaggia Poco Profonda con Anna e le altre streghe.






Dopo due settimane, tracce di lavori erano chiaramente visibili sulla spiaggia di sabbia e fango.






Semplici case in assi di legno e capanni da lavoro erano già stati costruiti sul versante, che erano i prototipi del futuro magazzino e dormitori dei marinai. I lati sopravento delle case di legno erano stati dipinti con una pittura arancione anti-corrosione in modo da proteggerli dal vento marino, e allo stesso tempo le rendeva anche molto belle alla vista. Una testa di ponte di 30 metri era stata livellata, il cui rivestimento esterno era realizzato in mattoni. Ora funzionava come un approdo temporaneo, e le naturali acque profonde del porto qui avevano persino risparmiato a Roland la fatica di costruire il cavalletto. Persino le navi a tre alberi potevano attraccare qui direttamente dal lato del molo.






Dato che era la prima volta che la maggior parte delle streghe vedeva Spiaggia Poco Profonda durante la fase di sviluppo, si guardavano attorno con curiosità.






"Quell'enorme fossa è il cantiere navale crollato? Cosa stanno facendo laggiù in questo momento?" Anna si diresse verso Roland e indicando un posto lontano dove numerosi operai sembravano molto occupati con il loro lavoro.






"Uhm, ne hai sentito parlare anche tu", disse Roland con un po’ di imbarazzo.






"Certo, Nana me l’ha detto il giorno in cui tre lavoratori si sono rotti le gambe".






Il crollo del cantiere navale e l'esplosione del forno a coke durante una prova erano entrambi stati gravi incidenti quest'anno nella Zona di Confine. Il secondo poteva essere considerato il prezzo da pagare durante lo sviluppo e l'esplorazione. Il primo, tuttavia, era in gran parte stato causato dai suoi errori di disattenzione.






Date le condizioni di terreno soffice a Spiaggia Poco Profonda, il Ministro delle Costruzioni, Karl, aveva proposto che il cantiere navale venisse costruito vicino alle colline in quanto il luogo poteva fornire una base più solida. Roland, tuttavia, aveva rifiutato subito il suggerimento di Karl a causa del limite di tempo. Dato che aveva già impiegato molto tempo per costruire la pendenza affondando le colline, se avessero costruito il cantiere navale alla vecchia maniera, avrebbe dovuto aspettare fino all'anno successivo per iniziare a costruire la nave a vapore per Tuono.






Per quanto riguardava il problema delle fondamenta instabili, aveva pensato che non sarebbe stato un grosso problema, a patto che avesse permesso a Lotus di costruire una struttura in acciaio del cantiere navale e di gettare del cemento per proteggerlo.






Il progetto procedeva bene come si era aspettato nella fase iniziale. Le pareti verticali che erano state progettate per proteggere la struttura d'acciaio sembravano abbastanza robuste dopo che il cemento era stato fissato. Roland era stato molto soddisfatto di sé stesso in quel momento, pensando che al contrario gli esperti di ingegneria civile fossero mediocri. Con sua sorpresa, alla fine quando gli operai avevano installato la saracinesca era successo un incidente.






Non appena la saracinesca spessa un braccio era stata lasciata da Colibrì, era caduta giù con i muri di cemento su entrambi i lati, seppellendo gli operai che la stavano installando. Anche se Colibrì aveva reso la saracinesca leggera come una piuma, gli operai si erano già gravemente feriti. Nessuno di loro sarebbe sopravvissuto, se non fosse stato per Nana.






Un'indagine successiva rivelò che durante il processo di versamento del cemento, una parte di sabbia e fango era affondata sotto i piedi degli operai ed era caduta sul fondo, di conseguenza le pareti verticali non erano strettamente saldate al pavimento e le congiunture apparentemente robuste tra il pavimento e le pareti verticali erano solo un sottile strato di cemento. Il momento in cui la pesante saracinesca era stata incastrata nel muro, la struttura in acciaio non era riuscita a sostenere il peso ed era collassata improvvisamente con le pareti.






Nell’era moderna, quello sarebbe stato un grave errore di Roland. In questa epoca, tuttavia, si verificavano spesso incidenti durante la costruzione e nessuno l'avrebbe presa seriamente, figuriamoci incolpare il Signore. Solo Roland si sentiva in colpa e profondamente dispiaciuto per gli operai.






Si schiarì la voce per riprendersi e disse: "Stanno costruendo un muro di sostegno con le travi di legno".






"Per evitare che la terra accanto al cantiere navale collassi?" Presto Anna ebbe quel che voleva dire Roland.






"Uhm, è proprio come le radici di un albero: le travi di legno sono incrociate e inserite nel terreno per aumentare l'attrito, quindi le pareti verticali non cadranno", Roland annuì e disse. Questa volta, avrebbe controllato attentamente se c'era sabbia e fango nelle fondamenta della struttura durante il versamento del cemento, avendo imparato la lezione.






"Guarda, arriva una nave!" Luna Misteriosa urlò all'improvviso.






Tutte le persone guardarono il luogo in cui il mare e il cielo si incontravano e videro un veliero con una bandiera rosa muoversi lentamente verso di loro.






Senza alcun dubbio, una nave che viaggiava intorno al Capo Meridionale verso l'interno della Regione Occidentale doveva essere per forza la Bellezza Affascinante dall'Isola Dormiente.






Quando la nave si avvicinò a Spiaggia Poco Profonda, ondeggiò in mare per riadattare la direzione prima di raggiungere la spiaggia. A quanto pareva, a prima vista non avevano riconosciuto il luogo.






Roland incontrò di nuovo Tilly Wimbledon, la Principessa Tilly del Regno di Graycastle.






Le diede la mano destra e poi le strinse calorosamente le mani. Non si erano visti per diversi mesi, ma data l'espressione sorridente sulla faccia dell'altro, si sentivano ancora strettamente connessi.






"Che meravigliosa riunione" pensò Roland.






Le streghe non salutarono Tilly e le sue streghe in modo così riservato.






Miele, Candela ed Evelyn si avvicinarono immediatamente e abbracciarono i loro vecchi amici. Andrea avvolse un braccio attorno alle spalle di Usignolo, trascurando completamente le buone maniere di una signora nobile. Wendy prese la mano di Cenere, chiedendo della sua recente situazione. Piumina, tuttavia, fu molto sorpresa quando scoprì che anche una strega dell'Associazione Zanna Insanguinata era arrivata con Tilly.






"Perché sei venuta qui?" Piumina si diresse verso una strega che sembrava un po' pallida e chiese, "Heidi Morgan ti ha forse mandata perché non ha più ricevuto alcun rapporto da Iffy e da me? "






"No, Lady Heidi è sulla nave ora", rispose la strega scuotendo la testa.






"Cosa? Vuoi dire che verrà anche lei nella Regione Occidentale?" Piumina esclamò sorpresa, catturando l'attenzione di tutti.






Non era difficile capire dalla sua voce che era spaventata.






"Chi è Heidi?"






"Sembra essere il capo dell'Associazione Zanna Insanguinata?"






"Ah, sì. Iffy l'ha menzionata."






"Che cosa farà qui?"






Roland guardò Tilly e chiese: "Hai sistemato la faccenda con lei?"






"Se intendi se la sto controllando adesso, sì. Il mio piano ha funzionato e Heidi ha cercato di uccidere l'Annie finta, ma si è rifiutata di dirmi dove sono andate le streghe rifiutate dall' dell'Associazione Zanna Insanguinata. Ha detto che avrebbe parlato solo quando ti avesse incontrato" disse Tilly, alzando le mani.






"Me?" Chiese Roland confuso.






"Sì, immagino che ti consideri la sua ultima chance di salvezza." Tilly strizzò un occhio e continuò: "Ora sei il capo di Graycastle, che rappresenta i nobili secolari, probabilmente pensa che se ti dà abbastanza profitti, tu la potrai salvare o addirittura aiutarla a riconquistare il suo potere nel Regno di Cuore di Lupo".






"Mi stai ricordando di cosa dovrei fare?" Roland non poté fare a meno di ridere. Doveva ammettere che Tilly era piuttosto carina quando fingeva di essere disinteressata girando intorno al discorso. "Fidati di me, se io sono un uomo che scambierebbe la vita delle streghe per dei profitti, non la porteresti mai qui. Beh, allora chi è questa strega che incontrerò? Penso di non averla mai incontrata prima ".






"Tramonto, una strega combattente dell'Associazione Zanna Insanguinata. Se non fosse stato per lei che ha usato Semi della Simbiosi per mantenere in vita Heidi, temo che non avrebbe mai raggiunto Città di Neverwinter ", rispose Tilly.






Erre






 Erialis  Testa di ponte (1) è una terminologia militare che indica una zona di territorio delimitata occupata da una forza militare all'interno dell'area controllata dal nemico. "Testa di ponte" può anche designare le fortificazioni, permanenti o temporanee, allestite a una o entrambe le estremità di un ponte per proteggerne l'accesso da azioni del nemico. 


Coke: (2) è un combustibile grigio con alto contenuto di carbonio e poche impurità e prodotto riscaldando carbone o petrolio in assenza di aria. E' un prodotto industriale utilizzato nella fusione del minerale di ferro ma anche come combustibile nelle stufe. Fonti antiche fanno risalire il suo primo utilizzo nella Cina del IV sec. 




                                


                                



