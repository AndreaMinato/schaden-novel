---
weight: 5970
title: Capitolo 597- Sangue e zanne
pubDate: 2025-08-07T11:37:51.004Z
tags:
    - rtw
---










A Heidi servì un bel po' di tempo per capire cosa fosse successo.


Prima si toccò la coscia che era già stata curata e poi squadrò Usignolo d’alto in basso. Dopo ciò, alla fine rivolse lo sguardo su Roland e chiese: "Vostra Maestà, mi ha curato?"


"Sì, altrimenti avresti fatto stancare Tramonto" rispose Roland. Poi trovò una sedia e si sedette davanti alla cella e chiese: "Dimmi, dove hai mandato le streghe che hai respinto?"


"È quello che le ha detto Iffy?"


"Sì, la strega di nome Annie era sua amica".


Invece di rispondere direttamente alla domanda di Roland, Heidi strinse i denti. Fu allora che vide l'odio nei suoi occhi.


"Avresti potuto dare loro un riparo. L' Isola Arciduca è di proprietà dell'Arciduca Morgan e tu sei il suo successore. È impossibile che tu non ti possa permettere nemmeno una dozzina di streghe assistenti. Nonostante tutto quello che dovessi fare all'epoca era dargli un po’ di farinata(1) ogni giorno, hai comunque deciso di abbandonarle. Pensavi che fossero inutili, ma in effetti le streghe assistenti sono molto più potenti di quanto tu possa immaginare. La pistola usata da Andrea che ti ha ferita è un'arma fatta dalle streghe assistenti e gente comune. È molto facile da usare, anche un contadino che ha lavorato nei campi per tutta la vita può facilmente usarlo per uccidere un cavaliere esperto" spiegò Roland.


Sentendo ciò, la faccia di Heidi cambiò. Sollevò immediatamente la testa e chiese: "Che cosa hai detto? Anche la gente comune può usarla?"


"Credi ancora che io mi sia affidato soltanto alle streghe per conquistare Città del Re e diventare Re di Graycastle?" Roland si appoggiò allo schienale della sedia e aggiunse: "Se avessero un potere così forte, non sarebbero stati soppressi dalla Chiesa e dai Signori".


"Allora, come hanno fatto a fabbricare l'arma?"


Roland fissò gelido Heidi finché non si rese conto che quella che aveva appena fatto era una domanda inappropriata. Dopo di che, la prese in giro: "Cosa? Pensi che stiamo parlando durante un banchetto a Palazzo?"


Heidi deglutì e disse: "Questa Signora accanto a Lei è…"


"Usignolo. Lavora per me, non per Tilly. Voglio chiederti di nuovo dove hai mandato le streghe che hai respinto?" chiese Roland con voce grave.


"Ho lasciato che andassero a cercare altre associazioni di streghe. Non ho idea di dove siano andate, alcuni di loro potrebbero essere tornate nelle città e paesi vicini e altre potrebbero essere andate al regno dell’Alba".


"Stai mentendo, niente di tutto questo è vero" l’interruppe di colpo Usignolo prima che finisse.


"No, Sua Maestà. Lei non sa niente di me".


"Smettila, Heidi" Roland scosse la testa e continuò: "Usignolo riesce a distinguere la verità dalle bugie. Non puoi mentire su nulla di fronte a lei. Ora, sai perché Tilly ti ha portato dai Fiordi alla Regione Occidentale. Sarai processata qui e se non vuoi soffrire, dimmi che cosa hai fatto esattamente. La mia pazienza si sta esaurendo".


Nella fioca luce del fuoco, l'espressione sul volto di Heidi sembrava incerta. Apparentemente, non si aspettava che Usignolo avesse una simile capacità. Dopo un momento di silenzio, Heidi afferrò le barre d'acciaio e urlò: "Sua Maestà Wimbledon, il Regno del Cuore di Lupo è stato conquistato dalla Chiesa, il Re è stato perduto e ora io sono l'unica discendente della famiglia reale Morgan. Se lei mi aiuta a riconquistare il mio regno, io le darò in cambio innumerevoli profitti! Ori reali, gemme e…. sì, streghe! Anche l'Associazione della Zanna Insanguinata sarà al Suo comando! "


"È questa la tua risposta finale?"


"Le darò metà del Regno del Cuore di Lupo! La terra a ovest di Scogliera Pietra Nera sarà Sua!"


"Basta!" Roland l’interruppe impaziente. "Voglio solo sapere dove sono andate le streghe!"


"Cosa? Il mio regno non è abbastanza per quelle streghe?" domandò Heidi incredula.


Roland si era stancato e disse: “Non riesci a capirmi? Il Regno del Cuore di Lupo non è tuo e non ho alcun interesse per una terra lontana da me. Per delle regole nobiliari, avevo intenzione di chiedertelo prima, ma ho molti altri metodi per farti dire la verità. Per quanto riguarda la tortura, penso che tu ne sappia più di me. Non sarà piacevole, quindi dimmi cosa hai fatto a quelle streghe mentre sono ancora qui. Forse ti risparmierò la vita".


Heidi intese l'ultima frase di Roland come una corda di salvataggio e chiese conferma: "Vostra Maestà mi risparmierà davvero?"


"Sono un uomo d’azione".


Heidi abbassò la testa e dopo una lunga esitazione confesso: "Li ho mandati dai nobili".


Il cuore di Roland sprofondò e poi chiese: "Non li hai venduti ai nobili?"


"No, era tutto uno scambio" Prese un respiro profondo e continuò: "Non avrei mai reclutato abbastanza streghe per l'Associazione della Zanna Insanguinata se mi fossi affidata esclusivamente alle streghe che si risvegliavano sull'Isola dell'Arciduca, per attirare altre streghe da venire da me, devo diffondere il nome dell’Associazione in tutto il Regno del Cuore di Lupo".


"Potevi assumere i ratti per fare questo lavoro per te. Cosa c’entrano i nobili?" chiese Roland. Anche lui aveva cercato di attirare l'attenzione delle streghe con la propaganda, ma siccome Tilly aveva iniziato a fare girare la voce prima di lui, non era riuscito a reclutare molte streghe.


"Gli stessi ratti sono manipolati dai nobili e inoltre, una volta che la Chiesa avesse scoperto il segreto dell'Isola dell'Arciduca, sarei stata nei guai".


"Allora, ripagavi con le streghe ai nobili?"


"Sì, l'ho fatto per far sì che io e i nobili fossimo sulla stessa barca. Quando tenevano le streghe illegalmente, naturalmente tenevano sotto controllo le azioni della Chiesa e controllavano i Ratti in modo appropriato. Sono arrivati persino a distogliere deliberatamente l'attenzione della Città Santa da me. Solo dopo essermi assicurata che i Signori locali fossero disposti ad accettare le streghe, spargevo la voce nei loro territori e in questo modo potevo minimizzare i rischi" disse Heidi a bassa voce.


Roland non doveva chiederle cosa fosse successo alle streghe non da combattimento. Probabilmente erano state chiuse in delle stanze buie per tutta la loro vita, e la maggior parte di loro era morta giovane al primo morso del potere magico. Persino quelle streghe fortunate che avevano raggiunto l'età adulta, avevano il destino segnato. Dovevano essere morte nelle mani dei nobili che le avevano usate solo per saziare la loro lussuria o nelle mani della Chiesa che aveva costretto i nobili a consegnare le streghe.


In quel momento, Heidi percepì chiaramente la rabbia di Usignolo e si spostò impulsivamente all'indietro, dicendo: "Maestà, l'avevate promesso!"


Roland fermò Usignolo con il braccio disteso e continuò a chiedere: "Chi ha fatto quelle cose per te? Iffy ha detto che non hai mai incontrato Annie".


"Skyflare, lei è stata uccisa da Cenere".


"Qualcun altro? Le altre streghe dell’Associazione della Zanna Insanguinata non ne sanno nulla?" chiese Roland.


Heidi annuì.


"Dillo!"


" Sì".


Roland emise di nascosto un sospiro di sollievo e disse: "Ultima domanda: lo scopo dell’Associazione della Zanna Insanguinata è quello di reclutare streghe da combattimento ovunque?”


Dopo un breve silenzio, Heidi disse: "Volevo solo aiutare mio padre a prendere il trono che gli appartiene".


Heidi si fermò, ma Roland indovinò facilmente quali sarebbero state le sue prossime parole. Dopo la morte dell'Arciduca Morgan, l'Associazione della Zanna Insanguinata era diventata lo strumento di Heidi Morgan per soddisfare il suo desiderio di potere.


Camminando fuori dal seminterrato, Usignolo strinse la mano di Roland all'improvviso e gli chiese: "Stai davvero risparmiando la vita di quell'assassina?"


"Heidi Morgan è una strega di Isola dormiente, non posso essere io a giustiziarla. Tilly voleva che l’aiutassi a scoprire la verità, ecco perché ha portato Heidi nella Regione Occidentale".


"Vuoi dire…" gli occhi di Usignolo iniziarono a brillare.


"Se Isola dormiente la risparmierà o no, non è una decisione che posso prendere io" disse Roland, allargando le mani.


 


Thea 


 


 Erialis  Pappa conosciuta anche come farinata. (1) In Italia esistono tante ricette per fare la farinata si può dire che ogni regione abbia la sua o quasi...ma quella di cui stiamo parlando qui è chiaramente quella che possiamo vedere nei film storici quella cosa molliccia beige in pratica: Gruel, come la chiamano gli inglesi. Consiste nel far bollire in acqua o latte un certo tipo di cereali: avena, frumento, segale di farina. E' una versione più leggera del porridge. La cosa particolare: è stato l'alimento base degli antichi greci, la carne infatti era un lusso e si mangiava durante la festa. I romani mangiavano la farinata integrandola però con verdure e pesce salato.
                                


                                



