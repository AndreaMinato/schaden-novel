---
weight: 600
title: Capitolo 600- Un Avvenimento Sconvolgente
pubDate: 2025-08-07T11:37:51.005Z
tags:
    - rtw
---










“Accadrà? Cosa accadrà?”


Prima che Roland avesse il tempo di chiedere informazioni sui dettagli, il terreno sottostante si sollevò e si ruppe. La Torre di Pietra Nera si sollevò in aria in un secondo. Un enorme mostro grigio saltò fuori dalla crepa ed aprì la sua gigantesca bocca cremisi, cercando di divorare la torre di pietra. La melma sulla sua pelle si riversò dappertutto.


Dato che Estate poteva solamente ricostruire la scena ma non i suoni, Roland aveva la sensazione di star guardando un vivido ma intenso film muto. Le streghe, che non erano mai state in un teatro, reagirono in maniera più drammatica. Gridarono tutte dalla paura e indietreggiarono di qualche passo. Cenere estrasse anche automaticamente la sua spada e rimase davanti a Tilly, nel tentativo di proteggerla.


Quel che era ancora più orrendo, era il fatto che ci fosse più di un mostro.


Sotto la Torre di Pietra Nera era nascosto un Mostro Tentacolare, il cui luccicante corpo nero era quasi completamente fuso con la torre di pietra. Solo i suoi tentacoli spuntavano fuori dal fondo della torre, simili ad innumerevoli piedi. Le squame, che brillavano di un’intensa luce rossa, erano l’unico cenno del fatto che la creatura fosse viva.


Il Mostro Tentacolare era grande più o meno come metà del Castello, ma non poteva essere paragonato alla Bestia dalla Super Bocca che poteva inghiottire l’intera torre. Per evitare di essere inghiottito, si adoperò per impedire alla bestia di chiudere la bocca agitando i suoi tentacoli. Nel frattempo, emetteva nubi di nebbia sanguinolenta dalle squame, che iniziarono gradualmente a corrodere le pelli della bestia. Evidentemente, la nebbia fitta, quasi di color nero, poteva provocare danni al suo rivale.


Ciononostante, la Bestia dalla Super Bocca era semplicemente troppo larga per essere sconfitta unicamente tramite la corrosione provocata dalla nebbia rossa. Quando la torre di pietra venne rimossa dal terreno poco per volta, il Mostro Tentacolare venne finalmente schiacciato dalla torre, tramutandosi così nel cibo della Bestia dalla Super Bocca. Successivamente, anche la Torre di Pietra Nera scivolò lentamente nella grande bocca. Alla fine, Roland vide l’Occhio Demoniaco. Esso non sembrava far caso alla Bestia dalla Super Bocca ed era rimasto seduto, immobile in cima alla torre, durante l’intero processo d’esser trascinato giù senza la minima intenzione di scappare.


L’illusione si fermò in quel momento. Le nebbie rosse e i giganteschi mostri svanirono istantaneamente.  La pace era stata ristabilita. Videro un’enorme voragine nel terreno e realizzarono che ciò che avevano visto si era verificato ad un certo punto del passato.


Roland emise un lungo sospiro. Era ulteriormente convinto di aver fatto la cosa giusta, non includendo i soldati del Primo Esercito. Il suo cuore stava battendo così forte che sarebbe potuto balzare fuori dal suo petto, nel mentre che osservava. Anche se il ‘film’ era ormai terminato, la paura continuava a persistere.


“Quello è… il mostro contorcente che ha mangiato il laboratorio della Signorina Agatha?” Dopo un lungo silenzio, Tilly lo ruppe: “Perché avrebbe attaccato la Città del Diavolo?”


“Prima potremmo esserci sbagliati. Probabilmente non è un ibrido demoniaco schiavizzato dai demoni. Se non altro, non è controllato dai demoni dietro le montagne dalle vette innevate…” Roland diede un’occhiata ad Anna e disse: “Cosa ne pensi?”


“Sono d’accordo.” Agatha annuì, avendoci apparentemente pensato per lungo tempo. “Non c’erano dati su questo tipo di bestie demoniache durante le due Battaglie della Volontà Divina. Se i demoni avessero l’abilità di soggiogarli, non saremo capaci di reggere a lungo, e Taqila sarebbe stata distrutta molto prima.


I demoni dovrebbero solo ordinare a qualche Bestia dalla Super Bocca di trasportare qualche demone anziano ed entrare nella città dal sottosuolo durante il lancio di un attacco.”


“Se non i demoni, allora chi?” Le sopracciglia di Tilly si corrucciarono. “A giudicare dalle mantidi trasparenti che ha trovato la Signorina Usignolo, è ovvio che quelle bestie demoniache abbiano una specie di piano.”


“Non può trattarsi di un’azione casuale?” Usignolo stese le sue mani. “Gli ibridi non sono affatto delle normali bestie demoniache. Sulla base delle loro prestazioni durante i Mesi dei Demoni, hanno già sviluppato delle capacità di pensiero critico. Forse sarebbero persino più intelligenti di noi se vivessero abbastanza a lungo.”


Tutti risero al suo commento, sentendosi improvvisamente meno tesi. Chiaramente, nessuno avrebbe potuto credere che quei mostri selvaggi, che non sapevano far altro che lottare nel fango, potessero essere più intelligenti degli esseri umani nutriti e vestiti. L’idea suonava semplicemente troppo ridicola.


Solo Roland rimase in silenzio. Fissò la profonda buca, affrontando i pensieri che affollavano la sua mente.


Il Genere Umano era la specie più intelligente?


Non sarebbe stato così presuntuoso da ipotizzare coraggiosamente che l’uomo fosse la creatura più intelligente, soprattutto trovandosi in un mondo totalmente estraneo. Quando le condizioni di vita ed il requisito delle necessità fosse cambiato, anche quello che veniva considerato intelligente si sarebbe distinto. Prendiamo le bestie demoniache per esempio. Esse non avrebbero sicuramente considerato la seta ed il pane come essenziali.


“Perché l’Occhio Demoniaco era indifferente?” Chiese Andrea, confusa. “Non avevate detto che l’intero accampamento si sarebbe allertato dopo averti visto?”


“Perché nessuno l’ha visto,” spiegò Agatha, “L’Occhio Demoniaco ci vede solo dopo che noi vediamo lui. Ma quelle bestie dalla super bocca sono senza occhi. Non hanno altro che una grande bocca.”


“Perché non ha bisogno di un occhio.” Continuò Roland, “Come un lombrico, la bestia vive sottoterra tutto l’anno. Non ha bisogno di un occhio per vedere le cose. Naturalmente, non gli cresce alcun organo fotosensibile apposito.”


“Cresce… cosa?” Domandò Tilly con curiosità.


“Organi fotosensibili, tipo gli occhi. Alcuni animali usano la pelle per individuare la luce.” Roland non andò oltre, ma si accovacciò ed indicò verso la profonda voragine. “Fulmine, vuoi andare laggiù a dare un’occhiata?”


La ragazzina annuì immediatamente.


“È troppo pericoloso.” Cenere tentò di fermarla. “Non sappiamo affatto cosa si nasconde là sotto.”


“Non deve esplorare tutto il tunnel, ma dare semplicemente un’occhiata a dove si sta dirigendo la bestia.” Disse Roland, “E Usignolo starà qui a monitorare le reazioni magiche. Andrà tutto bene.”


“Um, non devo seguirla nella voragine e catturarla?” Fulmine mise su il broncio.


“Non questa volta. Dopo tutto ha divorato dei demoni, non Agatha.” Sottolineò Roland nuovamente. “Esci fuori di lì e fammi rapporto subito dopo aver trovato dove conduce il tunnel. Hai capito?”


“Sì.” Fulmine tirò fuori una torcia portatile dal suo zainetto e si immerse nella profonda buca dopo averla accesa.


“L’uscita è laggiù!” Dopo qualche minuto, la voce di Fulmine uscì dalla pietra magica. “Vedete la luce della torcia?”


Usignolo trovò presto la direzione in cui si dirigeva il tunnel, basandosi sulla posizione della torcia. “Sono a posto ora. Puoi risalire.”


Le sopracciglia di Roland si accentuarono quando lanciò un’occhiata ad Usignolo, che si trovava a sud-est della voragine, e alle elevate montagne dalle vette innevate dietro di lei.


Apparentemente, qualcuno altro aveva la sua stessa opinione.


“A quanto pare ci siamo sbagliati.” Tilly scrollò le spalle. “Le bestie demoniache contorcenti che abbiamo incontrato nella Foresta delle Ombre non avevano intenzione di andare verso la Città del Diavolo, ma forse verso la montagna dalla vetta innevata?”


“Sembra di sì.” Roland guardò verso l’alto. La cima della montagna incombeva contro nuvole di nubi. La neve sul suo apice luccicava ai raggi di luce solare. “A quanto pare dobbiamo controllare attentamente la montagna più alta nella Regione Occidentale.”


Haru


