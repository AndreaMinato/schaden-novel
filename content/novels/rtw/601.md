---
weight: 6010
title: Capitolo 601- L’Astrologo
pubDate: 2025-08-07T11:37:51.005Z
tags:
    - rtw
---










Osservatorio, Città dell’Alba, Graycastle.


Con il collasso del regime di Timothy, il nome di Città del Re era andato via col vento. L’Astrologo della Stella della Dispersione si aspettava dei disordini dopo ciò, ma fuori dalle sue aspettative, l’ordine della città non era cambiato molto. La gente continuava a passare attraverso la propria quotidianità. Gli agricoltori coltivavano le loro terre in periferia, i taglia pietre lavoravano alla riparazione delle mura cittadine danneggiate e i fabbri battevano sulle armature all’emporio. La squadra di pattuglia continuava a giocare al gatto e al topo con i rifugiati nella Strada Nera. Sembrava ancora una delle più prosperose città del Regno.


Ci furono anche degli inevitabili cambiamenti. Per esempio, ogni giorno le persone lasciavano Città del Re in cerca di nuove opportunità nella Regione Orientale. Il Laboratorio Alchemico di Città del Re, il vecchio rivale dell’Associazione degli Astrologi, si era persino trasferito da Città dell’Alba. Alcuni nobili, finora rimasti sconosciuti alla popolazione, adesso si presentavano a Palazzo per contendersi la terra ed il potere lasciati dalle vecchie nobili famiglie. Quanto ai saggi, erano stati completamente dimenticati. Nessuno di loro venne a chiedere informazioni sul futuro del Regno o a chiedere loro di predire il futuro.


Se non fosse stato per il cibo e gli ori reali forniti regolarmente dagli ufficiali lasciati da Sua Maestà Roland, quegli apprendisti della Stazione Astrologica sarebbero già fuggiti.


Fortunatamente, lavoravano ancora per l’Associazione degli Astrologi tutt’oggi.


Fino a quando la Stazione Astrologica sarebbe esistita, la missione degli astrologi non si sarebbe interrotta.


“L’Astrologo per sempre”


Il sole affondò nelle montagne ad oriente. Il colore del cielo cambiò da un color gommagutta <strong>(1)</strong> ad un rosso opaco, ed infine ad un viola profondo… Quando calò la notte, gli astrologi cominciarono il loro lavoro.


La lampada ad olio a prova di vento era stata accesa su di una pedana. Gli apprendisti trasportarono fuori dal magazzino gli strumenti per osservare le stelle uno per uno. Dovevano essere estremamente cauti quando muovevano quelle cose, per evitare qualsiasi danno. Altrimenti, sarebbero stati puniti a frustate e con una riduzione del salario. Gli strumenti inviati da Sua Maestà Roland erano gestiti con grande cura.


Quando gi aveva ricevuti, l’Astrologo della Stella della Dispersione non aveva preso seriamente quegli strumenti riposti in una scatola di legno.


Effettivamente, Sua Maestà una volta aveva promesso di portare degli strumenti più avanzati per l’osservazione delle stelle all’Associazione degli Astrologi, ma la preparazione di questi ultimi era un processo estremamente complesso. Solitamente, si impiegava un anno per selezionare i materiali e fabbricarne uno, e sarebbe costato approssimativamente 100 ori reali.


Se ci fossero state delle somiglianze con le arti del saggio, la caratteristica più ovvia sarebbe stato il consumo di denaro. L’Astrologia difficilmente poteva produrre qualcosa di simile a quello che si poteva ottenere dall’alchimia, la quale poteva accrescere la propria popolarità grazie ai nobili ed ai ricchi mercanti che supportavano gli alchimisti. Inoltre, solamente la capitale di un paese poteva permettersi di costruire un osservatorio. Stando a quello che sapeva, solo due anni fa, Città di Confine era ancora un luogo povero e squallido. Aveva pensato che anche se la Regione Occidentale avesse guadagnato una gran somma di denaro saccheggiando durante le guerre, non fosse necessariamente disposta a stanziare quegli ori reali ai lontani astrologi.


Tuttavia, l’Astrologo della Stella della Dispersione era rimasto sconvolto nel momento in cui aveva aperto la scatola di legno.


Non aveva mai visto un tale strumento per l’osservazione delle stelle. A differenza di quello a forma di bambù utilizzato dall’Associazione degli Astrologi, il suo cilindro di metallo aveva le dimensioni di un secchio. Lo specchio di vetro incorporato era abbastanza brillante da riflettere l’immagine delle persone. In esso non vi era traccia di graffi, nemmeno osservandolo molto da vicino.


L’attrezzo mobile dello strumento d’osservazione era un progetto ingegnoso. Si trattava semplicemente di un pomello rotante, grande quanto un pollice, nella parte finale ed era molto comodo da usare. Quando lo si stringeva e lo si faceva ruotare gentilmente, la distanza tra le lenti poteva essere corretta, senza il bisogno di chiuderlo dopo la regolazione.


Sua Maestà Roland gli aveva dato tre lotti di un nuovo tipo di strumenti per l’osservazione delle stelle, per un totale di sei strumenti. Il Re gli aveva dato un nome semplice: ‘telescopio astronomico’ <strong>(2)</strong> .


Stella della Dispersione non volle nemmeno vedere i suoi vecchi strumenti antiquati dopo aver utilizzato il telescopio astronomico.


I restanti 5 telescopi vennero naturalmente consegnati ai 5 astrologi più esperti della Stazione Astrologica.


“Maestro, tutti gli strumenti per l’osservazione delle stelle sono a loro posto,” riportò Yun, il Capo Discepolo.


“Hai finito la divisione della costellazione?”


“Sì. L’Astrologo della Stella del Cielo Brillante, responsabile dell’Area Uno Nord, è malato oggi, e l’Astrologo della Stella Vuota prenderà il suo posto,” disse, dando un’occhiata al registro nelle sue mani.


“Allora accendete la fiamma, inizieremo ad osservare le stelle.” Ordinò il Capo Astrologo.


“Sì!”


Il fuoco divampò dal braciere posto al centro della Stazione Astrologica, che simboleggiava il Phosphoros<strong> (3)</strong> più brillante nel cielo notturno. L’intera pedana era severamente organizzata in conformità con l’immagine della stella, e gli astrologi stavano attorno al braciere, come le stelle compagne del Phosphoros. Facendolo, sembravano una parte del cielo stellato.


Oltre ai preziosi strumenti per l’osservazione delle stelle, anche creare degli astrologi qualificati richiedeva molto tempo.


I loro occhi erano l’unica cosa su cui potevano contare per svolgere bene il loro lavoro.


Perciò, uno dei prerequisiti per essere un astrologo qualificato era proteggere i propri occhi. Sebbene la Stella della Dispersione fosse un cinquantenne, la sua vista era comunque migliore di quella della maggior parte dei giovani di Città dell’Alba.


Non era affatto una cosa semplice.


Dopo essere stati selezionati come apprendisti astrologi, tutto ciò che potevano vedere la notte erano solamente le stelle nel cielo. Leggere libri sotto la lampada ad olio e sotto le candele era assolutamente proibito. Inoltre, dovevano evitare la luce solare intensa, e non era permesso loro di uscire a mezzogiorno.


Le corrispondenti modifiche sarebbero state previste per i pasti. Era di primaria importanza mangiare le interiora e gli occhi degli animali. In più, il pesce e le spezie erano proibiti. Secondo il sapere degli astrologi anziani, mangiare cibi insanguinati era benefico per gli occhi. Il pesce era la proprietà dell’acqua e la spezia lo era della terra. Il primo avrebbe danneggiato l’elemento del fuoco nel flusso sanguigno, mentre la seconda avrebbe indotto la cecità.


Stella della Dispersione era stato attaccato a quel fabbisogno alimentare per più di 40 anni.


Pensava che l’arco di vita di un occhio fosse limitato.


Al fine di poter usare i suoi occhi per osservare le stelle il più a lungo possibile, Stella della Dispersione leggeva raramente libri e mappe stellari. Ma non aveva bisogno di farlo perché la costellazione era stata profondamente impressa nella sua mente.


L’Astrologo della Stella della Dispersione diresse il suo sguardo verso il mirino telescopico <strong>(4)</strong>, simile ad un tubo stretto, che stava dietro la coda della canna robusta.


Naturalmente, un liscio specchio inclinato era installato lì per rifrangere la luce nei suoi occhi.


Che qualità pratica ed interessante!


Sebbene gli astrologi capissero quel principio, non avevano mai pensato di applicarlo allo strumento per l’osservazione delle stelle.


A quanto pare, l’applicazione di quel principio poteva migliorare ampiamente l’ambiente per l’osservazione delle stelle. Perlomeno, gli astrologi non dovevano piegarsi quando osservavano le alte costellazioni.


Dato che l’effetto del telescopio fornito da Sua Maestà Roland era di gran lunga migliore del vecchio strumento per l’osservazione delle stelle, ciò che l’Associazione degli Astrologi aveva bisogno di fare era ricalcolare la posizione delle stelle nelle costellazioni esistenti e ridisegnare la mappa stellare. Dall’arrivo di quei sei telescopi astronomici, avevano trovato decine di Stelle Oscure inosservabili prima d’ora.


Stella della Dispersione imperversò l’area di cui era responsabile come al solito. La costellazione avrebbe formato un’immagine diversa con il cambio delle stagioni. Poteva essere difficile da comprendere per i principianti, ma per Stella della Dispersione, i brillanti raggi della costellazione erano familiari come le rughe sul suo viso.


Dopo aver finito d’osservare la prima costellazione, i suoi occhi vennero colpiti da un esiguo raggio di luce, mentre si preparava a muovere il telescopio.


Per un istante, sentì il suo sangue rapprendersi.


Trattenendo il respiro, focalizzò il suo sguardo in quella direzione.


Non si trattava di un’illusione…


Un bagliore di luce era nascosto tra la Stella a Sei Punte e la Stella Ardente, come se potesse estinguersi in qualsiasi momento. Tuttavia, la differenza tra le stelle intorno era ovvia.


Era rosso.


<em>Haru</em>


[su_service title="Erialis" icon="icon: comment" size="16"](<em>1) La Gommagutta è un colore giallo oro intenso che si avvicina al color zafferano ed è usato nelle vesti dei monaci buddisti ed è impiagato per colorare soprattutto gli acquarelli. In Pittura è come un giallo trasparente ed è stato molto apprezzato dai pittori fiamminghi del XVI secolo. Il suo uso è stato col tempo ridotto a causa dell’alto costo di produzione. L'estrazione dalla garcinia avviene praticando delle incisioni a spirale nel tronco di alberi di almeno dieci anni d'età, il liquido resinoso che gocciola fuori viene raccolto in canne di bambù cave. Una volta che il liquido si è solidificato, il bambù viene aperto lasciando delle grosse bacchette di gommagutta grezza.</em>


<em>(2) Per chi non è appassionato di astronomia, ma è curioso ecco come funziona un <a href="https://www.telescopi-artesky.it/blog/7_il-telescopio-come-funziona.html">telescopio</a>.</em>


<em>(3) Phosphoros è conosciuto anche come Vespero o Hesperus. Il nome deriva da un personaggio della mitologia greca figlio del titano Atreo e della dea dell’alba Eos.</em>


<em>E’ in pratica il pianeta Venere che poco prima del tramonto diventa luminoso. Verso sera prende il nome di iniziale la "Stella della Sera" (chiamato Hesperus dai greci e che divenne Vespero per i latini) e la "Stella del Mattino" (chiamata in genere Phosphoros).  Erano considerati come due oggetti celesti differenti, in seguito i greci compresero che i due erano la stessa cosa, pur continuando però a considerarli come due entità distinte. Fu Pitagora ad identificare in Venere la stessa della Sera e del Mattino.</em>
<em>I romani dal canto loro li identificarono come Lucifero, ossia Portatore di Luce poi identificato dal cristianesimo come il demonio, l’angelo ribelle.</em>


<em>(4) Sempre per chi è curioso vi lascio questa pagina sul <a href="https://it.wikipedia.org/wiki/Mirino_telescopico">mirino telescopico</a>.</em>[/su_service]


<strong> </strong>




                                


                                



