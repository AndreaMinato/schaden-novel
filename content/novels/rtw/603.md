---
weight: 603
title: Capitolo 603- Preludio alla battaglia
pubDate: 2025-08-07T11:37:51.005Z
tags:
    - rtw
---






Zero si trovava all'ultimo piano della Torre di Babele, da lì scrutava la vivace Città Santa di Hermes.


Il numero dei fedeli che si erano recati sull'altopiano quell'anno era raddoppiato rispetto all'anno precedente, proprio come quello dell’Armata dei Giudici. Solo il Regno dell’Eterno Inverno aveva dato alla Chiesa circa 20.000 persone. Ciò gli aveva permesso di reintegrare la forza lavoro persa nelle battaglie contro le bestie demoniache e il Regno del Cuore di Lupo. In effetti, il loro attuale numero era superiore a quello di prima della guerra.


In un certo senso, l'unica decisione corrette che Sua Santità O'Brien poteva prendere era quella di unificare i quattro regni. Se il Regno di Graycastle e il Regno dell’Alba fossero diventati un possedimento della Città Santa, la Chiesa avrebbe senza dubbio raggiunto livelli più alti che mai.


Tuttavia, ciò non era abbastanza per Zero. Credeva che nonostante la Chiesa fosse più che capace di governare i Regni, non sarebbe comunque stata in grado di paragonarsi con l'Unione, che possedeva la pianura fertile.


<em>“La Chiesa dovrà fare di più se desidera la vittoria nella Battaglia della Divina Volontà”.</em>


"Non dovrebbe essere il turno di Isabella?" Zero sentì improvvisamente la voce di Tayfun provenire da dietro di lei. Si voltò e vide i tre arcivescovi entrare nel corridoio.


"Sua Santità l'ha mandata nel Regno dell’Alba per una missione di spionaggio". Si inchinò leggermente per salutarli. "Oggi terrò l'incontro al suo posto".


"Il Sommo Pontefice è davvero così impegnato?" El scrollò le spalle. "Non ha tempo per vedere persino noi?"


"Fa attenzione a cosa dice, El". Soli Daal si incupì. "Sua Santità segue i suoi piani, non ha il diritto di interrogarlo".


"Non dicevo sul serio".


"Considerando la sua posizione, è davvero molto impegnato" Tayfun rise. "Quando Sua Santità O'Brien era ancora fra noi, sentivo spesso Mayne e Heather lamentarsi allo stesso modo”


"Esattamente" Zero fece cenno ai tre arcivescovi di seguirla. Poi si avvicinò al tavolino davanti alla finestra e affermò: "L'incontro si svolgerà qui".


"Non nella camera segreta?"


"La Chiesa si trova in una situazione ottimale adesso. Chi oserebbe origliare e riportare ciò che diciamo?" rispose Zero calma. "Anche i nobili più ostinati sanno da che parte stare".


"Ma ci saranno sempre persone a cui piace andare controcorrente". Sebbene Tayfun non approvasse per niente quella spiegazione, non insistette per andare nella camera segreta. Nemmeno agli altri due sembrava dispiacere.


"Si riferisce al quarto Principe di Graycastle?"


"Di chi altri potrei parlare?" borbottò il vecchio mentre si sedeva, poi bevve un sorso di tè e continuò: "I nostri tentativi di assediare la Regione Occidentale sono falliti. Le streghe pure e persino i sacerdoti, sono corsi a rifugiarsi a Hermes. Tutto ciò è assolutamente inconcepibile!"


"È stato Sua Santità a permettere loro di tornare" spiegò Zero con sicurezza.


"Vuole dire che ... Mayne?" Tayfun era sorpreso.


"Quando un passo è lento, anche gli altri lo saranno" Zero annuì. "Da quando Nastro d’Argento è stato ucciso a Montagna del Drago Caduto, siamo un passo indietro rispetto a Roland Wimbledon. Dal momento che abbiamo ricevuto la notizia solo tre mesi dopo il fatto, era ovvio che sarebbe stato troppo tardi per inviare rinforzi. Quindi non c’è bisogno di incolpare le streghe pure: se fossero rimaste a Graycastle, sarebbero state facilmente trovate da Roland ".


"Non le puniremo sul serio? Mi sarebbe piaciuto cogliere l'occasione e migliorare il carattere di Emma" Soli inarcò le sopracciglia. "Mette sempre in discussione i miei ordini".


"E questo indica che i suoi ordini sono certamente pieni di errori e contraddizioni" scherzò El. "Sappiamo tutti che è molto difficile per un Guerriero del Giudizio usare il suo cervello".


Prima che Soli avesse la possibilità di ribattere, Zero si intromise in fretta. "Sarebbe più benefico se lei ascoltasse le sue domande. Per quanto riguarda la disciplina della propria strega pura, non farò commenti in merito, basta non essere troppo severi con loro. Ogni strega pura è un bene prezioso della Chiesa".


"Sì, Lady Zero."


"Eppure ... perché Roland ha preso le Pietre Divine della Vendetta?" mormorò Tayfun. "Potrebbe essere stato a causa di Nastro d’argento e Tempesta il motivo per cui si è accorto delle streghe pure?"


"O forse l’ha saputo molto tempo prima". Zero non provò a dare una risposta definitiva. "Ora sappiamo che hanno iniziato a reclutare streghe molto prima, e ha anche stabilito delle relazioni con gli abitanti di Isola Dormiente. Le streghe hanno diversi tipi di strane e potenti abilità, dunque non sorprende che siano riusciti a scoprire delle informazioni sulla Chiesa".


"Si è appropriato di un’enorme quantità di Pietre Divine della Vendetta, eppure non c'è alcun segno che le abbia messe in vendita. Non promette nulla di buono".


"Nulla è certo". Batté il tavolo per attirare l'attenzione di tutti. "Questo è il motivo per cui Sua Santità vi ha chiesto di venire qui oggi.  Di recente, le spie dell'Area segreta centrale hanno scoperto che ci sono stati degli insoliti movimenti negli acquisti del grano a Crinale Ventofreddo. Inoltre, il numero delle navi che sono passate a nord della Città dell'Acqua Rossa non ha precedenti. Ci hanno riportato che almeno una o due navi vengono avvistate ogni giorno, tuttavia il nostro punto di osservazione a Città d’Argento non ha visto queste navi navigare verso Città del Re o il fiume Sanwan”.


"..." I tre arcivescovi si guardarono perplessi. "Dove sono finite quelle navi?"


"Voi tre siete stati impegnati a rivendicare le risorse guerra schierate nel Regno dell’Alba, quindi è perfettamente normale che non abbiate fatto caso alla situazione nel Regno di Graycastle" spiegò Zero semplicemente. "Una volta esclusi l’oriente e l’occidente, c'è solo un posto dove possono andare: Città di Valleprofonda nella Regione Settentrionale. È l’unico posto collegato ad un affluente del Fiume Acquarossa. È anche la città più vicina a Crinale Ventofreddo, nel nord del Regno di Graycastle".


Dopo avere attinto dalla memoria della Regina di Acque Chiare, Zero aveva perfettamente chiara la distribuzione delle città e cittadine nel Regno di Graycastle. "In altre parole, Roland Wimbledon sta accumulando le sue risorse nella Regione Settentrionale. Non devo spiegarvi cosa vuole fare".


Nessuno dei tre arcivescovi era uno sciocco e capì immediatamente cosa intendesse Zero. Tuttavia, capire e credere erano due cose diverse. "Ma un attimo, pensa davvero che Roland abbia intenzione di invadere Hermes?"


"Non è quello che penso. È quello che le spie hanno concluso dalla loro analisi, e Sua Santità appoggia quest’ipotesi. È comprensibile che Roland si senta sicuro dopo la sua vittoria a Città del Re e pensi di poter fare lo stesso con Hermes. È vero che le sue armi con polvere di neve siano di gran lunga superiori a quelle di Timothy, nemmeno noi siamo impreparati. Ed è per questo che Sua Santità ha permesso ai membri della Chiesa del Regno di Graycastle di ritirarsi temporaneamente". Zero scrollò le spalle. "I nobili non possono impedirgli di distruggere tutte le chiese nel suo territorio ora che è pronto a dichiararci pubblicamente il suo nemico".


"Lui è matto!" bofonchiò Soli sottovoce.


"L'intera famiglia di Wimbledon è un branco di pazzi" El ingoiò la saliva. "Garcia era così, ora Roland è così".


"Questa informazione è di grande importanza e dovremmo verificarla in modo più approfondito" disse Tayfun e meditò per un momento prima di continuare. "Che ne dite se mandassi le mie streghe a Crinale Ventofreddo per saperne di più?"


"Non ce n'è di bisogno" Zero declinò il suo suggerimento. "Prima o poi invaderemo Graycastle, quindi in realtà, ci risparmia dei problemi il fatto che Roland stia raccogliendo le truppe. In questo modo non dobbiamo attaccare città dopo città, come è successo nel Regno del Cuore di Lupo. Dobbiamo solo sconfiggere Roland e la guerra sarà finita". Lanciò un'occhiata a Tayfun e chiese: "Quanto tempo serve per la preparazione delle scorte?"


Il vecchio vescovo rispose con voce profonda: "Circa due settimane".


"E se inviassimo una prima truppa composta da circa 1.000 uomini? Insieme a 300 soldati dell’Armata della Punizione Divina ".


"Possiamo inviare una forza di queste dimensioni domani".


"Ottimo". Zero si alzò dalla sedia. "Piuttosto che aspettare che Roland ci disturbi, è meglio attaccare e conquistare preventivamente Crinale Ventofreddo, non è forse lì che sta accumulando cereali? Forse potremmo anche trovare una soluzione alla nostra perdita delle Pietre Divine della Vendetta. Soli Daal, tu sarai al comando di questa avanzata. Voglio che conquisti Crinale Ventofreddo in tre giorni".


Tuttavia, non ricevette nessuna risposta immediata.


I tre arcivescovi sembrarono riflettere per un momento prima che Tayfun chiedesse: "Questa è una sua idea Lady Zero o quella di Sua Santità Mayne?


"..." Zero sentì improvvisamente un'ondata di rabbia nel suo cuore.<em> "Questi idioti". </em>In qualità di vera erede riconosciuta da O'Brien, e legittimo successore dell'Unione, si sentì insultata per essere stata messa in dubbio da alcuni mortali. Fece del suo meglio per reprimere la sua rabbia e finse di restare indifferente. Ridendo rispose: "Certo che è una decisione di Sua Santità. Potete andare a chiederglielo di persona se avete qualche domanda. Però c'è molto lavoro da fare nell'Area segreta centrale. A meno che non ci sia qualcosa di veramente importante, è meglio non disturbare il suo lavoro lì".


"Sì, rispettiamo umilmente i desideri di Sua Santità" affermarono i tre arcivescovi, mettendo le mani sui loro cuori.


<em> </em>


<em>Thea</em>


[su_service title="Erialis" icon="icon: comment" size="16"]<em>Finalmente siamo vicini al grande scontro con la Chiesa cosa succederà e sopratutto ..il nostro Roland si scontrerà con Zero e in caso cosa succederà? Se volete leggere in anticipo la storia iscrivetevi al nostro patreon costa meno di un caffè ciao a tutti</em> [/su_service]
                                


                                



