---
weight: 6040
title: Capitolo 604- La determinazione di Anna
pubDate: 2025-08-07T11:37:51.005Z
tags:
    - rtw
---






Fulmine volò nell’ufficio del Castello e diede a Roland l’ultima mappa della montagna di neve vista dall’alto.






“Hai lavorato sodo.” Roland accarezzò la fronte della ragazza. “Hai fatto delle nuove scoperte?”






“C’è solo neve e ancora neve.” Chiuse gli occhi e si godette la sensazione. “Per non parlare dei demoni. Non ho visto nemmeno degli animali di grandi dimensioni.”






“Davvero? Sembra che abbia immaginato troppo.” Roland tirò fuori la mappa precedente e le esaminò a fondo entrambe. Sebbene fossero solo degli schizzi e non fossero così dettagliate come le “foto” di Soraya, gli permettevano lo stesso di avere una visione completa della montagna innevata.






Il corpo della montagna era estremamente largo e la sua altezza era approssimativamente di quattromila metri. Stando sulla cima, si poteva vedere chiaramente il mare di nuvole. Il picco della montagna non era così ripido e appuntito quanto si era aspettato. Vi era invece una vasta aria piatta e la porzione centrale era leggermente concava, come se fosse stato un enorme cratere vulcanico. L’unica differenza era che nella parte concava vi era un lago ghiacciato la cui intera superficie sembrava uno specchio immacolato. Secondo Fulmine, era possibile vedere l’acqua scorrere al di sotto degli spessi strati di ghiaccio.






“Cosa credevi che ci fosse stato sulla cima?”






“Rovine, pagode di pietra nera, resti di una città… trovare queste cose non mi avrebbero sorpreso.” Roland rise. “Trovo molto più curioso che vi sia il nulla.” Indicò la mappa appena disegnata. “Questa è la sorgente del Fiume Acqua Rossa?”






“Si.” Fulmine voltò la testa e diede un’occhiata alla mappa. “È tra le nuvole. Se non fosse stato per il rumore dell’acqua che scorreva veloce, non l’avrei mai notata. Ci sono molte crepe sul corpo della montagna, alcune delle quali sono sorprendentemente larghe: circa due o trecento metri. Quando ci si trova vicini, il rumore che qui si sente dell’acqua che cade è paragonabile a quello di un tuono.”






“Hai provato ad entrare in queste crepe?”






“Uh…”






“Si onesta.”






“Ci ho provato ma non ci sono riuscita.” La ragazzina mise il broncio. “La crepa era sicuramente abbastanza grande e l’altezza era sicuramente sufficiente per ospitare mezzo Castello. Il problema è che la nebbia creata dalle cascate è così densa da non lasciar vedere niente. Inoltre vi erano anche dei forti venti che mi spingevano subito indietro.”






“Non provare mai più a fare delle cose così pericolose in futuro.” Roland la guardò torvo. “Ricordi cosa mi hai promesso?”






“Ti ho promesso di chiederti il permesso prima di fare un qualsiasi tipo di esplorazione.” Fulmine abbassò la testa.






“Esatto. Per questa volta non avrai degli esercizi di punizione. Va’ pure a giocare con Maggie.”






“Aye… E cosa ne sarà della montagna innevata?”






“Per ora fermeremo i lavori.” Impilò ordinatamente le mappe in un cassetto per conservarle. “Dobbiamo aspettare che ritorni Sylvie prima di poter parlare di una spedizione più approfondita. Devo focalizzare la mia attenzione sulla guerra contro la Chiesa.”






“Capito.” Fulmine annuì e volò fuori dalla finestra.






“Cosa ne pensi?” Roland si guardò alle spalle.






“Sono qui, Vostra Maestà.” Usignolo apparve sopra la scrivania sopra la quale stava seduta a gambe incrociate. “La montagna innevata è gelata. Chi può mai scegliere di stabilire un accampamento in un posto del genere?”






Dal momento che non stava indossando le scarpe, Roland non potè fare a meno di dare qualche occhiata ai piedi di Usignolo avvolti in dei calzini bianchi. “Eh… Pensi che anche le Bestie dalla Super Bocca si stiano nascondendo nella neve?”






“È solo un’ipotesi. Se sono così abili nel costruire gallerie come crediamo, non sarà stato tanto difficile per loro costruire delle tane nel corpo della montagna, inoltre…” Usignolo sembrava un po’ titubante.






“Cosa?”






“Mi stavo chiedendo, potrebbe esserci un collegamento tra loro e le crepe presenti nella Catena Montuosa Invalicabile?”






…






Roland continuò a meditare sulle parole di Usignolo fin quando non scese la notte. Non importava da che punto di vista la si guardasse, era stata comunque una congettura davvero terrificante.






<em>“Se questi gruppi di mostri spaventosi sono ovunque e non sono limitati dalle barriere naturali, come potrò distruggerli?”</em>


<em> </em>


Qualcos’altro lo turbava ancora di più:<em> “Se le Bestie dalla Super Bocca sono riusciti a raggiungere il limite della Terra dell’Alba, allora dovrebbero esserci dei segni della loro attività sulle pianure fertili. Perché l’Unione non ha lasciato alcuna informazione su di loro?”</em>






Sfortunatamente, la situazione attuale gli impediva di proseguire con ulteriori esplorazioni. La Chiesa doveva essere completamente distrutta per far sì che la Città di Neverwinter avesse potuto avere un futuro di cui parlare.






Dopo più di un mese di spedizioni, aveva già trasportato quasi quattromila soldati nella Regione Settentrionale, insieme ad una corrispondente quantità di rifornimenti e razioni militari. Secondo l’Intelligence dalla prima linea, le linee di difesa sul campo venivano stabilite secondo il piano, mentre le rotte da Crinale Ventofreddo verso l’interno del Regno erano state tagliate fuori dal Primo Esercito. Presto, anche l’ultimo gruppo di soldati sarebbe partito. Roland li avrebbe seguiti nella Regione Settentrionale a comando di questa guerra in cui il fallimento non era un’opzione plausibile.






Proprio in quel momento, sentì qualcuno bussare alla porta della sua camera da letto.






Roland aprì la porta e trovò Anna che stava di fuori in piedi.






“Ho visto l’elenco delle spedizioni di Wendy e il mio nome non vi è scritto.” Entrò nella stanza senza alcuna traccia di emozione sul volto. “Scusatemi, ma non posso accettarlo, Vostra Maestà.”






Se Anna si fosse precipitata con rabbia nella sua stanza e avesse iniziato a discutere con lui, Roland avrebbe saputo cosa fare. Invece l’espressione di Anna lo faceva sentire leggermente intimorito. Era come se nella sua testa avesse già deciso qualcosa e la vita e la morte non le interessassero più. Da quando l’aveva salvata dalla prigione, non l’aveva più vista mostrare quest’espressione davanti a lui.






Roland la spinse a sedersi sul bordo del letto. Dopo un lungo momento di silenzio, alla fine parlò: “Capisco come ti senti. Tuttavia la produzione militare nella Zona di Confine ha bisogno di te. Che si tratti dei componenti della mitragliatrice pesante o di micce per l’Obice, sono comunque richieste le tue capacità di lavorazione… e queste cose sono cruciali per la nostra vittoria.”






“Non perché il fronte è pericoloso?”






“Sebbene si corra un certo rischio nel combattere contro la Chiesa, sicuramente ne usciremo vincitori. Quindi non devi preoccuparti troppo… Una scelta più appropriata per te è rimanere qui.”






Non aveva provato a persuadere Anna dicendole quanto fosse sicura la guerra perché la sua espressione aveva già chiarito la sua idea a riguardo. L’unico modo per convincere qualcuno così zelante come lei, era attingendo ad una motivazione di più alto livello, come per esempio spiegandole quanto la sua produzione militare giocasse un ruolo chiave nell’esito della guerra.






“Se è così, posso eseguire il processo anche nella Città di Valleprofonda.” Anna rimase comunque impassibile. “Si producono ferro e rame anche nelle Regioni Settentrionali. Sono certa che la Signorina Edith non sarà avara con i minerali. Anche Lucia è d’accordo con me nel seguirmi, in questo modo anche la raffinazione non sarà un problema. Per quanto riguarda la questione del trasporto, invece di avere a bordo le armi già montate, ora le navi dovranno solo trasportarne le varie parti e l’assemblaggio potrà essere fatto nella Regione Settentrionale. Ciò non farà altro che incrementare la nostra efficienza.” La risposta di Anna era stata chiara e inconfutabile. Era ovvio che si fosse preparata per ciò.






Roland rimase a corto di parole.






“Vostra Maestà, non posso accettare di rimanere separata da voi per tutto quel tempo.” Allungò le mani e gli afferrò le guance. “Questa volta è diversa dalle precedenti separazioni. Sapete meglio di chiunque altro che la guerra contro la Chiesa è la più grande sfida che abbiate mai affrontato. O Hermes viene completamente distrutta o il Primo Esercito muore. Non eviterò mai di fare quel che devo e non illuderò mai me stessa. Se perderete, c’è la possibilità che non vi vedrò mai più. Inoltre se aspettassi nella Città di Neverwinter, riceverò le notizie solo dopo due o tre mesi che gli avvenimenti saranno accaduti. Non voglio aspettare nel tormento per così tanto tempo solo per poi dirvi addio alla fine.”










<em>Aki</em>




                                


                                



