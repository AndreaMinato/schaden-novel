---
weight: 6050
title: Capitolo 605- Scambio di Promesse
pubDate: 2025-08-07T11:37:51.005Z
tags:
    - rtw
---










Ciò che seguì fu un lungo periodo di silenzio.


Gli occhi di Anna non erano tranquilli come Roland aveva pensato. Quando i due si guardarono silenziosamente l’un l’altro, lui vide crescere una corrente sotto la superficie cerulea. Era composta da ansia, paura, ma soprattutto, determinazione. Questa era la ragione per cui l’espressione di lei sembrava sempre di ghiaccio.


Mentre il tempo scivolava via tranquillo, la sensazione divenne sempre più intensa.


Roland realizzò finalmente che non aveva intenzione di farle cambiare idea.


Chiuse i suoi occhi ed esalò un lungo sospiro.


“Va bene, ma devi accettare una richiesta.”


“Dillo.”


“Non devi mai andare in prima linea. Rimarrai sempre nella retroguardia.”


“Promesso.”


“Se succede qualcosa nel campo di battaglia…” Roland si inumidì le labbra. “Nel senso, nel caso, io…”


“Se qualcosa del genere accadesse davvero, lascerò la Regione Settentrionale immediatamente” disse Anna senza riserve.


Roland sembrò sorpreso per un momento.


“Sei preoccupato del fatto che potrei vendicarti e finire col dar via la mia vita inutilmente?” Gli accarezzò le guance gentilmente. “Solo Usignolo e Cenere farebbero una cosa del genere. Quanto a me, ritornerei velocemente nella Regione Occidentale, porterei tutti i tuoi fedeli all’Isola Dormiente e mi sistemerei lì, continuando ad oppormi alla Città Santa. Vostra Maestà, anche se mi piacerebbe seguirti fino alla morte, so che tu non lo accetteresti mai.” Mentre ne parlava, si fermò per un momento prima di continuare: “Ti prometto che seguirò per te il tuo cammino fino a quando il tuo mondo ideale non diverrà realtà, dove le streghe ed i comuni mortali potranno vivere insieme liberamente.”


Roland non rispose – non ce ne era bisogno. La crescita di Anna aveva superato le sue aspettative. Questa era già la miglior ricompensa che lui aveva ottenuto fin dal suo arrivo in quel mondo.


Lei tese le sue mani per sbottonare la maglia di Roland.


Non c’era bisogno di dire nient’altro.


Si baciarono, scivolando nel letto.


Il Fuoco Nero tirò giù le tende, mentre i vestiti e le lenzuola vennero gettati da una parte. In quel momento, i destini di Anna e Roland erano saldamente connessi, con le stelle nel cielo come testimoni.


...


Due giorni dopo, Roland espresse nella piazza il suo discorso finale prima di partire.


La gente che era venuta dopo aver ascoltato le notizie, affollò la piazza fino a quando non diventò quasi a tenuta stagna. Dopo un anno e mezzo di progresso, la vecchia Città di Confine non esisteva più ed era stata rimpiazzata dalla vivace e prospera Città di Neverwinter. Questo aveva provocato massicci cambiamenti nella vita della popolazione. Ciò significava anche che la reputazione e la popolarità di Roland erano scalate a vette senza precedenti.


“Buongiorno, miei sudditi.” Quando salì sul palco, le acclamazioni piovvero su di lui in maniera straordinaria.


“Lunga vita al nostro Re!”


“Lunga vita Vostra Maestà Roland!”


Le persone non avevano bisogno né di incoraggiamento né di echi per aumentare il loro volume. Stavano consapevolmente ed entusiasticamente applaudendo con rispetto per il loro Re, ed agitando le loro mani in aria.


Il furore diminuì gradualmente solo dopo sette minuti pieni.


“Tutti voi dovreste già saperlo.” Roland si guadò intorno, osservò gli innumerevoli paia di occhi veneranti al di sotto del palco, e parlò con voce profonda: “Il nostro Regno sta per combattere una guerra di autodifesa contro un invasore. Il nemico non è altro che la Città Santa di Hermes, che ha già annesso il Regno dell’Eterno Inverno ed il Regno del Cuore di Lupo! Oggi, dei quattro Regni, sono rimasti solamente quello di Graycastle e quello dell’Alba. Proprio ora, ci stanno prendendo di mira!”


“So che alcuni di voi erano soliti credere in Dio e nella Chiesa. Non c’è niente di vergognoso a riguardo! Hanno sfruttato la vostra gentilezza e le vostre speranze sono state tradite. Pensate che biasimerei le vittime al posto dei bugiardi e dei ladri? Certo che no!” Sollevò il pugno. “La Chiesa dovrà pagare! Solo vendendo le Pietre Divina della Vendetta, riesce a guadagnare più di 100,000 ori reali all’anno – questo denaro dovrebbe appartenere a tutti voi!”


“Perché? La ragione è semplice. I nobili non erano disposti a sborsare una somma di denaro extra per comprare le Pietre Divine, e perciò questa porzione di oneri veniva trasferita su di voi attraverso gli aumenti delle tasse, il sequestro di proprietà, e la rapina in pieno giorno! E non si tratta solo delle Pietre Divine, ma anche della costruzione di Chiese, il sostentamento dei sacerdoti residenti e dello svolgimento delle cerimonie battesimali. Penso che queste cose vi siano familiari!”


Le cose che le masse comprendevano ed odiavano più facilmente erano lo sfruttamento e l’oppressione. I metodi della Chiesa non erano palesi come quelli dei nobili, ma agli occhi di Roland che aveva tanta esperienza, non era affatto difficile mettere a nudo quel sottile strato di foglia di fico e allo stesso tempo diffamare il nome della Chiesa.


“La Chiesa aveva promesso che questa somma di denaro sarebbe stata sostituita dalle benedizioni di Dio, ma alla fine che cosa è successo? Prima che io arrivassi in questa città, la gente aveva poco da mangiare e da indossare, e pertanto, la carestia ed il rigido freddo arrivavano ogni anno durante i Mesi dei Demoni, portandosi via le vite di molti. Quanto a chi è sopravvissuto… Ci è riuscito davvero grazie all’aiuto della Chiesa e di Dio? No, loro non hanno fatto niente!” Roland alzò la voce di un tono. “L’unica cosa a cui sono interessati è succhiare tutto il vostro sangue!”


I nativi avevano visto capitare quelle cose con i loro occhi, mentre la maggior parte dei rifugiati provenienti da altre città aveva vissuto esperienze simili. La piazza esplose in un furioso trambusto quando tutti attribuirono tutte le loro sofferenze passate alla Chiesa.


“Perciò, io non mi arrenderò mai, e soprattutto, non perderò contro quelle sanguisughe!” dichiarò Roland ad alta voce, agitando il pugno in aria. “Il Primo Esercito li polverizzerà, cosicché nessuno oserà derubare i miei sudditi mai più. Non dovrete mai più preoccuparvi di pagare per la costruzione delle Chiese o per ‘espiare i vostri peccati’! Queste schifose tasse non esisteranno nel nuovo Regno di Graycastle!”


“I fatti hanno dimostrato che senza la presenza della Chiesa, Città di Neverwinter diventerà persino un posto migliore, così come le altre città!”


“Tutto ciò che possedete è stato creato dalle vostre stesse mani e dal vostro spirito, non da quelle cose illusorie. Questo è il motivo per cui ho ripetutamente enfatizzato la gloria del lavoro! Solo il lavoro può creare benessere, e voi siete i più gloriosi lavoratori. Dovreste essere fieri di questo. Senza di voi, non ci sarebbe l’odierna e prospera Città di Neverwinter!”


Mosse le mani per indicare ai sudditi di smettere di applaudire. “Il Primo Esercito è partito per la Regione Settentrionale, e combatterà contro la Chiesa. Se verremo sconfitti, perderemo tutto ciò che ci appartiene e ritorneremo ai tempi di povertà del passato… Ditemi, siete disposti a tornare al passato?”


Le risposte che ricevette furono ovvie.


“No, Vostra Maestà, combatteremo la Chiesa fino alla fine!”


“Uccideteli tutti!”


“Cacciateli fuori dal nostro Regno!”


“Vi proteggerò con la mia vita, Vostra Maestà!”


Ci fu ogni tipo di risposta, ma le loro espressioni erano straordinariamente identiche – erano disposti e pronti a difendere tutto ciò che avevano e che si erano duramente guadagnati.


“Ben detto. Non ho bisogno che voi vi uniate alla battaglia contro il nemico. Questa è la responsabilità del Primo Esercito. Non dovete nemmeno pagare delle tasse extra per supportare la guerra – questo è quello che il nemico ha fatto al suo popolo. Tutto ciò che dovete fare è continuare a vivere le vostre vite, e continuare a partecipare alla costruzione e alla produzione di questa città. Questo sarebbe il più grande aiuto che i vostri familiari in prima linea potrebbero ricevere da voi.” Roland portò la sua mano destra sul petto e salutò. “Dobbiamo ottenere la vittoria! Lunga vita al Regno di Graycastle!”


“Per la vittoria!”


“Lunga vita a questo Regno!”


Il popolo intonò ripetutamente quelle due frasi, anche molto dopo che Roland se ne fu andato.


Nel pomeriggio dello stesso giorno, l’ultimo lotto di soldati salì a bordo dei battelli a vapore. “Il Roland”, fungendo da fiore all’occhiello, suonò il segnale dell’inizio del viaggio.


La destinazione era la Città Valleprofonda!


<em>Haru</em>
                                


                                



