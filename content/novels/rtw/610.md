---
weight: 610
title: Capitolo 610- Il cacciatore
pubDate: 2025-08-07T11:37:51.006Z
tags:
    - rtw
---










Mentre Danny lo aspettava, un ragazzo basso corse verso di lui lungo la trincea.


"Capitano, sei in anticipo" ansimò il giovane, si tolse il sacco dalla spalla e lo mise ai piedi di Danny. "Ecco le tue munizioni".


"Se fossi stato a caccia tra le montagne, sarei già tornato." disse Danny con noncuranza. "Quante munizioni ci sono per me?"


"30 proiettili".


"Così pochi ..." mormorò Danny. "Maledetti mitragliatori".


Il ragazzo basso era il più giovane soldato nell'esercito, aveva solo 16 anni. Il suo nome era Malt. Era lì per "proteggere" Danny.


Ogni tiratore scelto era in coppia con un protettore, così che se i nemici si fossero  avvicinati, insieme avrebbero potuto rapidamente sopprimerli e guadagnare tempo per scappare o passare alle baionette.


Danny non pensava di aver bisogno di un protettore, soprattutto non di un minorenne. La ragione per cui aveva accettato Malt era perché non poteva rifiutare la richiesta di Karl Van Bate. Era stato vicino del Ministro dell'Edilizia per anni, e avevano anche vissuto nella stessa strada del Nuovo Distretto. Naturalmente, capì che Karl considerava tutti i bambini diplomati alla scuola di Karl come suoi figli.


Visto che il tiratore scelto si trovava di solito nelle retrovie, il protettore era in realtà in un posto più sicuro rispetto ai soldati in prima linea. Danny sapeva che Sua Maestà odiava che i suoi dipendenti si coprissero o fossero in combutta tra loro, quindi prendere Malt come suo protettore era una delle poche cose che poteva fare senza offendere Sua Maestà.


Guardando Malt che si era accovacciato a raccogliere proiettili, Danny non poté fare a meno di chiedere: "Hai mai pensato di cambiare lavoro?"


"Lasciare il Primo Esercito?" Malt rispose senza alzare la testa, "No, mi piace molto qui".


"Ma questo non è un gioco" disse Danny alzando le sopracciglia. "Potremmo essere uccisi sul campo di battaglia in qualsiasi momento. Non devi correre questo rischio, essendoti diplomato alla scuola di Karl, sei perfettamente qualificato per un lavoro nel Comune, dove puoi lavorare abbastanza decentemente e guadagnare di più che qui nell'esercito".


"Ma non mi piace fare commissioni per i funzionari ogni giorno, voglio solo tenere una pistola per proteggere Sua Maestà" Malt mise i proiettili da 8 mm che aveva raccolto davanti la trincea. "Inoltre ..." Improvvisamente si fermò e sembrò arrossire.


"Per via della Signorina Nana?"


Malt non rispose, eppure le sue guance si arrossarono.


Danny non poté fare a meno di scoppiare a ridere. "Circa la metà dei soldati del Primo Esercito ammira la Signorina Angelo, non penso che tu abbia una possibilità. Inoltre suo padre è un Barone, anche se al momento non ha terre, sua figlia non è qualcuno alla tua portata".


"Io, non penso in quei termini" disse Malt, piegando il collo. "Sono soddisfatto finché posso vederla tutti i giorni".


Danny scosse la testa e smise di persuadere Malt. Sapeva quanto forte o testarda potesse essere una persona se innamorata. Lui stesso non faceva eccezione.


Ogni volta che aveva tempo, non appena chiudeva gli occhi, l'immagine di una donna dai capelli verdi si formava nella sua mente.


Se lei non avesse cercato di salvarlo, lui avrebbe potuto perdere la vita nella foresta.


Ma a quel tempo, era ancora una serva dei demoni, l'incarnazione del male. Danny seppellì il suo affetto nel profondo del suo cuore e non osò dirlo a nessuno. Inaspettatamente, la seconda volta che si erano incontrati, le streghe si erano dimostrate innocenti. Di conseguenza, si era trasferita nell’Edificio delle Streghe nel Castello e aveva aperto diversi campi sperimentali nella Foresta delle Ombre.


Non poteva entrare nel Castello quando desiderava, quindi ogni volta che era in vacanza, prendeva sempre il suo arco e andava a cacciare nella Foresta delle Ombre. Decise persino che quando non avrebbe più fatto da soldato, avrebbe fatto domanda al Comune per il lavoro di guardia forestale e avrebbe scelto la Foresta delle Ombre come sua nuova casa.


"Woo ... Woo ...!"


In quel momento, sentì il suono delle corna.


Segnalava l'arrivo dei nemici.


Danny interruppe i suoi pensieri galoppanti e fissò il suo porta-pistola.


A prescindere da tutto, al momento era comunque un guerriero. Doveva combattere per proteggere Sua Maestà e rovesciare la Chiesa che stava perseguitando le streghe.


...


Mentre il sole si alzava sopra la sua testa, una truppa dalle scintillanti armature apparve ai piedi della montagna.


Per bloccare l'unica strada che portava alla montagna, la loro linea difensiva era a meno di un chilometro da Hermes. Sin da quando erano scesi dalla montagna, i nemici erano entrati nel raggio di tiro dei cannoni del Primo Esercito.


Danny sapeva perfettamente che Ascia d’Acciaio non avrebbe perso nessuna possibilità di colpire i nemici.


Come per dimostrare che i suoi pensieri erano giusti, una serie di ruggiti smorzati scoppiarono dietro di lui, sembravano tuoni provenienti da molto lontano. Danny vide vagamente delle tracce di ombre che volavano sopra la sua testa verso i nemici.


La battaglia era iniziata senza un segno.


Da lontano, Danny riusciva a vedere chiaramente i punti di atterraggio dei proiettili, lì la polvere era spuntata come mazzi di fiori selvatici. I nemici che marciavano come una fila di formiche andarono immediatamente nel panico. Era una reazione normale, considerando che era la prima volta che venivano colpiti da avversari che non potevano nemmeno vedere. Se fossero stati mercenari o l’esercito, il loro morale sarebbe probabilmente crollato completamente dopo alcuni giri di spari.


Eppure la truppa della Chiesa non si ritirò, al contrario cominciò ad accelerare. I soldati non sembravano così ordinati come prima.


Quando si avvicinarono a Danny, avevano subito tre giri di colpi di cannone. La combinazione di 50 artiglierie da campo era stata sufficiente a bombardare continuamente, il che era un'esperienza tortuosa per i nemici. Senza cavalli da guerra, dovevano percorrere quella strada infernale a piedi.


L'Armata della punizione divina, che si diceva avere una forza prodigiosa, si proteggeva dietro i grandi scudi e avanzò verso la prima fila. Formarono un muro di ferro grigio da 500 a 600 metri di distanza dalla prima trincea del Primo Esercito.


Tuttavia non significava molto di fronte ai proiettili. Non appena un proiettile colpì un grande scudo, si ruppe in pezzi e gettò il suo proprietario a terra.


"Non va bene" disse Danny mentre scuoteva la testa. "Ho paura che vengano distrutti prima che raggiungano la prima trincea". Aveva capito la strategia di tiro del Primo Esercito: prima, si occupavano dei nemici a 1.000-1.500 metri di distanza con i cannoni; poi una volta che i nemici si fossero radunati davanti al recinto di filo spinato, avrebbero ripulito il campo di battaglia con le mitragliatrici; se i nemici arrivavano a 200 metri e cominciavano ad avanzare, usavano i fucili a tamburo nel combattimento ravvicinato.


"Perché non è buono distruggerli?" Malt sbirciò oltre la trincea, in piedi sulla punta dei piedi.


"Bene, perché poi non ci sarà niente da fare per me" Danny raccolse i proiettili e li mise nel taschino della giacca, sollevò la pistola e si preparò ad andarsene.


"Dove stai andando?" Malto lo afferrò rapidamente.


"Vado in trincea in prima fila" Danny si liberò della mano di Malt. "Stai qui."


"Verrò con te".


"Non mi seguire, questo è l'ordine del Capitano".


Con quelle parole, Danny si chinò a per attraversare la trincea comunicante.


I suoni dell’impatto dei proiettili diventavano sempre più forti. Ad ogni suono sordo, dei granelli di terra uscivano dalle pareti della trincea e cadevano nel suo colletto.


Sapeva allora che si stava avvicinando la prima linea poco a poco.


Dopo aver attraversato tre file di trincee, prima che un nuovo giro di colpi andasse a segno, Danny sporse la testa per guardare al di là della trincea, indipendentemente dal fatto che gli altri membri della squadra lo guardassero confusi. Poteva vedere chiaramente i grandi scudi dell’Armata della Punizione Divina, e persino sentire le disperate grida e urla dei nemici.


Era a circa 300 metri di distanza dai nemici.


<em>Qui è abbastanza vicino.</em>


Prendendo un respiro profondo, Danny appoggiò il suo fucile, puntò il mirino da qualche parte sopra uno scudo e premette il grilletto.


Accompagnato da un suono nitido, un po' di sangue blu fuoriuscì dal retro dello scudo, che, insieme al suo supporto, cadde a terra, rivelando degli sconvolti Guerrieri del Giudizio che si nascondevano dietro di esso.


Danny rimosse la sicura, tolse il proiettile fumante e rimise la sicura.


Il suono della ricarica lo eccitò e lo esaltò.


<em>"Il primo"</em> pensò Danny.


<em> </em>


<em>Thea </em>
                                


                                



