---
weight: 6160
title: Capitolo 616- Sale la Marea Violenta
pubDate: 2025-08-07T11:37:51.006Z
tags:
    - rtw
---










...


Ovunque c’erano intensi ed acuti boom.


Tutto quello che Zero riusciva a sentire tra quei boom erano gemiti di dolore.


La prima linea era un’avanguardia formata dai Guerrieri della Punizione Divina, mentre la retroguardia era l’Armata del Giudizio che avanzava lentamente. Questa era la formazione a ‘Grande Scudo’ prevista per affrontare gli attacchi di gruppo delle bestie demoniache, ma era ugualmente efficace contro le balestre e gli acciarini. Gli scudi di ferro, ognuno spesso solo come un dito, erano capaci di deviare raffiche di frecce, e non potevano essere perforati dai finti acciarini di Timothy. Il loro unico svantaggio era l’essere eccessivamente pesanti, pertanto solo l’Armata della Punizione Divina riusciva a trasportarli in battaglia.


Tuttavia, questa volta, aveva perso la sua efficacia.


Ogni tanto, un Guerriero della Punizione Divina sarebbe potuto essere tranciato in due dalle palle di ferro che sfrecciavano verso di lui, ed anche le persone che stavano dietro avrebbero potuto essere colpite dalla stessa palla. Il sangue schizzava velocemente fuori dalle ferite inferte dalle cannonate. Quei guerrieri che non morivano sul posto, avrebbero potuto aggrapparsi alle proprie interiora o membra e gridare di dolore, fiaccando non intenzionalmente il morale dei loro commilitoni ancora impegnati nella battaglia.


“Questo non può continuare. Caricate l’Armata della Punizione Divina!” Gridò un assistente.


“Concordo, Signor Soli.” Appoggiò un altro comandante stringendo i pugni. “Queste palle di ferro possono viaggiare solo in linea retta, e non possono essere sparare troppo velocemente. La cosa migliore che possiamo fare è sparpagliarci così da non essere più dei bersagli facili!”


“Ricevuto. Trasmettete i mei ordini sullo sparpagliare la nostra formazione ed effettuare un pieno comando!”


Zero sentì Soli Daal emettere un ordine d’attacco.


Tuttavia, proprio in quel momento, entrò in campo un nuovo tipo di arma.


Faceva lo stesso rumore di una pioggia incessante, ma anche di quello di un brusio provocato da pugnali d’oro che si scontrano l’uno conto l’altro. Si sollevò all’improvviso una nuvola di fumo davanti ai guerrieri in carica, che li fece cadere a terra come spighe di grano. Per Zero era impossibile individuare da dove stesse arrivando l’attacco.


Le facce dei comandanti impallidirono tutte in una volta.


Tutti sapevano che l’esito di quella battaglia era stato deciso.


Zero sentì un sibilo improvviso penetrare attraverso l’aria. Era affilato e misterioso, come il verso di una vipera.


Pericolo!


Volse lo sguardo in direzione del suono. Voleva inconsciamente nascondersi da esso, ma si ricordò subito che il corpo in cui si trovava non le apparteneva.


Sfortunatamente, Soli Daal non possedeva nemmeno una parte della sua prontezza.


Una singola palla di ferro cadde a mezzaria e rimbalzò a terra, direttamente davanti a lui. Non appena rimbalzò, sfiorò il suo corpo.


Zero riuscì a sentire solo la sua visione rigirarsi prima di cadere a terra.


Del sangue fresco sgorgò fuori dalle spalle di Soli, probabilmente dal punto in cui mancava il braccio. Serrò i denti per evitare di piangere dal dolore.


La gente che aveva intorno lo accerchiò freneticamente.


“Vostra Eminenza!”


“Santo cielo, la vostra mano…”


“Ritirata, fateli ritirare tutti!”


“Portate il Signor Soli lontano da questo posto, io resterò indietro!”


Le sue reminiscenze si interruppero in quel momento.


Zero aprì gli occhi. Davanti a lei c’erano nuovamente i prismi di Pietra Divina e il Tempio Centrale Segreto molto in profondità.


“Quindi è questo che è successo.” Abbassò la testa e ghignò incontrollabilmente.


“In questo caso, tutto ha più senso adesso.”


Perché Roland Wimbledon era riuscito a passare dall’essere il Signore di Città di Confine dal profilo basso, al diventare il nuovo Re di Graycastle; perché era riuscito a sconfiggere i cavalieri del Duca e l’esercito impazzito del Secondo Principe più e più volte, ed era quasi riuscito a conquistare Città del Re in un giorno – questa era la ragione.


I continui boom, l’odore del fumo della polvere da sparo nell’aria… queste cose provavano l’esistenza di un nuovo tipo di arma da fuoco di gran lunga superiore a quei tubi di polvere di neve contraffatti di Timothy.


Se Zero non lo avesse ‘visto personalmente’, non avrebbe mai immaginato che le armi a polvere di neve fossero così potenti.


Certamente, sapeva che non si trattava di un segreto tramandato all’interno della Famiglia Wimbledon, altrimenti Timothy e Garcia non ne sarebbero stati all’oscuro.


Sicuramente Roland aveva incontrato qualcosa a Città di Confine che gli aveva permesso di raggiungere il successo odierno.


Un’altra possibilità era che avesse imparato gli antichi trucchi di qualche famiglia solitaria – da quando l’Unione era stata sciolta, alcuni muratori e progettisti che avevano aiutato la popolazione locale non erano più in contatto. Molti di loro possedevano competenze specialistiche ed artigianali, e perciò era possibile che uno di loro avesse ideato quelle armi ingegnose.


O, forse, le armi erano state trovate in qualche rovina nascosta nelle profondità della Catena Montuosa Invalicabile. I registi storici nella biblioteca menzionavano la presenza di strane rovine di origine sconosciuta localizzate intorno al confine della Terra Barbarica. Di fatto, era stata la scoperta di un labirinto sotterraneo ad aver portato alla divisione finale dell’Unione.


Ma Zero era molto incline a credere che fosse stata l’abilità di qualche strega a dare alla normale polvere di neve quel potere mortale.


Questo avrebbe anche spiegato il perché Roland avesse cambiato il suo atteggiamento, reclutato un gran numero di streghe, e aiutato a ripulire le ingiustizie che avevano affrontato.


“<em>Lasciamo perdere, le mie speculazioni non hanno alcuna importanza. Non importa quale sia stato il motivo, Roland Wimbledon ne sa di più a riguardo</em>,” pensò Zero.


Sapeva che se avesse divorato Roland, avrebbe capito tutto di quelle armi.


“Signorina… Zero?” Chiese preoccupato il capitano delle guardie che stava in piedi all’uscita della gabbia, non avendola sentita proferire parola per lungo tempo.


Zero represse l’eccitazione nel suo cuore e aspettò che il ghigno sul suo viso sparisse, prima di uscire con calma dalla gabbia. “Sto bene. Informa i servizi segreti di richiamare tutte le streghe pure che si trovano ancora nel Regno dell’Alba.”


“Tutte?” Il capitano sembrava stupito. “Ma il piano che avete stabilito in precedenza…”


“La battaglia decisiva sta per cominciare,” spiegò Zero lentamente. “Voglio vedere tutti.”


Non c’erano dubbi sul fatto che la situazione del Regno dell’Alba fosse insignificante, in confronto alle conoscenze di Roland.


“<em>Così potente, con una straordinaria gittata, e capace di essere usata da chiunque</em>.” Zero riusciva a capirne l’importanza solo pensandoci.


Se quest’arma avesse potuto essere assemblata prima dell’arrivo della Luna di Sangue, le possibilità della Città Santa di sconfiggere i demoni sarebbero aumentate significativamente.


Riguardo a se stessa, sarebbe riuscita ad avvicinarsi di un passo alla volontà divina.


*******************


Città di Valleprofonda, Regione Settentrionale del Regno di Graycastle.


Dopo cena, Iffy tornò nella sua camera da letto nel Castello e sbadigliò subito incontrollabilmente. Nelle ultime due settimane, oltre all’eseguire la Campagna d’Estrazione Dentaria, non c’era stato tempo per il riposo dopo aver raggiunto la cittadina. Non solo aveva dovuto assistere il Primo Esercito nel sorvegliare il loro campo, ma anche seguire Edith ed il suo entourage nel Crinale Ventofreddo per reinsediare i residenti locali. Nonostante fosse estremamente impegnata, sentiva che adesso la sua vita aveva un significato.


Dopo essersi tranquillizzata, realizzò che le streghe non combattenti in realtà possedevano dei loro personali punti di forza. Iniziò anche a percepire che, oltre alle sue abilità, non era molto diversa dalla maggior parte delle persone normali.


Come rilevato dalle sue quotidiane interazioni con la gente, stava lentamente venendo accettata dai membri dell’Unione delle Streghe. Quando stava svolgendo l’incarico di vigilante, Maggie per la prima volta l’aveva persino salutata– benché Fulmine non ne sembrasse felice.


Iffy non si aspettava un loro perdono, e al contrario, sperava di poter rimediare ai suoi errori attraverso le sue azioni. Infatti, non le importava se alla fine sarebbe riuscita o meno a diventare una sorella per loro. Si concentrava solamente nel fare ammenda.


Fare ammenda per la sua sola ed unica amica, Annie.


Proprio mentre stava per andare a letto, qualcuno bussò alla porta.


Quando l’aprì, fu sorpresa di vedere la leader dell’Isola Dormiente, la Signorina Tilly Wimbledon.


“Desidero parlare con te dell’Associazione della Zanna Insanguinata.” Tilly sospirò dolcemente. “Così come di Heidi Morgan e… di Annie.”


<em>Haru</em>
                                


                                



