---
weight: 6220
title: Capitolo 622- Le fiamme del tuono
pubDate: 2025-08-07T11:37:51.007Z
tags:
    - rtw
---










Il mattino successivo Roland era appena arrivato al posto di comando con la sua colazione quando ricevette il rapporto di Maggie.


"La Chiesa sta arrivando, gruu!" La sua voce nervosa proveniva dalla pietra magica. "Un gruppo ha lasciato Crinale Ventofreddo e si sta dirigendo verso la linea di difesa, gruu!"


"Quanti sono?"


"Uno, due, tre ... cinque in totale!"


Roland che si stava preparando per la conferenza del fronte di guerra si sedette e domandò: "Cosa? Cinque?"


"Sono vestiti con armature scintillanti, con in mano la bandiera della Città Santa. Che spettacolo, gruu! Devo riferire ai cannoni?"






"Uh ... No, continua a tenere d'occhio quello che succede a Crinale Ventofreddo" Roland si mise il pane in bocca, chiedendosi: "<em>Cosa starà pensando la Chiesa?"</em>


"Probabilmente stanno venendo per implorare pietà?" ipotizzò Usignolo con una smorfia.


"Se questo è il caso, la Chiesa non avrebbe dovuto inviare l'esercito a invadere Crinale Ventofreddo" Roland si accigliò.


Un giorno e mezzo dopo, il plotone aveva raggiunto la prima linea di difesa. Il sacerdote che guidava la truppa affermava di essere la delegazione emissaria inviata dalla Chiesa per incontrare Roland, Sua Maestà. Allo stesso tempo, c'era una lettera scritta a mano dal Sommo Pontefice per il giovane Re del Regno di Graycastle.


"Cosa ne pensate?" Roland raccolse il Dipartimento Consiglieri e le streghe e chiese: "Potrebbe essere un trucco delle streghe pure?"


"Prima vorrei chiedere la tua opinione" iniziò Edith "Accetterai i loro negoziati di pace se la Chiesa vuole arrendersi?"


Roland respinse la possibilità senza esitazione alcuna: "A meno che non congedino l'Armata della Punizione Divina e non facciano processare tutti i capi e coloro che hanno ucciso gli innocenti. Tuttavia, non credo che la Chiesa accetterà questi termini".


"Infatti" rispose immediatamente Edith "In questo caso, non dovresti incontrare la delegazione emissaria. Per non parlare della possibilità di tradimenti, il processo di negoziazione potrebbe influenzare la Sua determinazione".


"Sono d'accordo con te" disse Agatha con un cenno. "Anche se non c'è nessuna reazione magica su loro cinque, l'abilità di una strega è molto strana, nessuno può essere sicuro di cosa succederà dopo".


"Forse dovremmo semplicemente catturarli, interrogarli e sbarazzarci di loro segretamente dopo aver capito il vero motivo per cui sono venuti" disse Ascia d’Acciaio mimando il taglio del collo.


"Sua Maestà, il Regno di Graycastle non è Città delle sabbie ferrose" l’avvisò Sir Eltek rapidamente "È meglio non farlo, rovinerà la Sua reputazione quando la notizia si diffonderà".


"Lo so" Roland restò a rimuginare per un po' e guardò Ascia d’Acciaio. "Fagli lasciare la lettera e poi mandali via".


"Sì, Sua Maestà".


Roland non poté fare a meno di chiedersi: <em>"Cosa ha da dire il Capo Supremo di Hermes?"</em>


<em>"Sarà un consiglio o un incentivo?"</em>


Dopo varie ispezioni di Sylvie e Agatha, la lettera scritta a mano dal Papa di Città Santa raggiunse finalmente Roland.


Aprendo la copertina squisita, notò che la calligrafia su di essa era sorprendentemente aggraziata.


E il suo contenuto sorprese Roland.


Descriveva sinceramente le origini e lo scopo della Chiesa e rivelava l'esistenza del grande nemico dell'umanità: il demone.


Se non avesse conosciuto il segreto di quattrocento anni prima, il contenuto sarebbe probabilmente bastato a renderlo confuso e incredulo.


Era quella la strategia del nemico?


Confondere l'avversario con la verità di una storia ormai piena di polvere e puntare sulla sincerità per i trattati di pace?


Di conseguenza, quando il primo gruppo fece ritorno, Crinale Ventofreddo inviò un altro gruppo di soldati. Erano di nuovo cinque.


Naturalmente, Roland non li incontrò, ma chiese loro di lasciare semplicemente la lettera.


La seconda volta il contenuto della lettera era più approfondito, e menzionava la Battaglia della Volontà Divina oltre alla breve introduzione dell'Unione prima che la Chiesa fosse formata. Il Papa credeva che la battaglia che si ripeteva ogni 400 anni tra le diverse razze fosse una prova delle divinità verso l'umanità.


Roland era sprezzante nei confronti di quell’idea, ma sentiva un leggero disagio nel suo cuore.


Una settimana dopo quell’avvenimento Crinale Ventofreddo aveva continuato a inviare diverse delegazioni di emissari per consegnare alcune lettere scritte a mano dal Papa al battaglione di prima linea. Le lettere non rivelavano troppe nuove informazioni e il contenuto si stava facendo sempre più breve. Roland semplicemente chiuse un occhio sul suggerimento di combinare le forze di entrambe le parti per affrontare il demone come era scritto dietro la lettera.


La Chiesa smise di inviare nuovi messaggeri quando arrivarono le calde giornate estive.


Il nemico era arrivato a piena forza.


*******************


"Qui è un Fulmine, il nemico è entrato nella nona zona! Ripeto, il nemico è entrato nella nona zona!"


Sentendo la voce che usciva dal Sigillo, Artiglio di Gatto sfogliò nervosamente il libretto che teneva in mano. "Uh ... Nona, nona..."


"Presto!" gridò Rodney. "Il proiettile è già inserito!"


"Vado già abbastanza veloce!" gridò Artiglio di Gatto, "Ah... eccolo, angolo 26, passo 15!"


Nelson fece rapidamente ruotare la manovella. "26 ... 15, completa!"


"Pronto a sparare!"


Artiglio di Gatto si coprì rapidamente le orecchie dopo aver sentito l'ordine.


"Fuoco!"


Jop tirò rapidamente il grilletto (1), il Cannone Longsong da 152 cm emise immediatamente un potente ruggito, l'onda sonora si mescolò al flusso d'aria che soffiava davanti. Era come un martello che battè sul petto di Artiglio del Gatto, facendo ribollire il suo sangue. Poteva sentire che il terreno sotto i suoi piedi cominciava a tremare a causa dell'enorme rinculo.


<em>"Questo è potere"</em> pensò Artiglio di Gatto tra sé e sé, <em>"il cannone Longsong è l'arma che è più adatta ad essere utilizzata dagli uomini, rispetto al tubo di metallo da 5 kg e mezzo".</em>


L'unico rimpianto era quello di non potere vedere la scena all’atterraggio del proiettile.


Con fare audace, Artiglio di Gatto si avvicinò alla Pietra Magica nella mano di Foglia e disse: "Uh ... Signorina Fulmine, abbiamo centrato l'obiettivo?"


"Ah ha ... Bel colpo" rispose la ragazzina.


...


Confrontandosi con l'operatore del cannone posteriore, Fulmine e Maggie potevano osservare i movimenti e gli attacchi del nemico più direttamente.


Fulmine galleggiava a un'altezza assolutamente sicura e guardava in basso con il telescopio che teneva in mano. Si rese conto che l'obice lanciato in quel momento stava cadendo nella zona ovest della nona zona con circa quattro metri di differenza dal punto di caduta stimato. Probabilmente era dovuto al cambio di vento. Tuttavia l'effetto reale non fu male. Il possente esercito della Chiesa riempiva l'intero sentiero di montagna. Detto questo, un fiore scarlatto sarebbe fiorito all’istante se la palla fosse caduta sopra l'esercito.


Era proprio come l’altra volta.


Non era riuscita a vedere l'intero processo del volo del proiettile fino all'atterraggio. La prima cosa che i suoi occhi videro fu la luce rosso scuro, seguita dalla polvere e dalla ghiaia che si erano innalzate e da una rapida ondulazione che si diffuse dalla luce, lasciando una scia di polvere. Il suono dell'esplosione non sarebbe sentito se non più tardi, come se entrambi non accadessero nello stesso momento.


Quando il fumo fu spazzato via, il punto di atterraggio del proiettile era un segno nero bruciato. Intorno a esso c'era un orribile macello di cadaveri; gli arti recisi erano sparsi ovunque, e il sangue e gli organi appiccicaticci avevano tinto le lucenti armature di un tocco di rosso vivo. I Guerrieri del Giudizio più lontani sembravano completamente diversi, e non c'erano ferite evidenti sui loro corpi, ma stavano comunque sputando sangue e caddero per terra. Alcuni di loro riuscirono ancora camminare per pochi metri prima di cadere, e il modo ondeggiante in cui camminavano li faceva sembrare come se fossero ubriachi.


Solo un altro bombardamento poteva far perdere alla Chiesa quasi 50 uomini.


Fulmine agitò felice il pugno e disse: "Te lo meriti!"


E spostò lo sguardo sulla prossima zona da bombardare.


"Attenzione, il nemico sta attraversando la dodicesima zona, per favore sparate. Ripeto, per favore sparate!"






<em>Thea </em>


[su_service title="Erialis" icon="icon: comment" size="16"] <em>(1) Noto anche come leva a scatto e si posiziona nella parte esterna di scatto dell’arma da fuoco che consente il rilascio del cane o percussore provocando quindi l’esplosione. La sua forma non si è modificata in maniera sostanziale dopo essere comparso con l’introduzione degli <a href="https://it.wikipedia.org/wiki/Acciarino_(arma_da_fuoco">acciarini</a>.</em>


<em>Precedentemente, nelle armi a miccia, al suo posto vi era una leva azionando la quale si portava la "serpentina" (recante la miccia accesa) a contatto con la polvere.</em>


<em>Tale leva fu poi sostituita da un bottone premendo il quale (generalmente con il pollice) la "serpentina" scattava in basso, ma la scarsa praticità di questo sistema portò all'adozione del grilletto "moderno", di uso assai più comodo. Tutti gli acciarini a ruota (che nel secolo XV sostituirono quelli a miccia) furono dotati di normali grilletti in tutto simili agli attuali.</em>[/su_service]


<em> </em>


<em> </em>


<em> </em>
                                


                                



