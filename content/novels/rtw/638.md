---
weight: 6380
title: Capitolo 638- La Tentazione della Tavola Periodica degli Elementi
pubDate: 2025-08-07T11:37:51.009Z
tags:
    - rtw
---










Barov disse: “Vostra Maestà, il Comune non ha alcun problema con questo programma, ma… non abbiamo bisogno di tanti insegnanti per la scuola secondaria, no?” Sapendo che Edith sarebbe presto diventata un membro ufficiale del Comune, Barov sembrava un po’ infelice ma comunque concentrato sul soggetto della discussione. Roland era lieto di vedere quella reazione matura.


Il Principe spuntò gli altri lavori che quegli studenti avrebbero potuto fare, dicendo: “Non devono diventare insegnanti della scuola secondaria. Con un miglior bagaglio culturale, possono scegliere di diventare ricercatori e dirigenti negli impianti. Dovrebbero capire i principi dietro le macchine invece che capire semplicemente come farli funzionare. Dovrebbero sapere come istruire i lavoratori, come preservare o, forse, migliorare l’apparecchiatura. Il Ministro dell’Istruzione deve impegnarsi per trasformare il nostro popolo in personale industriale. Altrimenti, non avrà senso avere una grande popolazione.”


“Personale Industriale?” Pergamena ripeté le parole di Roland a bassa voce, poi domandò: “Si riferisce alle persone impegnate nella produzione industriale?”


“In pratica.” Roland confermò e continuò a spiegare la sua idea. “Le persone che hanno completato l’istruzione universale possono diventare dei lavoratori ordinari, ossia, giovani addetti industriali. Avendone altri, potremmo aumentare la nostra produzione industriale, ma l’industrializzazione non riguarda solo l’entità… il Comune non riuscirà ad occuparsi di tutto, quindi voglio vedere due o tre persone su cento ottenere il livello d’istruzione secondario o anche più alto. Possono essere impiegati in entrambe le posizioni di produzione e gestione, così come in quella di insegnati per la scuola secondaria. Facendo questo, vedremo gli impianti diventare organizzazioni indipendenti che possono auto-svilupparsi seguendo le istruzioni del Comune.”


Senza l’educazione, Neverwinter non avrebbe potuto godere dei frutti dell’avere una grande popolazione, indipendentemente da quanto numerosa fosse stata. A causa delle limitate risorse educative, in quel momento non poteva rendere universali l’educazione secondaria e superiore. Per placare la sua sete di talenti, aveva deciso di usare questo sistema di borse di studio per selezionare e stimolare velocemente un gruppo di persone capaci per la città. Quanto alle altre persone, nel suo piano, fino a quando avrebbero ultimato l’educazione primaria e sarebbero diventate alfabetizzate, avrebbero potuto ricoprire le ordinarie posizioni nella produzione, come l’ingranaggio in una macchina.


“Capisco,” rispose Pergamena.


Roland batté sul tavolo e aggiunse: “C’è dell’altro. Aggiungere l’educazione ideologica all’universale educazione primaria. Vi darò un piano d’insegnamento dettagliato più tardi.” Non riuscì a trattenersi dal ribadire i contenuti del libro di testo sull’educazione ideologica e morale che aveva letto nel Mondo dei Sogni. In quest’era, rafforzare la realizzazione ideologica e morale era importante come adattare le macchine a vapore.


Vedendo Pergamena annuire, si alzò in piedi e diede un’occhiata a tutti i presenti in sala, dicendo: “Ricapitolando, quest’anno e il prossimo, il Comune dovrà focalizzarsi sull’espansione della popolazione, sul miglioramento dell’educazione e sul potenziamento della produzione industriale, specialmente sui primi due incarichi. Queste cose determineranno quanto potremo andare lontano. Spero che tutti voi facciate del vostro meglio prima dell’arrivo di nemici più spaventosi e potenti!”


“Faremo del nostro meglio per Vostra Maestà!”


Dissero tutti i funzionari all’unisono, alzandosi in piedi.


“E anche per voi stessi.” Roland tirò un sospiro di sollievo e continuò: “Ѐ tutto per la riunione di oggi, e… Kyle Sichi, vieni nel mio ufficio.”


...


Il Capo Alchimista seguì Roland nel suo ufficio. Non appena chiuse la porta, chiese direttamente: “Vostra Maestà, avete qualche nuova idea o qualche nuovo prodotto da realizzare? Se la risposta è no, spero di poter tornare quanto prima al mio laboratorio.”


Roland non poté fare a meno di sorridere, dicendo: “Sei ancora così impaziente. Andiamo, siediti. Ho qualcosa di importante da darti.”


Dopo che Kyle si fu seduto con aria incredula, Roland prese lentamente la sua tazza per sorseggiare del tè e chiedere: “Come stanno gli alchimisti di Città del Re?”


Il Capo Alchimista replicò con un’espressione accigliata: “Suppongo benone. Non parlo molto con loro se non per discutere degli esperimenti chimici. Se volete saperlo, potete chiedere direttamente a loro.”


Roland poteva dire, dalla reazione di Kyle, che gli alchimisti del Laboratorio Alchemico di Città del Re sembravano essersi creati un piccolo clan per conto loro. Avevano portato lì molti studenti, il che era d’aiuto per la produzione chimica industriale ma allo stesso tempo metteva pressione su Kyle e i suoi studenti.


Tenendo per sé quel pensiero, Roland cambiò argomento. “Ora che i due liquidi acidi e la polvere infume sono entrati in produzione di massa, ho intenzione di allestire un dipartimento indipendente per andare incontro alle sempre più crescenti richieste di questi prodotti.” Fece una breve pausa per poi continuare: “Vuoi lavorare come Ministro dell’Industria Chimica?”


Kyle rispose senza alcuna esitazione, “Ricordo che lo avevate già menzionato prima, ma… Mi dispiace, Vostra Maestà. Non posso proprio abbandonare i miei esperimenti in laboratorio per del banale lavoro di amministrazione, così la mia risposta è ancora la stessa.”


“Non rifiutare così in fretta.” Roland scrollò le spalle. “So che non vuoi sprecare il tuo tempo con cose di questo tipo, dato che consacri te stesso alla chimica e vuoi esplorarne i misteri… Ma cosa accadrebbe se ti mostrassi direttamente ciò che vuoi sapere?”


“Cosa?” Kyle Sichi rimase sbalordito.


Roland prelevò qualcosa dal suo cassetto e lo stese lentamente davanti a Kyle. Si trattava di un foglio bianco su cui erano disegnati molti quadrati – la tavola periodica degli elementi, che aveva scritto la notte prima.


“Q-questo è…” Gli occhi del vecchio alchimista andarono dritti su di essa. Allungando le sue mani tremanti, voleva rubarla al Re ma al contempo aveva paura di strapparla.


“Non avevate detto… di aver dimenticato i contenuti negli spazi vuoti?”


“Ho ricordato molti dettagli di recente, incluso qualcuno sul libro ‘Chimica Livello Intermedio’. Questa volta sarà completo.” Roland spostò indietro il tavolo, in modo tale che Kyle potesse solamente osservarla.


“Vostra Maestà, Io…” Kyle si fermò lì e chiuse la bocca, dato che aveva già afferrato ciò che il Re voleva dire.


Roland sorrise e disse: “E’ proprio così. Se diventerai il Ministro dell’Industria Chimica, io ti darò questa tavola periodica degli elementi, la ‘Chimica Livello Intermedio’ completa e forse anche ‘Chimica Livello Avanzato’.”


Roland ammirava l’entusiasmo del Capo Alchimista verso la chimica ma sapeva anche che, limitato dalle condizioni di quell’era, Kyle poteva difficilmente avere più conoscenze chimiche di uno studente del liceo dei tempi moderni. Ora che aveva ultimato i libri di testo sulla chimica, aveva deciso di mostrarli a Kyle. Ma facendo questo, avrebbe potuto aver permesso a quest’ultimo di avere più tempo per insegnare a più studenti e ridurre efficacemente l’influenza del Laboratorio Alchemico di Città del Re.


Credeva anche che sebbene Kyle preferisse gli esperimenti chimici alle banali questioni d’amministrazione, in quanto ex Capo del Laboratorio Alchemico della Città Acqua Rossa, dovesse avere una buona conoscenza dell’amministrazione, dell’organizzazione di base e delle capacità di coordinamento.


“Ho… capito.” Kyle si chinò dopo aver esitato per un momento. “Vi servirò come vostro Ministro.”


Per qualche ragione, Roland aveva scoperto che rispetto all’imporre agli altri il suo volere, era diventato molto bravo nell’offrire condizioni che non potevano essere rifiutate, come la merce di scambio nei negoziati. Si domandò se fosse quella la sindrome di una persona al potere.


In ogni caso, credeva che quella fosse un’opzione vantaggiosa per tutti.


Ripiegò la tavola periodica degli elementi e la consegnò a Kyle, dicendo: “Quando avrai più studenti, avrai meno cose banali da fare da solo. Ecco il tuo premio in anticipo. Fai del tuo meglio, e il tuo nome verrà registrato nella storia della chimica.”


<em>Haru</em>


<em> </em>


[su_service title="Erialis" icon="icon: comment" size="16"] <em>Poi ditemi se Kyle non è fantastico " Allungando le sue mani tremanti, voleva rubarla al Re ma al contempo aveva paura di strapparla. " Ahha chissene se sta facendo qualcosa contro Sua Maestà ahha.</em>[/su_service]
                                


                                



