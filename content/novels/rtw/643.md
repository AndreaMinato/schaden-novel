---
weight: 6430
title: Capitolo 643- Come guadagnare una fortuna
pubDate: 2025-08-07T11:37:51.009Z
tags:
    - rtw
---














Il mattino seguente, Roland aprì gli occhi no appena il primo raggio di sole entrò nel soggiorno.






Il ventilatore aveva continuato a far girare l’aria calda tutta la notte, e le cicale stavano strillando le loro canzoni familiari fuori dalla finestra.






Aveva confermato che il sonno nel Mondo dei Sogni non lo avrebbe riportato alla realtà, così pensò che avrebbe potuto riposare.






<em>“Anche se questo può sembrare un po’ strano.. chi se ne frega. Non importa, basta che funzioni.”</em>






Sbadigliando, scese dal divano. Stava per andare in cucina a preparare la colazione, quando sentì Zero urlare in camera da letto.






Dopo un momento, apparve alla porta, la sua faccia arrossì. Indicò Roland, balbettando. "Ieri io ... tu…"






"Ho dormito sul divano ieri sera." Roland scrollò le spalle. "Per favore, eri sudata e sporca, sicuramente non avrei dormito con te."






La bambina tirò il colletto per annusarlo e poi arrossì ancora di più come una mela matura in contrasto con i suoi lunghi capelli bianchi. In un turbine, tornò di corsa in camera da letto, armeggiò per un po’ e si precipitò in bagno con dei vestiti puliti.






Presto si sentì il rumore della doccia dal bagno.






Quando uscì, Roland aveva finito di preparare la colazione.






La colazione di oggi era molto più ricca di quelle solite. Pancetta fritta, uovo sale pepe, pesce essiccato arrosto e un piatto di uva fresca.






Certo, erano tutti fatti di quello che aveva preso dalla Città Santa dietro alla porta di ferro.






"Hai comprato la carne?" Zero chiese sorpresa, con i capelli avvolti in un asciugamano bagnato. Roland poteva vedere la sua gola muoversi leggermente, come se stesse deglutendo.






"Sì, ho comprato molto e ho messo tutto in frigo." Roland le porse un paio di bacchette. "Ho trovato un nuovo lavoro."






"Davvero?" chiese improvvisamente con una voce eccitata, apparentemente dimenticando quello che era appena successo.






"Sì, sarò pagato presto." Roland rise. "Questi sono stati comprati per celebrare".






La bambina fu sollevata. “Ho pensato che avessi raggiunto il fondo e quindi fatto qualcosa di irreparabile."






<em>"Che cosa intende con 'qualcosa di irreparabile'?" </em>pensò fra sè e sè, <em>"Pensa davvero che potrei rubare? Uh... La rapina non sembra un grosso problema nel Mondo dei Sogni."</em>






"Quindi il motivo per cui hai avuto un colpo di calore era dovuto allo stare fuori al sole troppo a lungo cercando un lavoro ieri?"






"Probabilmente..." disse mentre si metteva in bocca un acino d’uva, "In breve, non c'è più bisogno di preoccuparsi dei soldi."






"Sei così debole," Zero arricciò il labbro superiore e disse, "Quando potrò smettere di preoccuparmi di te?"






Roland mandò quasi di traverso l'uva, quando Zero disse così. Rispose "Mi fai sentire come se ti fossi preoccupata per me tutto il tempo."






"Uh..." Questo la fece stare zitta. Dopo un po’ guardò Roland. "Hai davvero sprecato gli ingredienti per cucinare la colazione, hai aggiunto il sale alla pancetta salata!"






<em>"Sembra davvero brava a cambiare argomento"</em> pensò Roland mentre prendeva una fetta di bacon e se la metteva in bocca. "Penso che sia abbastanza buona, tranne alcuni angoli che non si sono fritti bene."






"Dovresti lasciar fare a me in futuro." Zero si lamentò, ma inghiottì velocemente tutto il cibo che era sui piatti. Poi prese la borsa e stava per andarsene. "Lascia lì i piatti, quando torno li lavo insieme ai i piatti della cena."






"Aspetta," la fermò Roland e chiese, "C'è una libreria di seconda mano nelle vicinanze? Sai dove si trova?"






...






Questa volta era rimasto nel Mondo dei Sogni per tre giorni prima di staccarsi da esso. Quando si svegliò a Neverwinter, il sole si era alzato alto nel cielo.






Sembrava che la velocità del tempo nel Mondo dei Sogni fosse otto volte più veloce di qui, il che significava che una notte nel Mondo Reale avrebbe contato come due giorni nel Mondo dei Sogni. Inoltre, se avesse ritardato la sua partenza fino al terzo giorno, le altre persone avrebbero pensato che si fosse semplicemente svegliato tardi la mattina.






La prima cosa che Roland voleva fare dopo essersi alzato era trovare un Reale d'Oro e piegarlo.






Risultò che il Reale d'Oro non si piegava affatto, ma le sue dita dolevano.






Roland sospirò, il potere inspiegabile sembrava esistere solo nel Mondo dei Sogni come previsto. Rimise in tasca il Reale d'Oro, si infilò una vestaglia e si sedette alla sua scrivania.






Roland intendeva copiare i concetti chiave che aveva rivisto nel Mondo dei Sogni finché li ricordava chiaramente. Ciò comprendeva le parti mancanti di tutte le materie di base, nonché progetti dettagliati per alcune grandi attrezzature industriali.






Aveva ricavato il meglio dal suo tempo nel Mondo dei Sogni negli ultimi tre giorni. Il vendere le merci rubate dal campo dietro la porta era andato abbastanza bene. Aveva trovato un forum sui negozi locali di beni di seconda mano dove aveva pubblicato le foto dell’armatura, e aveva affermato di avere una certa quantità di imitazioni di oggetti medievali da vendere a basso prezzo. In poco tempo, alcuni compratori attratti dal prezzo stracciato e dalla qualità squisita iniziarono a contattarlo.






Alla fine realizzò 500 yuan per ogni armatura,100 yuan per ciascuna delle balestre e pugnali. I prezzi erano incredibilmente bassi agli occhi degli altri, ma dal momento che Roland non aveva pagato il costo di questi beni, non era angosciato nel venderli. Tuttavia, non si aspettava che i Reali d'Oro sarebbero stati molto più difficili da vendere. Anche se li aveva strofinati tutti fino a fargli assumere una forma rotonda, la banca non avrebbe mai accettato l'oro se non fosse stato scambiato in modo formale, che si trattasse di lingotti d'oro o gioielli.






Roland non era riuscito a venderli a un negozio di oro nelle vicinanze, dove accettavano solo gli accessori che avevano venduto e dai i clienti avevano pagato un costo aggiuntivo. Un venditore era stato così gentile da dargli l'indirizzo di un vecchio venditore di pegni che aveva accettato l'oro non identificato a metà del prezzo di mercato. Al pensiero che aveva solo una dozzina di reali d'oro di un materiale molto diverso dall'oro solido, Roland li gettò tutti nel suo guardaroba.






Avrebbe potuto spostare più armature fuori dal campeggio invece di perdere tempo a vendere oro.






Nel frattempo, non aveva idea di dove vendere tre gemme luccicanti. Alla fine, li dovette lasciare invendute.






Con il denaro in mano, aveva immediatamente saccheggiato il negozio di libri di seconda mano vicino all'appartamento, acquistando tutti i libri di testo che avesse mai letto. Quelli che non aveva letto erano completamente bianchi tranne le copertine. Ovviamente, il Mondo dei Sogni non superava il suo raggio di conoscenza, quindi sembrava impossibile che potesse coprire tutti i campi per Anna.






Tuttavia, grazie alla sua vasta gamma di hobby, aveva sfogliato una grande quantità di tutti i tipi di conoscenza su Internet. E ora poteva ottenere risposte dettagliate a qualsiasi progetto che avesse mai visto, persino qualcosa a cui aveva appena dato un’occhiata.






Oltre alle cose essenziali per potenziare rapidamente la tecnologia a Città di Neverwinter, Roland aveva acquistato anche due nuovi vestiti per Zero, oltre a un set di attrezzature da campeggio invernali per sé. Di conseguenza, aveva speso tutti i soldi appena guadagnati.






Roland ricordava ancora quanto Zero fosse rimasta scioccata quando ricevette i nuovi vestiti. Ha provato a rifiutare l'offerta diverse volte prima di accettarli, a differenza di qualsiasi altra ragazza della sua età che non doveva preoccuparsi di così tante cose. Roland capì il motivo del suo comportamento dopo averle domandato. Stranamente, questa fu la prima volta che Zero aveva ricevuto un regalo, cosa che non aveva mai osato desiderare, dato che i suoi genitori la picchiavano a casa.






Come creatore del Mondo dei Sogni, Roland sentì uno strano senso di colpa.






Roland era stato occupato fino a mezzogiorno quando Usignolo si presentò in silenzio nella stanza.






"Non sei andato a fare colazione?"






"Sì," disse Roland senza alzare lo sguardo, "per favore prendi il pranzo per me, lo mangerò nella mia camera da letto".






"È quello che hai fatto tutta la mattina?" Disse Usignolo mentre soppesava con sorpresa la pila di fogli alla scrivania, "Come hai avuto tante idee in così poco tempo?"






"Sono sempre stati nella mia mente, li ho solo dimenticati temporaneamente." Roland ruotò il polso. "Dai un'occhiata, cosa ne pensi?"






"Descrivi il campo elettromagnetico in... un certo volume... modello matematico usando la forma di... integrale?" Usignolo si portò una mano alla fronte e disse: "Vostra Maestà, sono un po’ stordita. Prima vado a prendervi il pranzo".






Roland non poté fare a meno di sorridere prima di dire "Vai, dunque".






"A proposito, non dovevate andare in ufficio oggi?" Chiese voltandosi a guardarlo quando raggiunse la porta.






"Perché?"






"Barov ha da fare con voi, ha detto che c'erano due lettere che dovete leggere personalmente.”






<em>Erre</em>


[su_service title="Erialis" icon="icon: comment" size="16"] <em>Sigh!  come sfruttare i bugs di sistema del mondo dei sogni...immagino di notte Roland che si infiltra nella casa di Garcia a cercare la porta del frammento e svaligiarla ..e ovviamente Garcia che lo pesta a sangue! Roland novello Arsenio Lupin versione mooolto incapace però-.</em> [/su_service]
                                


                                



