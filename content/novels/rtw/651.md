---
weight: 651
title: Capitolo 651- L'Asta
pubDate: 2025-08-07T11:37:51.010Z
tags:
    - rtw
---










Forse era un'abilità della strega.


Yorko si rese conto che il figlio maggiore della famiglia Luoxi aveva soltanto sentito che una strega sarebbe stata messa all'asta, ma non conosceva quale fosse la sua abilità. Un'abilità eccentrica e pericolosa avrebbe ridotto di molto il valore della strega, visto che nessuno ne voleva rimanere ucciso. Che le streghe fossero alleate o meno dei Demoni, comunque non erano persone comuni ed era pericoloso comprarle.


Ma l'abilità di questa strega non sembrava formidabile. Con l'abilità di auto-curarsi non avrebbe potuto ferire le persone, al contrario, avrebbe soddisfatto i bisogni di molti curiosi, e quindi il prezzo sarebbe stato inaspettatamente alto.


"Signore, non vuole fare un'offerta?" gli chiese Numero 76, prendendo l’iniziativa.


"Uhm...aspetta un momento." Yorko si asciugò il sudore dalle mani e pensò: "Otto ha detto che la Lettera Nera ha un valore in denaro, ma quanto di preciso? 1000 o 2000 ori reali? Se il prezzo della strega risulterà essere molto più alto del valore della sua Lettera Nera, in quel caso Denaro Sporco accetterà l'accordo? E se mi chiedesse di pagare altri soldi extra?" Una serie di domande sopraggiunse nella sua mente facendolo sentire molto in ansia. Non aveva nemmeno 100 ori reali, figuriamoci 1.000.


In quel momento, le offerte iniziarono a rallentare. Si aumentava di circa 10 ori reali e le pause erano diventate sempre più lunghe.


"1.260 ori reali!"


"C'è un'offerta più alta?"


Yorko sapeva che avrebbe perso la strega se fosse rimasto in silenzio.


Strinse i denti e pensò: "Se la Lettera Nera è al massimo, rivelerò la mia identità di Ambasciatore di Graycastle a Denaro Sporco. Non oseranno fare del mare al messaggero di un paese. Dopodiché, lascerò che domani mattina Otto paghi l'extra."


"Offro 1.500 ori reali", disse con una voce profonda.


"Si," Numero 76 alzò immediatamente la mano destra e disse: "1.500!"


Così sentendo, gli altri ospiti si agitarono.


Il grosso aumento di quasi 300 dimostrava la risoluzione del compratore di avere la strega. Inoltre, ciò implicava che non c'era più bisogno per gli altri acquirenti di fare altre offerte. Poiché solo le persone più ricche e potenti ricevevano gli inviti da Denaro Sporco, era molto più importante per gli offerenti mantenere una buona relazione piuttosto che offrire un prodotto di intrattenimento sostituibile. Di fronte a queste circostanze, di solito gli altri offerenti smettevano di fare offerte.


Sperava di poter utilizzare questa tecnica che aveva appreso da Denise per fare in modo che gli altri offerenti smettessero di competere con lui.


Ma non ottenne ciò che voleva.


"1,800!"


Immediatamente, la voce di un nuovo acquirente giunse dalla folla.


Il suo cuore sprofondò.


Lo stesso trucco di aumentare l'offerta significava che anche questo offerente era determinato a comprare la strega.


"Signore?" chiese Numero 76.


"2.000." Yorko strinse forte i denti.


Dopo che la sua guida disse il prezzo, l'altro acquirente continuò ad aumentare dicendo: "2.300!"


Dannazione! Quel prezzo era esagerato perfino per una strega con l'abilità di auto-curarsi. Al mercato degli schiavi, una schiava di bell'aspetto e con eccellenti capacità costava meno di 100 ori reali. Con tutti questi soldi se ne poteva comprare una dozzina di quelle, senza preoccuparsi di violare le leggi del Regno dell'Alba. Non era meglio quello, piuttosto che comprarsi una strega?


Con questi pensieri nella mente, si girò, e con sua sorpresa si accorse che la guida che aveva parlato a nome dell'acquirente era un maschio.


"La guida viene scelta in base al sesso dell'acquirente, giusto? Perciò l'altro acquirente è una donna? Perchè vuole comprare una strega, giusto per stare a guardarla?" chiese Yorko indignato a Numero 76.


"Quello che hai detto sulla scelta della guida è giusto, a meno che l'ospite non ha dei bisogni particolari," annuì Numero 76 per poi chiedere: "Vuoi aumentare ancora il prezzo dell'offerta?"


"Aumenta di 200 ori reali ogni volta, finché non si arrende."


Yorko era deciso a comprare la strega a tutti i costi. Non credeva che l'altro offerente fosse più ricco delle tre famiglie del Regno dell'Alba. Dopotutto, era questo che Otto gli aveva chiesto. Se ci fossero stati problemi, Otto li avrebbe risolti.


Mentre i due competevano, gli altri ospiti sussurravano fra di loro, mostrando interesse.


Quando il prezzo dell'offerta arrivò a 4.000 ori reali, l'altro acquirente terminò le sue offerte.


Ma il prezzo era di cinque volte più alto rispetto a quanto preannunciato da Otto.


"4.000, e uno!"


"E due!"


Disse il presentatore lentamente, il ché fece aumentare l'ansia di Yorko. Sentì il bisogno disperato di stare al posto del presentatore per battere col martello che veniva usato per decidere il prezzo.


Fortunatamente, la voce-incubo dell'acquirente non risuonò.


"E tre! Aggiudicato."


Yorko fece un respiro profondo e si appoggiò alla panchina, sentendo la sua schiena inzuppata di sudore.


"4.000 ori reali... Questa strega costa una fortuna, più di quanto riuscirò a fare in tutta la mia vita. È così che i grandi nobili spendono i loro soldi?" A quel pensiero, improvvisamente sentì che la sua vita licenziosa a Città del Re di Graycastle non era altro che uno scherzo.


La guida disse sorridendo: "Congratulazioni, Signore! Il prodotto Numero 10 è vostro ora!"


Le persone sedute attorno a lui lo guardavano con rispetto, aveva appena speso 4.000 ori reali in un bene di consumo a breve termine.


Nel Regno dell'Alba, la ricchezza rappresentava l'identità.


Indipendentemente dalle ansie e dalle preoccupazioni che aveva avuto durante l'asta, Yorko era contento di aver vissuto quell'esperienze, perché, per la prima volta, le persone lo guardavano con rispetto piuttosto che con disprezzo.


Yorko apprezzo per un lungo istante quel momento e poi chiese: "I prodotti successivi sono tutti degli schiavi?"


"Si, tranne l'ultimo. Si dice che sia una cosa molto rara che Denaro Sporco è riuscito ad ottenere con grandi sforzi", rispose Numero 76.


"Non sai cos'è quindi."


"Si, il mio capo voleva enfatizzare la sua qualità mistica in questo modo. Ci ha solo detto che è un'antica reliquia incastonata con pietre magiche" rispose.


"Quindi, può brillare? Mi hai detto che non ci sarebbero state pietre magiche all'asta" disse Yorko contorcendosi il labbro.


Numero 76 spiegò. "Non c'è solo un tipo di pietra magica. Alcune pietre non brillano, ma hanno una qualità superiore, come le Stelle Blu vendute al prezzo di 3.400 ori reali sei mesi fa. Si tratta di una pietra magica che non brilla, ma, al buio, si riescono a vedere tante stelle luminose all'interno. Era molto più preziosa delle comuni gemme."


"Ed è anche più costosa di quelle comuni. Di che tipo di pietra magica si tratta se costa così tanto?" pensò Yorko, non riuscendo a trattenere la sua curiosità. Ora che aveva svolto il compito assegnatoli da Otto, aveva deciso di restare lì per vedere altri sorprendenti prodotti, per potersi poi vantare con Denise.


Tuttavia, vedendo l'ultimo prodotto all'asta, rimase abbastanza deluso.


Era una spada.


Nel manico erano incastonate quattro pietre preziose colorate. Si chiese se il presentatore avrebbe presentato l'oggetto come un gioiello o come un'arma.


Il presentatore iniziò a vantarsene. Affermò che era stata trovata in un antico monumento situato sulla Catena montuosa invalicabile. In base ai dipinti sui muri del luogo in cui la spada era stata trovata, si ipotizzava che fosse appartenuta ad una valorosa guerriera che la usava per cambiare i fenomeni astronomici, e i cui nemici erano stati Demoni dell'inferno. Yorko si ritrovò a ridere dinnanzi a queste ridicole parole. "Sarebbe stato più pratico vendere quelle quattro pietre preziose da sole. Il presentatore non avrebbe dovuto enfatizzare anche la spada, oltre alle pietre."


La spada fu messa all'asta con un prezzo iniziale di 50.000 ori reali, e questo portò il pubblico ad uno stato di agitazione. Di conseguenza, nessuno voleva fare altre offerte e il giro dell'asta terminò in fretta.


"Dov'è la strega che ho comprato?" Yorko spostò l'attenzione dall'asta alla strega. Toccò la coscia di Numero 76 e chiese: "E' stata portata nella mia stanza?"


"Naturalmente, Signore." sogghignò Numero 76. "Denaro Sporco ha preparato tutto, mi segua, prego."










Framan






 Erialis   Ciao a tutti oggi voglio presentarvi una nuova traduttrice che entra nel team delle streghe di Release. ...Avete avuto modo di conoscerla già la settimana scorsa ma a causa di un disguido non è stato possibile inserire il suo messaggio per voi quindi lo inserisco oggi. Spero che la amerete come la amiamo noi streghette XD
Salve a tutti.
Mi sono aggiunta anche io al gruppo delle Streghette...e con i miei poteri magici riesco a trasformarmi in una traduttrice di giorno e in una pseudo cuoca di notte.
Con questo ritmo chissà se arriverò in forza e al massimo dei miei poteri alla Terza Battaglia della Volontà Divina!!!
Ma, intanto, godiamoci insieme questo viaggio e questa fantastica avventura!
By Framan




                                


                                



