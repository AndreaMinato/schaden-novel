---
weight: 652
title: Capitolo 652- La Strega e L'Incidente
pubDate: 2025-08-07T11:37:51.010Z
tags:
    - rtw
---










Mentre lasciavano la scura grotta calcarea, la guida teneva la mano di Yorko e insieme camminavano dritti nella grotta.


Yorko quasi non riusciva a vedere il terreno, ma la guida non rallentò. Inoltre, avvertiva che Numero 76 non era più così debole. I calli irregolari sul suo palmo non combaciavano molto con il suo corpo snello. Oltre a servire gli ospiti, forse veniva anche usata come guardia per la fiera sotterranea. Sarebbe stato bello se una persona del genere potesse essere acquistata da Denaro Sporco, visto che coltivarla non era per niente semplice.


Sebbene Hill Fawkes fosse intelligente, non lo avrebbe seguito per sempre perché era ancora l'uomo del suo vecchio amico. Per non parlare del fatto che sarebbe stato un po' noioso per un uomo fargli da guardia. Sarebbe stato meglio mettere Numero 76 al posto di un uomo.


Ovviamente, questi erano solo pensieri di Yorko. Dopotutto, la Lettera Nera non era sua e i 4.000 ori reali erano lontani dal budget di Otto. Spendere privatamente altri soldi avrebbe forse causato una lite con la Famiglia Luoxi, una delle tre famiglie.


Dopo essere entrato nella grotta, Yorko si rese conto che la maggior parte dei canali erano di origine naturale e la luce della torcia sembrava più luminosa a causa del terreno stretto. Inoltre, il cielo scuro si intravedeva debolmente attraverso molti dei pozzi nella parte superiore della grotta. I percorsi incrociati conducevano alle più profonde cave calcaree, alcune delle quali erano già state trasformate in hotel, mentre altre erano sospese con delle botti, proprio come una città sotterranea.


Era necessario che ogni cliente avesse la propria guida, o altrimenti, sarebbe stato molto dispendioso anche cercare una stanza.


"A proposito, come pago quest'asta?" Chiese Yorko piano, visto che non c'era nessuno in giro.


"Può semplicemente passarmi la lettera di invito prima di lasciare i sotterranei, dopo aver confermato che il prodotto va bene," disse Numero 76 con un sorriso, "Completerò il resto della procedura per voi. Può anche far visita al nostro pub, casino e alla vasca idromassaggio. 'Denaro Sporco' provvede ad ogni servizio, sia per il divertimento che per il proprio relax."


"Tutti i soldi sono stati scritti nella Lettera Nera?"


"Sì."


"Che succede se si vuole comprare la guida?"


"Dovete pagare 500 ori reali a 'Denaro Sporco'," rispose Numero 76 senza problemi, come se fosse abituata a quel genere di domande, "Signore, volete comprarmi?"


"L'andare d'accordo non dipende da quanto tempo si è trascorso insieme, ma da quanto ci si è divertiti insieme," Yorko evitò la domanda e disse: "Che ne pensi?"


"Hai ragione." sogghignò.


"Ad ogni modo, posso vedere che aspetto hai?"


"Assolutamente no," Numero 76 scosse la testa e disse: "A meno che voi non compriate la guida, la guida non può togliersi in privato la propria maschera. Sono regole di 'Denaro Sporco'."


"Ma avevi detto che potevi fornire qualsiasi servizio..."


"Naturalmente," Numero 76 si toccò le labbra rosse e disse civettuola: "Questo non mi impedisce di servirla, Signore."


Yorko si sentì più eccitato.


"Eccoci. Questa è la sua stanza." Numero 76 lo portò verso una porta di legno, alla fine della grotta, con sopra inciso 'Numero 76', il suo stesso numero... "La stanza è divisa in una parte interna ed esterna. Stanotte dormirò nella parte esterna. Mi può chiamare in caso di bisogno."


Yorko alzò il sopracciglio e chiese, dopo aver aperto la porta: "Questa è la stanza esterna?"


La grotta era più stretta nella parte anteriore e più larga nella parte posteriore, e la stanza esterna poteva ospitare solo una persona. Era quasi come dormire in una stalla, visto che il terreno era coperto da un leggero strato di paglia.


"Dopotutto, è difficile trovare una stanza adatta nei sotterranei." disse la guida indifferente e aprì una seconda porta per lui.


Anche la stanza interna non era molto grande. Ci potevano essere soltanto un letto grande e due comodi sedie.


"Mmm! Mmm!"


Una volta entrato nella casa, Yorko vide la strega che aveva comprato all'asta. Era saldamente ammanettata da cerchi di ferro sul muro, con le braccia e le gambe spalancate, mentre la bocca era imbottita con un pezzo di seta bianca. Tremò di paura quando vide entrare qualcuno nella stanza.


Maledisse in cuor suo 'Denaro Sporco' mentre si contraeva il labbro due volte. Pensava che la casa fosse almeno divisa in diverse stanze con una gabbia di quelle usate per imprigionare gli schiavi, ma era tutto così squallido.


"Come potrei godermi una notte con Numero 76 in queste condizioni?"


"Eseguendo scene porno davanti ad una strega?"


"Dammi un attimo. Sarebbe anche peggio che fare direttamente qualcosa con lei." Yorko si accigliò ancora di più quando pensò all'ordine di Otto di guadagnarsi la fiducia della strega.


"'Denaro Sporco' ha altre stanze? Intendo quelle con costi aggiuntivi," chiese impotente.


"Considerando che alcuni clienti hanno dei requisiti più alti, offriamo anche delle case semi-aperte che sono più vicine al terreno, e stanze vicine al fiume sotterraneo."


L'uso dei soldi da parte degli uomini d'affari era davvero scandaloso.


"Quanto costa la camera più economica?"


"Tre ori reali a notte."


"Questo prezzo è sufficiente per pagare metà mese in un albergo nel centro di Città del Re." Criticò Yorko. "Tuttavia, questa cifra non è niente in confronto ai 4.000 ori reali. Otto Luoxi non ci baderà. Lo considererà come una tassa di elaborazione."


"Esci e aspettami un attimo," meditò per un po' e poi disse: "Devo parlare con la strega. Ti chiamerò quando ho finito."


"Si, Signore," disse in tono di rispetto Numero 76 e lasciò la stanza.


Mentre Yorko si toglieva il cappotto e le si avvicinava, la strega tremò ancora più forte e sembrava molto terrorizzata.


Sospirò mentre copriva il suo corpo con della stoffa e disse: "Ascolta, sono stato incaricato da qualcuno per venire a salvarti. Finché non farai rumori, non ti farò del male. Tutto andrà bene. Per favore, annuisci due volte se mi capisci."


La strega smise di tremare e iniziò a guardare Yorko per un lungo istante, come se non riuscisse a credere a quello che aveva sentito.


L'ambasciatore dovette ripeterlo il più piano possibile. La strega era molto bella, ma essendo poco più di una bambina non era davvero di suo gusto. (1) Infine annuì.


Yorko fu sollevato e allungò una mano per rimuovere il panno di seta dalla bocca della strega.


"Chi sei tu?" chiese dopo aver tossito leggermente.


"Qualcuno che è venuto per salvarti," Yorko si sedette sul letto e chiese: "Hai un nome?"


"Amy" fece una pausa e disse: "Perché non mi lasci andare se sei qui per salvarmi?"


"Se poi scappi? Non avrei altri 4.000 ori per ricomprarti se venissi catturata, " Yorko aprì le sue braccia e disse: "Sarebbe meglio lasciarti incatenata per sicurezza e per evitare dei sospetti. Ti libererò domani, dopo che saremmo partiti, ok?"


"Davvero?" chiese Amy con sospetto.


"E' una credulona. Non c'è da stupirsi che sia stata scoperta e segnalata," pensò. "E' stata fortunata ad avere incontrato me stavolta."


"Non solo, ti porterò in un posto dove si radunano le streghe. Ci sono tante ragazze che ti aspettano. Non devi continuare a nasconderti, " Yorko si alzò e disse: "Devi solo pazientare fino a domani. Capisci?"


"Aspetta, dove stai andando?"


"Naturalmente, vado a godermi una piacevole serata." sorrise.


Quando Yorko stava per chiamare Numero 76, ci fu un improvviso rumore nella stanza esterna, insieme al rumore di oggetti pesanti che attutivano il colpo. Accadde tutto molto rapidamente e la stanza esterna ritornò al silenzio in pochi secondi.


"Numero 76?" chiese ma non ebbe nessuna risposta.






Framan






 Erialis  (1) il testo inglese riportava: It’s not my cup of tea” che letteralmente sarebbe: "Non è la mia tazza di te" ovviamente è un modo di dire che indica che "Non è il mio forte","non fa per me" e simili. 


 NB: In bocca a lupo Yorko il titolo del capitolo è già tutto un programma 
                                


                                



