---
weight: 653
title: Capitolo 653- Un Ospite Inaspettato
pubDate: 2025-08-07T11:37:51.010Z
tags:
    - rtw
---










“Dannazione!”


Yorko non era sicuro di cosa fosse successo all’esterno, ma sicuramente non si trattava di qualcosa di buono.


“‘Denaro Sporco’ non dovrebbe essere un’asta regolare, organizzata dai potenti uomini d’affari locali se non fosse per i prodotti illegali?” Maledisse Otto per 10000 volte in cuor suo. “In un primo momento, il prezzo d’asta era stato calcolato erroneamente e adesso qualcuno sta venendo per me. Non avrei concordato con lui se avessi saputo che sarebbe andata a finire così.” 


Yorko si guardò intorno e cercò di trovare qualcosa con cui difendersi, ma non c’erano armi nella stanza ad eccezione di qualche attrezzo per torturare gli schiavi.


In quel momento, qualcuno aprì la porta con una spinta ed entrò dentro.


Yorko si inginocchiò a terra senza esitare e disse: “Per favore risparmiami la vita! Ti darò tutto quello che vuoi…”


Tuttavia, la persona non si fermò e gli diede un pugno.


Dopo aver finito di parlare, tenne inconsciamente la testa bassa e si piegò di lato, sperando di schivare l’attacco.


“No, Annie!”


Gridò Amy allo stesso tempo.


Il gelido vento che gli investiva le guance si fermò all’improvviso insieme alla voce di Amy. Yorko inclinò la testa e notò che si trattava di un bastone di legno, che sembrava essersi staccato dalla sedia.


Probabilmente sarebbe svenuto subito se fosse stato picchiato seriamente.


Poi, venne spinto sul letto a pancia in giù dopo essere stato preso per le spalle ed essere stato bloccato dall’alto da una grande mano.


“Ti ha ferita?” La voce sembrava un po’ roca ed era difficile distinguerla da quella di un uomo e di una donna.


“Ha detto… che è qui per aiutarmi ad andare via.”


“Sei stata tradita di nuovo, Amy,” disse lei mentre scuoteva il capo. Dopodiché, portò le mani di Yorko dietro la schiena e le legò abilmente. “Salvare una strana strega con 4000 ori reali? Non si tratta di una piccola somma di denaro. Sono i risparmi di una vita anche per tuo padre.”


“Ah… Davvero?”


Si trattava davvero di quella che aveva fatto un’offerta a Yorko, visto che conosceva molto bene il prezzo d’asta. Tuttavia, come era riuscita a riconoscerlo e a seguirli fino alla camera numero 76 se ovunque era buio a parte la brillante cabina di visualizzazione nella cava calcarea?


Yorko sapeva che si trattava della sua vita e che questa volta la sua persuasione sarebbe stata per sè stesso invece che per i suoi vecchi amici o per il dannato Otto.


“Io non ti ho mentito! Sono l’Ambasciatore di Graycastle, e salvare le streghe è l’ordine del Re!”


“Ambasciatore di… Graycastle?”


Yorko capì che questo approccio funzionava quando la mano che lo stava tenendo giù da dietro tremò leggermente.


“Sì, hai sentito parlare di Roland Wimbledon? Il Quarto figlio di Re Wimbledon III, il Re di Graycastle che è particolarmente gentile con le streghe! Lui crede fermamente che non ci siano differenze tra streghe e persone comuni, e ha persino combattuto contro la Chiesa per permettere alle streghe di vivere liberamente nel suo dominio! Questo è tutto vero, lo giuro!”


Annie poteva non sapere chi fosse Roland, ma la notizia sul fatto che Il Regno di Graycastle avesse sconfitto la Chiesa a Crinale Ventofreddo era effettivamente ben nota tra il popolo di Città del Bagliore. Lui sapeva anche che la notizia era stata divulgata da Hill Fawkes e i suoi assistenti. La Chiesa era sempre stata il più grande nemico delle streghe, era probabile che chiunque la sconfiggesse avrebbe potuto vincere il favore ed il rispetto delle streghe per qualsiasi motivo.


La mano che lo stava tenendo giù per la schiena era molto più rilassata, come previsto. Infine, venne fatto girare e fatto alzare dal letto. Adesso, Yorko poteva vedere solamente l’aspetto dell’aggressore.


Annie… era probabilmente una donna, ma il suo aspetto era estremamente attraente ed il suo corpo era particolarmente robusto anche se coperto da una cappa. Entrambe le sue eleganti sopracciglia puntavano lievemente verso l’alto e i suoi piccoli occhi sembravano energici. I suoi capelli erano raccolti in un’alta coda di cavallo e la sua fronte era chiaramente in mostra. Yorko avrebbe creduto che fosse un uomo se la sua voce fosse stata più profonda; tuttavia, il suo look lo rese un po’ geloso.


“In tal caso, perché non hai aperto il lucchetto di Amy?”


“Ѐ di nuovo la stessa domanda…” Yorko dovette ripetere ancora la frase precedente. “Ѐ per il bene della sua incolumità. Sarà persino più pericoloso se non mi crederà e scapperà via.”


“Dove hai intenzione di portarla?” Annie, che non era certamente così semplice da persuadere in confronto ad Amy, dubitò della dichiarazione di Yorko. “La consegnerai al Re del Regno di Graycastle?”


“Ovviamente… no.” Cambiò velocemente le sue parole dopo averne detto metà. “Il mio vecchio amico non tratta le streghe come delle schiave. Ce ne sono molte che vivono nel suo dominio come persone normali e hanno anche formato un’organizzazione specializzata nella protezione dei diritti delle streghe.”


“Basta!” Annie lo interruppe, adirata.


Yorko si zittì immediatamente. Aveva ascoltato tutto questo da Hill quando stavano parlando. Aveva sentito dire che Sua Maestà aveva eliminato la malattia diffusa dalla Chiesa con l’aiuto delle streghe, durante l’epidemia della piaga demoniaca a Città del Re. Era certamente una buona cosa, ma Yorko non era sicuro del perché Annie non ne sembrasse felice.


“Sembra proprio l’Associazione della Zanna Insanguinata,” disse Annie freddamente, “Loro erano solite anche auto-promuoversi in questo modo.”


“Insanguinato… che?” Yorko si spaventò ma il suo cuore percepì qualcosa di strano.


“Le streghe possono solo credere in loro stesse, non alle promesse dei nobili.” Esaminò la stanza e trovò velocemente la chiave appesa al muro.


“Aspetta, la stai portando con te? Siamo sotto terra qui. Non hai visto le guardie all’esterno della cava quando sei entrata? Come pensi di uscire?”


“Non devi preoccuparti di questo. Ho i miei metodi.” Annie liberò Amy. Dopodiché, afferrò Yorko e agganciò il suo piede all’anello delle catene.


“Non vuoi davvero pensarci?” Yorko divenne più audace una volta realizzato che Annie non avrebbe cercato di ucciderlo. Stava tentando di convincerla un’ultima volta, mentre si lasciava obbedientemente imprigionare da lei. “Secondo me è più opportuno che io la porti fuori per poi lasciarla a te quando avremo abbandonato il cortile. Non sarà facile né sollevare sospetti né causare problemi in tal modo.”


“Sembra fantastico, ma sarebbe anche possibile essere accolti da spade e Pietra Divina invece,” Annie rimase irremovibile e disse: “Ho commesso un grande errore a causa della mia ingenuità in passato e non voglio che accada di nuovo.”


Una volta intrappolato saldamente Yorko, Annie trascinò dentro Numero 76. Le legò entrambe le mani dietro la schiena e bloccò anche uno dei suoi piedi.


“Perché non l’hai uccisa?”


Lui poteva vedere il sangue macchiare la testa di Numero 76, che apparentemente era stata malmenata e tuttora era incosciente. Tuttavia, era ancora viva a giudicare dai lievi movimenti del suo petto.


“Per me non sarà troppo tardi per uccidervi dopo che avrò salvato Amy.” Le parole di Annie lo fecero rabbrividire. “Ma non vi ucciderò adesso perché forse devo un ringraziamento al Re del Regno di Graycastle per aver sconfitto la Chiesa. Tuttavia, questo non significa che crederò in lui incondizionatamente.”


“Riferirò le tue parole a Sua Maestà. Inoltre, puoi recarti all’Ambasciata e chiedere di me se hai bisogno di assistenza.” “Certamente, è meglio di no dato che possiamo anche risparmiare molti sforzi,” pensò silenziosamente Yorko tra sé e sé, “E sarebbe meglio poiché io ho fatto del mio meglio. Anche il mio vecchio amico non può biasimarmi visto che non posso forzarle se non sono disposte a recarsi nel Regno di Graycastle.”


Annie si voltò e lo fissò per molto tempo prima di portare in braccio Amy e lasciare la stanza.






Haru






 Erialis  Ahahaha non so voi ma sono morta dal ridere detto questo mi ricorda un po' la scena del film "Sherlock Holmes" dove l'attore Robert Downey Jr. appariva un po' svestito e legato ahahaha. Povero Yorko....altro che mariti traditi
                                


                                



