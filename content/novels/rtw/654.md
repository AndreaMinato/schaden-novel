---
weight: 6540
title: Capitolo 654- Il Risarcimento di ‘Denaro Sporco’
pubDate: 2025-08-07T11:37:51.010Z
tags:
    - rtw
---






“Hey, stai bene?” Yorko spinse Numero 76 con l’altro piede, ma quest’ultima rimase completamente indifferente.


Sospirò, si avvicinò a lei, e poi prese con la bocca il cappotto sul pavimento per coprire entrambi.


“Dimentica la serata romantica. Ingoia semplicemente il rospo per questa sola notte.”


Dopo una tale svolta inaspettata, si ritrovò sorprendentemente calmo. L’asta sotterranea, i 4000 ori reali sprecati per una strega, l’attenzione pubblica che aveva richiamato, e poi l’attacco delle streghe… In una sola notte, aveva vissuto più di quello che aveva vissuto durante i suoi ultimi 20 e qualcosa anni di vita.


“Hmm… Questa sensazione eccitante e stimolante non sembra essere male come immaginavo”


Ovviamente, Yorko non sarebbe mai stato d’accordo nel riviverla un’altra volta.


Aveva avuto una nottata agitata. Era già il pomeriggio del giorno seguente quando vennero trovati da un servo di ‘Denaro Sporco’.


Poi Yorko venne trasferito subito in una stanza spaziosa e confortevole. Non solo gli vennero serviti pane morbido e una spremuta fresca dai servitori, ma venne anche controllato dalle cameriere dalla testa ai piedi, inclusa la sua virilità tra le gambe.


Sempre su sua richiesta, Otto Luoxi, che aveva aspettato fuori ansiosamente, venne portato dentro la cava calcarea.


“Che cosa è successo?” Non appena Otto vide l’Ambasciatore, gli chiese impaziente: “Ho sentito che siete stato ferito.”


“Ho bisogno di stare un minuto da solo con questo gentiluomo.” Yorko congedò i domestici mandati da ‘Denaro Sporco’ prima di descrivere l’intera storia nei dettagli, “Sono stato quasi ucciso per colpa vostra. C’ero così vicino! Per poco non ci ho rimesso la pelle! Fortunatamente, hanno scoperto che sono stato gentile e affettuoso con la strega che ho portato all’asta. Se si fosse trattato di qualcun altro, adesso sarebbe sicuramente morto e freddo!”


Lamentarsi era stato un asso nella manica, che gli aveva portato fortuna per molti anni nel Regno di Graycastle. Anche se non era riuscito ad ottenere dei vantaggi pratici, almeno poteva far sentire gli altri colpevoli o comprensivi nei suoi confronti, cosa da cui avrebbe potuto trarre vantaggio in futuro. Otto sembrava così preoccupato adesso, quindi avrebbe sicuramente potuto fare qualcosa per risarcirlo.


Come previsto, Otto sembrò molto a disagio e disse: “Questo è successo a causa della mia negligenza. Vi risarcirò sicuramente per questo dopo che saremo tornati indietro.”


“Che mi dite dei 4000 ori reali?”


“La strega è scappata dalla vostra stanza. Si tratta del territorio di ‘Denaro Sporco’, quindi suppongo che non vi incriminerà per l’asta.”


“Allora non avete risparmiato un sacco di soldi?” Lo prese in giro Yorko, “Avete salvato la strega, e allo stesso tempo avete fatto buon uso della Lettera Nera.”


“Le lettere nere saranno ricreate per ogni esposizione, quindi non posso dire se sia stata sprecata o no,” Otto fece un sorriso forzato e disse: “Ma ci ha risparmiato gli ori reali.”


Improvvisamente, Yorko si ricordò di cosa gli aveva sussurrato all’orecchio Numero 76.


“Dovete solamente pagare 500 ori reali a Denaro Sporco.”


“Ser, volete comprarmi?”


In confronto a 4000, 500 sembrava una cifra molto più ragionevole. Forse poteva lasciar pagare nuovamente Otto come risarcimento per lo shock che aveva vissuto.


Yorko si schiarì la gola e si preparò a parlare, quando la porta della camera da letto venne aperta con una spinta. Un uomo con una maschera d’argento entrò accompagnato da due accompagnatori. Sembrava essere abbastanza vecchio, poiché i suoi capelli castano scuro presentavano qualche capello bianco. Indossava un’ampia toga di seta con un logo raffigurante la testa di un drago nero, particolarmente vistoso, sul petto.


“Sono il responsabile dell’esposizione. Voi potete chiamarmi Maschera d’Argento,” disse lui con un lieve inchino, “’Denaro Sporco’ si scusa per quello vi è successo. Per fortuna, non siete stato ferito nell’incidente. Abbiamo iniziato ad indagare sul come la strega sia riuscita a scappare, e vi informeremo una volta che avremo trovato il suo nascondiglio. Non detrarremo il pagamento dalla Lettera Nera a meno che voi non vogliate ancora la strega quando l’avremo catturata.”


“Ahem… Capisco,” Yorko si schiarì la gola. Dopo tutto, lui, al contrario di Otto Luoxi, era colui che aveva comprato la strega, quindi doveva continuare a fingere il suo interesse per lei, “Non datela a nessuno all’infuori di me. Il decimo round sarà sempre valido.”


“Come desiderate.”


“Ad ogni modo, mi domando come l’aggressore sia entrato all’esposizione.”


“Quei furfanti hanno rapinato altri ospiti d’eccezione. Abbiamo scoperto che in una casa di periferia altre due vittime sono state private della Lettera Nera,” replicò Maschera d’Argento.


“Più di un malvivente?”


“Sì, è stato un atto premeditato,” annuì lui. “Non ci aspettavamo che la strega avesse altri complici, o che avrebbero osato lanciare una retata sotto l’intensa ricerca delle streghe da parte del Re dell’Alba. I delinquenti che vi hanno derubato hanno lasciato qualche traccia?”


“Beh… No, è scappata dopo aver sentito che ero l’Ambasciatore di Graycastle.” Yorko fece spallucce e disse: “‘Denaro Sporco’ ha mai pensato ad un metodo più affidabile per verificare l’identità? Se chiunque può entrare solo attraverso una lettera d’invito, ho paura che questa non sia la prima volta che capita una cosa del genere, no?”


“Avete assolutamente ragione,” disse Maschera d’Argento con una risata, “ma è anche il fascino di ‘Denaro Sporco’. Rispetto al rischio, le persone preferiscono ottenere i loro prodotti preferiti senza rivelare la loro identità. Ovviamente, quando viene emessa la Lettera Nera, valutiamo attentamente i nostri clienti, incluso quanto gli importa della Lettera Nera e la loro capacità di mantenerla. Non importa come i due malfattori abbiano ottenuto la Lettera Nera, sicuramente non avranno un’altra possibilità per averne delle altre.”


“Va bene,” disse Yorko facendo spallucce. “Allora come ha fatto a scappare dalla cava sotterranea? Ricordo che c’erano molte guardie nel passaggio dalla cava al giardino, e non può essere uscita mentre trasportava una strega ferita. Possibile che siano ancora nascoste da qualche parte nella cava, aspettando di cogliervi impreparati?”


Maschera d’argento fece cenno di no con la testa, “Sono sgattaiolate fuori dal condotto dell’aria. Parecchie sbarre di ferro erano bruciate, può essere solamente opera di una strega.”


“Così questa è la via di fuga preparata da Annie. E pare che più di una strega abbia partecipato a questo salvataggio. Tutto ciò che ha fatto Otto non è stato inutile.” “In questo caso, non c’è niente che possiate fare a riguardo,” disse Yorko. Dopodiché finse di chiedere casualmente: “Come sta la mia guida ora?”


“Sarà severamente punita da ‘Denaro Sporco’. In qualità di guida, è sua responsabilità proteggere i suoi illustri ospiti.”


“Posso vederla?”


“Volete dire… che volete punirla personalmente?”


“No,” Yorko lanciò un’occhiata a Otto. “Voglio comprarla.”


“Ma è già una prigioniera di ‘Denaro Sporco’” disse Maschera d’Argento esitante.


“500 ori reali? Pagherò con la Lettera Nera.”


“Aspettate un attimo… Signor Ambasciatore?” Domandò Otto sorpreso, “Quale guida?”


Yorko strinse la mano di Otto, ma non rispose.


Maschera d’Argento annuì dopo un momento di silenzio, “Ho capito. Se insistete, vi darò Numero 76 come regalo.”


“Un regalo?” In un primo momento Yorko rimase basito ma poi si sentì molto lieto.


“Dato che non può più essere una guida, la scelta migliore è donarla a voi. Prendetela come un risarcimento da parte di ‘Denaro Sporco’ per questo incidente,” Maschera d’argento si inchinò nuovamente e disse: “Spero di incontrarvi di nuovo qui.”


Haru






 Erialis  Personalmente sono sempre più convinta che Otto sia una persona che porta jella al nostro povero Yorko tutte le volte che viene coinvolto con lui la sua pace finisce 
                                


                                



