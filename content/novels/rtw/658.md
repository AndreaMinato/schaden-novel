---
weight: 6580
title: Capitolo 658- Sogni e Acciaio
pubDate: 2025-08-07T11:37:51.011Z
tags:
    - rtw
---










Mentre il ferro fuso si riversava ripetutamente nel convertitore, il silicio e il manganese in esso contenuti si ossidarono per primi, dopodiché fu il turno del carbonio.






Ad una temperatura di quasi 1.500 gradi, il carbonio reagì con l’ossigeno presente nell'aria, producendo monossido di carbonio e calore, che faceva bollire il liquido nella fornace. Le fiamme che sgorgavano dalla bocca della fornace avvolgevano il tubo di aerazione e la griglia. Ecco perché Roland li aveva fatti rivestire con un rivestimento a resistenza termica.






Una grande quantità di monossido di carbonio caldo veniva incanalata verso l'esterno. Si mescolava con l'aria esterna e bruciava violentemente, come se la fornace stesse andando a fuoco. I rumori causati dall'espansione del gas battevano persino i rumori del motore a vapore. Poiché questa scena evocava facilmente l'immagine di un vulcano in eruzione, tutta la gente si allontanò simultaneamente per lo spavento, tranne Roland che rimase sul posto, con entrambe le mani dietro la schiena. Affrontava i forti venti caldi, completamente incantato dal ruggente ribollire dell'acciaio.






Pensò che fosse un peccato che non potesse usare ossigeno puro in questo processo per il  momento, a causa delle limitazioni tecnologiche. Altrimenti, le fiamme avrebbero brillato ancora di più.






Quando gli ossidi di fosforo e di zolfo, gli ultimi elementi ad ossidarsi, reagirono con il calcare diventando scorie, le fiamme cominciarono a diminuire e il ferro fuso si trasformò in acciaio. Le scorie della fornace erano più leggere, così che galleggiavano in superficie. Gli operai versarono l'acciaio liquido inclinando la fornace con la stessa facilità con cui si versa una tazza di tè.






Per evitare che le scorie entrassero nel secchione di colata d'acciaio, una moderna acciaieria avrebbe usato una palla anti-scorie, una lancia anti-scorie o un’analisi a infrarossi, ma ciò superava le capacità tecniche di Neverwinter. Perciò, Roland aveva trovato una soluzione più semplice, ossia non versare tutto il liquido. Ordinò agli operai di raddrizzare la fornace quando c'era ancora dell'acciaio liquido, e poi chiese loro di scaricare tutto l'acciaio liquido rimasto insieme alle scorie della fornace. Dato che non era interessato all'efficienza produttiva, non gli importava di questo minimo spreco. Inoltre, quando sarebbero stati raccolti abbastanza scarti di acciaio liquido, avrebbe potuto rimetterli nella fornace per riciclarli ripetendo il processo.






Per garantire la qualità dell'acciaio, l'ultimo passo fu quello di eliminare l'eccesso di ossigeno nell'acciaio liquido.






L'allumina portata a Neverwinter dalla Fortezza Longsong poteva fungere da ottimo disossidante. Un secchio di alluminio puro estratto da Lucia fu aggiunto all'acciaio liquido, e ben presto le scorie di ossido di alluminio e l'eccesso di alluminio liquido cominciarono a galleggiare sulla superficie. A qual punto, l’intero processo siderurgico era stato completato.






Vedendo l’acciaio fuso brillante che veniva versato negli stampi e trasformato in lingotti di acciaio, tutti i funzionari del Municipio erano troppo sbalorditi per aprire bocca.






In questa epoca, la gente di solito faceva affidamento sui fabbri che colpivano il ferro caldo ripetutamente per lungo tempo producendo acciaio, e un intero set di armature sarebbe apprezzato come cimelio di famiglia. Nessuno avrebbe mai immaginato che si sarebbe potuto fare l'acciaio in questo modo. La “Stella d’Acciaio" era stata in grado di produrne molto, ma era gestita dai poteri magici. Sapevano tutti che senza Anna e Lucia non avrebbe potuto produrre nulla.






Tuttavia, questa volta era diverso, poiché la produzione di acciaio a conversione non richiedeva poteri magici, ma operai comuni. Avevano realizzato qualcosa, dopo aver assistito a tutta questa operazione manuale.






Era chiaro che non potevano creare un'altra "Stella d'Acciaio", ma potevano sicuramente costruire più convertitori e istruire innumerevoli operai.






Detto ciò, l'acciaio non sarebbe più stato un materiale raro. Un'enorme quantità di questo metallo solido sarebbe prodotta ai piedi del Montagna del Versante Settentrionale per sostituire i materiali fragili, come il legno e il bronzo.






Roland era felice di vedere la sorpresa e l'eccitazione sui volti dei funzionari. Credeva che non sarebbero stati dei leader eccellenti se non fossero stati entusiasti di questo nuovo processo di produzione dell'acciaio. I lavoratori comuni potevano rimanere sorpresi anche solo dai lingotti di acciaio che avevano davanti, ma i funzionari avrebbero dovuto immaginare i cambiamenti e il futuro portati da questa nuova tecnologia.






Da quel momento, aveva inizio l'industria manifatturiera di carbone e ferro di Neverwinter. I processi di estrazione mineraria, di fabbricazione del ferro, di produzione e fusione dell'acciaio sarebbero potuti essere tutti completati da persone comuni. Con una popolazione in rapida crescita e un'educazione in rapida espansione, Roland poteva quasi sentire le ruote di acciaio che rotolavano sul terreno, inaugurando una nuova era.






Per quanto riguarda la qualità di questa prima serie di laminati, aveva deciso di lasciare che Lucia controllasse. Dopo di ciò, avrebbe potuto basarsi sui suoi risultati per regolare il tempo di soffiaggio e per migliorare i metodi di rimozione delle scorie. Si sentiva bene vedendo questo risultato.






...






Tuttavia, non voleva riposare dopo, dato che aveva ancora molto lavoro da fare con i ricordi che aveva recuperato nel Mondo dei Sogni.






Avendo completato tutti i libri di testo primari, aveva deciso di cercare alcuni libri professionali sui macchinari. Aveva bisogno di apparecchiature di elaborazione ad alte prestazioni poiché Neverwinter sarebbe stata presto in grado di produrre una grande quantità di acciaio. Quelle macchine utensili semplici che aveva realizzato in precedenza non sarebbero riusciti ad elaborare alcuni prodotti di fascia alta, come i cannoni Longsong, le mitragliatrici pesanti e la granate.






Dove avrebbe potuto trovare quei libri?






La biblioteca della scuola era il posto in cui doveva andare. Si diceva che fosse un posto ricco di incontri romantici, ma non ne aveva avuti durante tutte le sue visite in quel posto quando era stato uno studente. Tuttavia, aveva davvero letto molti libri lì, compresi quelli sul design meccanico.






Dopo cena, andò a letto presto.






Poiché viaggiare nel Mondo dei Sogni non si poteva contare come riposo, sarebbe stato molto stanco per il primo giorno in quel mondo. Inoltre, era impossibile per lui fare un pisolino pomeridiano nel suo appartamento senza un condizionatore durante la stagione calda. Così sarebbe dovuto andare a dormire presto e risparmiare energia per le sue attività nel Mondo dei Sogni.






Quando si svegliò in quel mondo, era ancora una luminosa mattina di sole in piena estate.






Guardò il suo cellulare sul comodino e vide una dozzina di chiamate perse. Toccò lo schermo e scoprì che erano tutti di mercanti di oggetti usati. Gli avevano anche inviato molti messaggi di testo.






"Ehi, fratello, hai altre armature? Uno dei miei amici vuole comprarne un po’ per girare un film. In caso, chiamami."






"Posso offrirti un prezzo più alto questa volta, 700 yuan. Come va?"






“Aumento anche il prezzo delle spade di 200 yuan, sono un vero amico, giusto? Ma non affilare le lame, altrimenti è troppo spaventoso."






"Se sei insoddisfatto dei prezzi, possiamo parlarne."






"Dai, fratello, potresti darmi una risposta?"






Roland scorse fino all'ultimo messaggio. Era dalla sua banca, diceva che il saldo rimanente del suo conto era di 3.600 yuan (1) di cui 1.500 yuan  (2) erano stati depositati dai genitori di Zero per le sue spese di soggiorno.






Il denaro lo avrebbe sostenuto abbastanza a lungo.






Toccò lo schermo con il dito per cancellare tutti i messaggi e indossò una maglietta e degli shorts prima di andare in salotto.


Zero era ancora a letto.






Non volendo aspettare che la bambina si svegliasse e preparasse la colazione, scese direttamente al piano di sotto e trovò un piccolo ristorante di spaghetti di riso nella corsia.






Si sedette e disse: "Una grande ciotola di spaghetti di riso con carne sminuzzata, per favore".






"Sì!"






Pensava che, visto che ora aveva i soldi, doveva farsi un regalo che non era disponibile nella Città di Greycastle. Dopotutto, il Regno non aveva riso.






Ben presto, una ciotola fumante di noodles di riso freschi gli fu servita davanti. Mentre mangiava la colazione, guardò l'edificio dell'appartamento.






Fino ad allora aveva visitato solo la libreria di libri usati e il piccolo Internet Café a due isolati di distanza, occupato a fare soldi e a memorizzare libri. Era la prima volta che aveva il tempo di sedersi e osservare i residenti degli Appartamenti delle Anime.






Erre


 
                                


                                



