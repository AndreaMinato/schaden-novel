---
weight: 659
title: Capitolo 659- Le regole del Mondo dei Sogni
pubDate: 2025-08-07T11:37:51.011Z
tags:
    - rtw
---










A quanto pareva, tutti gli sconfitti che provenivano dal Campo di Battaglia dell’Anima, erano stati accettati dal Mondo dei Sogni. Cosa che si capiva dal fatto che nessuno in questo mondo trovava strano vedere le colorazioni di capelli e i lineamenti del volto così diversi gli uni dagli altri.






Ad esempio, Roland stesso aveva lunghi capelli grigi, un naso alto e occhi di color grigio chiaro. Se si fosse trovato nel mondo originale, avrebbe attirato l’attenzione di tutti.






Tuttavia, in questo mondo, erano tutti visti come persone comuni. Giovani impiegati con borse da ufficio e giornali sotto al braccio che camminavano con passo veloce mentre mangiavano dei youtiao (1), probabilmente per non perdere il primo bus. Anziani che si riunivano in gruppi da due o tre persone nello spazio di fronte al condominio, alcuni che muovevano braccia e gambe per fare esercizio ed altri che preparavano le scacchiere per fare una partita con gli amici.






Il finire delle cicale, i rumori della città, il suono delle letture mattutine, il pianto dei neonati e le grida dei venditori ambulanti, erano tutti portati alle sue orecchie dalla brezza del mattino creando una caratteristica sinfonia propria del suo appartamento nell’edificio a forma di tubo.






L’atmosfera colma di vitalità fece provare a Roland un senso di nostalgia.






In quel momento, lungo una stradina, una ragazzina corse verso di lui.






Vedendola, Roland per poco non lasciò cadere di mano le bacchette. Era Garcia Wimbledon.






Indossava una comoda veste sportiva, mostrando le gambe bianche, i capelli grigi erano legati ed aveva un asciugamano sul collo. Il colletto era bagnato e aveva goccioline di sudore anche sulle braccia, era evidente che aveva già corso per un lungo periodo di tempo.






Ciò che più lo sorprese, era il fatto che tutti la guardavano, c’era persino chi le fischiava. Parevano tutti eccitati, come se stessero vedendo una stella del cinema.






Ma Garcia ignorò tutti, i suoi piedi non si fermarono e veloce come il vento, attraversò la via e sparì nella strada di fronte al condominio.






“Quella era davvero Garcia!” gridò qualcuno del ristorante.






“Ora mi credi. Se ti alzi presto la mattina, puoi avere l’occasione di vederla. Fintanto che il meteo lo permette, corre sempre in questa zona per un’ora.”






“Questa è la prima volta che vedo una stella della televisione.”






“È molto più bella rispetto a quando appare in TV.”






“Oh, giusto, Garcia dovrà affrontare a breve un incontro molto importante.”






“Farò il tifo per lei in ogni caso. Spero che vinca le finali.”






“Ovviamente! Lei si che è un vero genio!”






Sentendo che tutti parlando di lei, Roland ne rimase stupefatto. Si chiese la ragione per cui tutti i residenti della zona la conoscessero così bene e a cosa si riferissero parlando di incontro. Che fosse una stella nascente nel mondo dello sport?






Vedendo il proprietario del locale che si avvicinava per pulire il tavolo, bevve l’ultimo sorso di zuppa, tirò fuori il portafogli e chiese: “La ragazza di prima è così famosa?”






Il proprietario gli lanciò uno sguardo sorpreso: “Tu non sei uno di queste parti vero. Nella Via degli Appartamenti a Tubo, non c’è nessuno che non sa chi sia Garcia.”






“Mi sono trasferito qui da poco” la curiosità di Roland cresceva. “Che cosa fa lei?”






“Lei è una marzialista!”






“Pfft!” Roland rischiò di sputare ciò che aveva in bocca, “Ehm… cosa?”






“Suvvia, ti basta guardare la televisione, è la persona più famosa della zona, ed è proprio grazie a lei che tutti noi possiamo continuare a vivere qui.”






“Perché?”






Il proprietario indicò dietro a Roland: “Guarda lì.”






Roland si voltò, non ci aveva fatto caso in precedenza, notò che sulla parete del negozio di fronte al vicolo c’era un’enorme scritta “demolire”.






“Demolire?”






“Esatto. Da parecchio tempo, alcune agenzie hanno intenzione di demolire gli edifici di questo posto e costruirci nuovi grattacieli. Per loro questo posto è troppo vecchio e malandato e rovina l’impatto visivo della città. Al diavolo, queste sono chiaramente costruzioni stracolme di cultura!” disse il proprietario mentre cercava il resto. “Quelli vogliono spostarci tutti in periferia, se non fosse per Garcia che diffuse questa situazione in televisione e ottenne sostegni, temo che le agenzie avrebbero già iniziato a sfrattarci.”






Roland fece una smorfia: “Tutto questo… è oltraggioso.”






“Per questo tutti noi supportiamo la signorina Garcia” rise mentre dava il resto a Roland. “Dato che adesso anche tu sei un membro della Via degli Appartamenti a Tubo, diventerai presto un suo fan!”






Roland comprese che il Mondo dei Sogni creava collegamenti incredibili per mettere insieme frammenti di memorie irrilevanti, ma ciò che era appena successo era troppo bizzarro per crederci.






Cos’era un marzialista? Un nuovo sport delle Olimpiadi?






Demolire gli Appartamenti delle Anime? Non scherziamo! Tutte le porte connesse ai frammenti delle memorie si trovano all’interno dell’edificio, così come il creatore di questo mondo!


 


E ora devo ringraziare mia sorella perché mi permette di vivere qui?


 


Con sentimenti complicati, ritornò al suo appartamento numero 0825 mentre Zero usciva mezza addormentata dalla sua camera da letto.






I suoi capelli erano tutti in disordine ed il vestito era pieno di pieghe. Un lato della scollatura era caduto, rivelando metà della sua spalla. “Zio sei sveglio? Ti preparo la colazione adesso.”






“No, ho già fatto colazione e ti ho portato qualcosa da mangiare.”






Roland mise sul tavolo la frittata, i ravioli al vapore e il latte che aveva comprato e accese la televisione.


Con un’espressione perplessa, la ragazzina si sedette al tavolo e chiese: “Perché ultimamente ti alzi sempre così presto?”






“Ti ho già detto che ho trovato un lavoro, per questo non posso più dormire la mattina fino a tardi. I tuoi genitori mi hanno inviato i soldi per le tue spese e l’azienda mi ha pagato il salario del primo mese. Per il momento non abbiamo bisogno di preoccuparci del denaro.”






“Usa i soldi con saggezza. Nessuno sa per quanto dureranno. Inoltre, non abbiamo ancora finito il cibo conservato nel frigo”. Detto questo, Zero divorò comunque la colazione con velocità.






Roland le chiese: “Per caso, conosci Garcia?”






Fece una smorfia: “Certo, sorella Garcia è un genio. Si unì alla Gilda dei Marzialisti a 20 anni, e ho sentito dire che detiene il record di vittorie nelle preliminari. Tutti i miei compagni di classe la vedono come un idolo, ma trovo noioso guardare questo genere di combattimenti sul palco.”






Era un po’ preoccupante essere chiamato zio mentre si rivolgeva a Garcia come sorella, ma mise da parte questo pensiero e si concentrò su quello su cui voleva investigare. Basandosi sulle parole della ragazzina, i marzialisti in questo mondo avevano addirittura formato una loro organizzazione.






Chiese: “Ci sono… tanti marzialisti?”






“Ce ne sono solo alcuni” Zero gli lanciò un’occhiata di disapprovazione. “Zio, per favore, non continuare a pensarci. Non tutti hanno quel talento, solo coloro che risvegliano l’Energia della Natura hanno la possibilità di diventare marzialisti. E il risveglio è solamente una delle condizioni di base. Senza determinazione e perseveranza, anche un genio risvegliato potrebbe diventare una marionetta del potere e causare disastri alle persone.”






“Uhm… come sai tutte queste cose su di loro?”






“Ce le ha dette il nostro maestro. Ci ha anche detto che invece di immaginare noi stessi diventare dei marzialisti, è meglio se ci esercitiamo di più per diventare persone utili alla comunità”. Andò in bagno per lavarsi e poi si diresse verso la porta con lo zaino sulle spalle. “Mi aspetta una giornata piena, ciao”.






Quando Zero se ne andò, Roland aprì la sua mano percependo in esso una forza misteriosa.






Che sia questa l’Energia della Natura?


 


Il suo interesse verso il Mondo dei Sogni crebbe a dismisura. La “marionetta del potere” gli ricordò del Morso della Magia. Si chiese come questo mondo integrava tutte le memorie divorate e quali regole ci fossero dietro ad esso.






Precedentemente, Roland aveva pianificato di farsi un giro nella biblioteca della scuola.






Tuttavia, adesso gli venne in mente una nuova idea.






Aris










 Erialis  Lo youtiao (in cinese 油條, pinyin yóutiáo) è un lungo pezzo di impasto di olio fritto consumato nella cucina cinese.Tradizionalmente viene leggermente salato e assume un aspetto simile al pane. Viene consumato normalmente durante la colazione e accompagnato dal congee di riso. o dal latte di soia. Ci sono diverse ricette in merito che lo differenziano anche perchè col tempo si è diffuso anche in Asia Orientale e Sud-Est Asiatico tanto è vero che in Indonesia viene chiamato cakwe ed è consumato con il congee di polli come snack a Laos poi viene mangiato a colazione con il caffè al posto del pane. Esiste una leggenda dietro questo piatto il nome cantonese è yàuhjagwái significa letteralmente "diavolo fritto" e sarebbe nato come atto di protesta contro il primo ministro della dinastia Song Qin Hui ritenuto colpevole di aver orchestrato un complotto ai danni del generale Yue Fei. In origine l'alimento aveva la forma di due pezzi di impasto a forma umana che poi in seguito divennero due pezzi uniti al centro che appunto rappresenterebbero Qin Hui e sua moglie che collaborarono con il nemico per far condannare a morte il generale. Insomma questo piatto simbolicamente indicherebbe una coppia di traditori.


Vi proponiamo tre ricette poi la seconda  e la terza
















                                


                                



