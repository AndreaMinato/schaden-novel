---
weight: 660
title: Capitolo 66- la battaglia di Hermes (Parte I)
pubDate: 2025-08-07T11:37:50.881Z
tags:
    - rtw
---


Salve bella gente! Volevo informarvi che sono state appena aperte le donazioni per questa Novel (7 euro a capitolo con donazioni cumulabili). Vi auguro un buonissimo lunedì!
Artemide


La pioggia cadeva gelida, smorzava il penetrante odore del sangue che alleggiava attorno la Nuova Città Santa. In queste condizioni inumane, Alicia combatteva per proteggere la sua vita attraverso i fendenti della sua grande spada con il respiro affannato.


Non era la prima volta che partecipava a una battaglia per difendere Hermes, ma non aveva mai pensato che sarebbe arrivato il giorno in cui avrebbe visto la caduta della Nuova Città Santa.


Le mura erano state completamente distrutte.


In tutta la sua vita, Alicia non aveva mai incontrato un mostro talmente orribile. Un enorme specie ibrida simile a un verme fuoriuscì dal terreno e attraverso gli artigli, passo dopo passo, si avvicinava alla punta del dirupo ghiacciato. E quando la parte superiore del suo corpo raggiunse la cima, la parte inferiore non aveva ancora lasciato del tutto il terreno.


Nel complesso, la situazione non sarebbe stata drammatica, se l’unico problema fosse stato il corpo mastodontico della creatura. Sfortunatamente, nessuno dei presenti avrebbe potuto immaginare quello che sarebbe accaduto. Infatti, nel momento esatto in cui l’imponente ibrido spalancò la bocca, un’orda di bestie demoniache si riversò sulle mura. In pochi secondi, sembrava scoppiato l’inferno.


Prima di questo disastro, si poteva persino dire che tutti nel suo plotone fossero tranquilli e preparati, ma quando le bestie demoniache attaccarono, ogni forma di ordine si ruppe, trasformandosi in disordine. Immersi nel caos, Alicia fu separata dagli altri; quindi non poté fare altro se non osservare impotente quando i suoi compagni furono inghiottiti dalla creatura. Nelle scanalature del pavimento in pietra, il caldo sangue umano si mischiava a quello nero dei mostri.


Quando il corno segnalò la ritirata, le manganelle della Nuova Città Santa cominciarono ad attaccare catapultando in alto dei blocchi di granito della misura di circa mezza persona; trascurando completamente la presenza di molti difensori in battaglia sulle mura cittadine.


Alicia ricordava perfettamente il momento in cui il suo Capitano era stato colpito su un lato della testa da un masso. Una volta rialzatasi da terra, fu finalmente in grado di guardarlo e constatò che il suo corpo e armatura si fossero incassati nel pavimento in pietra. Era arrotolato su sé stesso come una pergamena, dal suo addome squarciato emergeva l’intestino mentre si formavano delle pozze di sangue caldo sul suolo.


“Se quando ho visto il masso non mi fossi buttata a terra all’ultimo secondo, temo proprio che adesso sarei come lui!” pensò Alicia.


Invece il come fosse riuscita a restare viva e ritornare dalle mura, non lo ricordava chiaramente. Era stata circondata da urla e imprecazioni, ognuno agitava freneticamente le braccia cercando di proteggersi; però alla fine non importava, era impossibile scegliere i bersagli e non c’era distinzione tra una bestia demoniaca e uno di loro.


Inizialmente il suo plotone aveva un centinaio di soldati, ma attualmente, i sopravvissuti erano 12, lei compresa.


“Qual è la prossima mossa, Capitano?”


“Capitano Alicia!”


Alicia era sopravvissuta, dunque secondo i regolamenti militari, la carica di capitano adesso era sua. Una volta morto il capitano, il suo vice era incaricato di succedergli e guidare il plotone durante la guerra.


Per schiarirsi le idee, Alicia si morse le labbra fino a sentire un sapore metallico riempirle la bocca e prese la sua decisione. “Raggiungeremo la Porta Nord. Per lasciare la Nuova Città Santa, le bestie demoniache dovranno passare per di lì”. Dare quest’ordine significava abbandonare l’area tra le mura e la città interna, tuttavia non c’era scelta. Non c’erano altri posti come la Chiesa Centrale: nulla era più importante della cattedrale di Hermes.


Non lo disse ad alta voce, ma tutti loro sapevano bene che solo 12 persone non avrebbero avuto un ruolo importante nella difesa delle mura.


Tra sé e sé Alicia era immersa nella preghiera “forse oggi è il giorno in cui mi uccideranno mentre difendo il regno. Che Dio abbia pietà di me”. Tuttavia, all’esterno inneggiava ad a gran voce: “L’armata del giudizio non si arrenderà mai! Marceremo!”


“L’armata del giudizio non si arrenderà!” gridavano gli altri all’unisono.


La squadra di 12 persone capeggiata da Alicia, la seguì e insieme si diressero verso la porta Nord. Durante la loro corsa, i suoni dalla battaglia divennero sempre meno forti e sotto il battere della pioggia e il soffiare del vento cessarono del tutto.


Una volta arrivati alla Porta Nord, il nuovo capitano notò che c’erano già numerosi sopravvissuti dalle altre squadre di fronte al ponte levatoio. Evidentemente hanno avuto la nostra stessa idea. Questa consapevolezza rese il suo cuore più leggero.


Eppure, in quel momento drammatico avevano abbassato il ponte levatoio. Alicia si accigliò e si diresse verso il bel guerriero che indossava la classica toga da giudice capo. Gli rivolse il saluto e poi parlò: “Giudice capo, signore, sono il capitano della squadra d’attacco del quarto battaglione, Alicia Quinn!”


“Sono Tucker Thor, responsabile della difesa di Porta Nord. Ha fatto un buon lavoro” disse l’uomo con un cenno di riconoscimento e continuò: “Abbiamo allestito un’area di emergenza nell’altro lato della porta. Se tra voi ci sono dei feriti, può mandarli lì”.


“Eccellenza, non capisco perché in questo momento di caos non abbiate alzato il ponte. Le bestie demoniache sulle mura ci attaccheranno da un momento all’altro, è nostro dovere assicurarci che non conquistino la città interna”.


“Si tranquillizzi, capitano! So che lei e la sua squadra non avete paura di sacrificare la vita per una causa maggiore, tuttavia adesso sarebbe inutile. Siamo ben lontani dal punto di non ritorno per la chiesa” ammise cercando di rassicurarla, poi continuò tergendo via la pioggia dalla fronte, “Dobbiamo collaborare. Se finite le pillole scaccia freddo, ricordatevi di chiederle al quartiermastro”.


Dopo il monito del giudice capo, Alicia si rese conto di essere quasi congelata. Una volta passato l’impeto della battaglia, la fredda pioggia e il sudore su di lei si erano mescolati, rendendola quasi un ghiacciolo. Esposta al soffio costante del vento glaciale, non poteva più impedire al suo corpo di tremare.


Da una tasca all’interno dei vestiti estrasse la sacca in pelle di pecora e capovolse l’apertura proprio sopra il suo palmo aperto. Sfortunatamente l’unica cosa a uscire fu un fluido corposo. A quanto pareva aveva rotto la pillola durante la battaglia. Non trovando niente di valore, alzò la testa sospirando delusa, e scoprì di fronte a sé una nuova pillola scaccia freddo.


“La prenda”, la incoraggiò il giudice capo con un sorriso rassicurante, “in un altro momento potrei chiederle di ricambiare il favore”.


Alicia non rifiutò quel gesto cortese, senza pensarci prese la pillola e la ingoiò. “Forse non ci sarà una prossima volta in cui avremo bisogno di questo tipo di cose”.


“Beh sì, anche questo è vero” disse Tucker alzando il capo con un segno di assenso “Questa cosa ha un sapore orribile”.


In linea con quelle parole, un forte sapore di pesce risalì dal suo stomaco e si propagò fino al cervello. Persino i campi di battaglia con tutti quei cadaveri non avevano un odore così tremendo. Sentiva che quello che aveva inghiottito non era per nulla una pillola, ma un miscuglio di carne e sangue marci da tempo. Un insopportabile stato di addormentamento si diffuse in tutto il suo corpo a partire dallo stomaco. Improvvisamente, i brividi si fermarono. Al contrario, una sorta di calore luminoso iniziò a scorrerle nelle vene. Nel suo corpo si ristabilì una temperatura normale, mentre il sudore gelato svaniva. Sentiva la mente nuovamente sveglia, i piedi prima intorpiditi pronti.


“Ma non sarà oggi”. Dopo averla vista ingoiare la pillola, il giudice capo Tucker Thor scosse la mano. “L’armata della punizione divina sta arrivando dalla cattedrale. Le bestie demoniache non riusciranno a passare oltre Porta Nord. Porti i suoi uomini al punto di raduno. Si ricordi di controllare se tutti hanno le pillole. Non devono seguire il suo stesso esempio e non trovare nulla nel momento del bisogno”.


L’armata della punizione divina, la squadra d’élite più forte della Chiesa! Alicia ne aveva sentito parlare a lungo, anche se non li aveva mai visti con i suoi occhi. Ciononostante non importava quanto fosse abile l’armata della punizione divina, era composta da umani. Non importava quanto duramente fossero stati allenati, i loro corpi erano comunque umani e non c’era alcuna possibilità che potessero battere con facilità i grandi numeri delle creature ibride.


Tuttavia, avendo ricevuto un ordine da Tucker Thor non poteva che lasciare la Porta Nord con il suo gruppo di 11 uomini e avvicinarsi al punto di raduno ad ovest.


Lì si erano radunati centinaia di membri in ritirata dell’armata del giudizio. Erano sparsi per il campo e incuranti della pioggia che cadeva sulle loro teste. Alcuni di loro erano persino seduti per terra emanando tristezza. Solo una piccola parte era in formazione e aspettava i nemici che potevano arrivare da un momento all’altro.


Se avesse visto questa scena qualche giorno fa, avrebbe rimproverato quelle persone. Eppure, era confusa persino lei. Per permettere la costruzione della Nuova Città Santa, molti credenti erano morti. Ogni pietra della città era sporca del sangue versato dai credenti e dall’armata del giudizio. Il vescovo ripeteva sempre che tenere Hermes significava tenere il regno di dio in terra.


Tuttavia, quel giorno sembrava che il regno di dio fosse destinato a cadere nelle mani degli scagnozzi dei demoni.


“Le bestie demoniache stanno arrivando!” urlò qualcuno. “Siate pronti a combattere i nemici!”


Alicia riprese controllo di sé stessa e tese in avanti la sua lunga spada. Scrutò le ombre in cielo che si avvicinavano e urlò “Per Hermes!”


“Per la nuova città Santa!”




Thea
                                


                                



