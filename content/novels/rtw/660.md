---
weight: 6600
title: Capitolo 660- Manifestazione del Potere
pubDate: 2025-08-07T11:37:51.011Z
tags:
    - rtw
---






Roland trascorse l’intera giornata a cercare tra i canali della TV.






Guardò diversi programmi riguardanti combattimenti di arti marziali. Diversamente dagli incontri tradizionali, questo genere di competizioni era tenuto in arene larghe quanto mezzo campo di calcio e non vi era la presenza di arbitri. I combattimenti erano molto più intensi di quelli tradizionali e non era affatto raro vedere i combattenti distruggere la pavimentazione durante un incontro. Suoni simili a colpi di tuono potevano essere uditi quando i due partecipanti si scambiavano i colpi, parevano effetti speciali.






In quanto a competitività e fascino, rispetto alla boxe e alla lotta libera, questo genere di incontri era molto più eccitante. Tutti questi marzialisti combattevano in senso letterale senza che nessuno contasse i round per loro e senza intervalli a metà della competizione ad interromperli. Non c'è da stupirsi che il pubblico si eccitasse così tanto guardando questo tipo di combattimenti, Roland non poteva evitare di aggrottare le sopracciglia ogni volta che vedeva un combattente marziale sputare sangue o ferirsi gravemente, pensando: “ Questi marzialisti, non stanno esagerando un po’ troppo? Non si preoccupano del fatto che anche se avessero vinto, sarebbero potuti morire prima di poter spendere il denaro in premio?”






Tuttavia, ciò che più di ogni cosa attirò la sua attenzione, erano i marzialisti stessi.






Era evidente che avessero molta più forza fisica rispetto ad una persona comune e pareva che l’Energia della Natura donasse loro anche altre abilità speciali oltre all’aumentare la loro velocità.






Ad ognuna di queste abilità veniva dato un titolo speciale che sarebbe diventato il soprannome del marzialista. Ad esempio, nell’incontro che Roland stava guardando, c’era un uomo chiamato Uragano, il suo soprannome era Tempesta Potente, dato che in un secondo era in grado di tirare numerosi pugni ad altissima velocità.






Roland era sorpreso da questo genere di propaganda che mostrava chiaramente l’asso nella manica di un combattente al suo avversario prima ancora dell’inizio dell’incontro.






Fu ancora più sorpreso quando vide apparire un demone in questi combattimenti.






Era un tipico Demone Folle, alto e con braccia possenti. Non indossava ne’ maschere ne’ guantoni di metallo ed il pubblico poteva distinguere chiaramente gli artigli delle sue mani a tre dita, un tratto che lo distingueva dagli esseri umani. Tuttavia, nessuno pareva impaurito ed il commentatore si riferiva ad esso come un marzialista straniero.






Roland fu nuovamente stupito dalla potenza e dalla stranezza del Mondo dei Sogni.






Per giustificare l’esistenza dei demoni divorati da Zero, questo mondo aveva fatto di loro una minoranza etnica. Roland si chiese cosa sarebbero diventati le bestie demoniache ibride e pensò subito a Lifts-her-tail (1) che era in piene forze.






Quando sentì il suo stomaco brontolare, si rese conto che il sole stava già tramontando.


Si rattristò.


Solitamente, Zero sarebbe tornata molto prima di quell’ora.


Aveva letto il suo diario e sapeva che la sua scuola si trovava nella via ZhongShan. Era a soli tre chilometri dall’appartamento. Se avesse preso il bus, sarebbe arrivata a casa in dieci minuti. Il doposcuola finiva alle 17:30 ma erano già le 18:15. Si preoccupò. “Che sia successo qualcosa a scuola?”






Dopo averci ragionato un momento, decise di uscire e comprare prima qualcosa da mangiare.






Pensò che in quel momento poteva trovarsi insieme ai suoi amici. Essendo una giornata estiva, non sarebbe diventato buio prima delle 20, probabilmente era andata al parco o in qualche sala giochi insieme ai suoi amici.






Per questo, anche se fosse andato alla sua scuola, non l’avrebbe trovata lì. Dato che era il proprietario dell’appartamento e non la sua bambinaia, non voleva fare il ficcanaso.






Era solo una ragazzina. Non importava quanto fosse laboriosa di solito, qualche volta avrebbe voluto rilassarsi.






“Quindi cucinerò io… no, comprerò io la cena per oggi.”


 


Proprio in quel momento, l’immagine in TV tremò e la trasmissione del combattimento venne cambiata in un telegiornale.






“Buonasera, spettatori. Interrompiamo momentaneamente i nostri programmi per una notizia flash.”






Con in mano una pila di fogli e uno sguardo preoccupato, il telecronista disse: “Un bus n.29 è stato dirottato nella zona di via ZhongShan. Il dirottatore aveva un coltello. La polizia stradale ha chiuso la strada. Avvisiamo tutti i residenti dell’area a non uscire di casa per il momento. Trasmetteremo i progressi più recenti riguardo al caso.”






In seguito, la trasmissione mostrò la scena del crimine. Roland vide una grande folla riunita fuori dai nastri della polizia che non dava l’impressione di volersene andare.






“Aspetta, quello non è il percorso quotidiano di Zero?”


 


Pensando ciò, il suo cuore sprofondò. Che sia stata rapita?






Non era una buona notizia per lui. Era preoccupato di ciò che sarebbe potuto succedere a seguito della morte di una figura chiave del Mondo dei Sogni come Zero. Basandosi sull’altra esperienza nei sogni, quando il subconscio falliva nel razionalizzare qualcosa, avrebbe smesso di funzionare. Per evitare di causare guai al subconscio, era restio perfino a scavare nel contesto familiare di Zero.






Temeva che nel caso in cui il subconscio avesse smesso di funzionare, si sarebbe risvegliato dimenticando tutto ciò che era successo nel sogno.






Non voleva terminare questo sogno prima di tirare fuori tutte le informazioni nelle profondità della sua memoria.






Inoltre, sospettava che avrebbe scoperto più cose riguardo al mondo reale nel caso in cui tutti i residenti degli Appartamenti delle Anime avessero delle porte connesse a frammenti delle loro memorie.






Era anche possibile che la morte di Zero non avrebbe influito sul Mondo dei Sogni, ma non voleva correre questo rischio.






Adesso che poteva sentire questa forza misteriosa crescere nel suo corpo, decise di dirigersi verso la scena del crimine per dare una mano.






Dopo che lasciò la Via degli Appartamenti a Tubo, corse senza fermarsi attraverso le strade affollate percependo un tiepido calore scorrere all’interno del corpo. Sorprendentemente, non si sentiva affatto stanco ed era in grado di controllare facilmente ogni parte del suo corpo mentre correva a tutta velocità. Evitò agilmente tutti i pedoni ed arrivo a destinazione in poco più di otto minuti. Pareva che questa corsa a lunga distanza di tre miglia fosse paragonabile ad uno scatto di 100 metri.






Al di fuori dalle sue aspettative, quando finalmente attraversò tutta la folla, scoprì che il dirottatore era già stato catturato. In un mare di lacrime, stava dicendo al reporter che le sue azioni erano frutto di un impulso del momento. La folla rispondeva con fischi e disapprovazioni e in seguito si dileguò. La polizia stradale iniziò a togliere i blocchi mentre si preparava a riaprire le strade al traffico.


Con una smorfia su un angolo del labbro, si lamentò nella sua mente: “Chi dice che la polizia arriva sempre dopo che il problema viene risolto.”






Inoltre, non vide Zero all’interno del bus dirottato. Sospirò: “Mi sembra di aver corso tutta questa distanza per niente.”






Mentre stava per andarsene, sentì un debole grido di aiuto proveniente da uno stretto vicolo a lato della strada.






Trasalì e guardò verso il vicolo. In quel momento, il sole non era del tutto tramontato dietro le montagne, ma gli elevati edifici ad entrambi i lati del vicolo ne bloccavano la luce. Era tutto buio, non vide niente.






“Che si sia trattato di un’illusione?”


 


Dopo diversi minuti, mentre camminava lentamente oltre l’entrata del vicolo, sentì nuovamente la flebile voce.






“C’è sicuramente qualcuno! Dovrei chiedere aiuto alla polizia.”


 


Si girò solo per vedere che tutti i poliziotti erano già saliti sulle loro auto assieme al dirottatore e se ne stavano andando. Era troppo tardi per fermarli.






“Dovrei fingere di non aver sentito niente?”


 


Tuttavia, percepiva distintamente che qualcosa all’interno del vicolo lo stava attirando.






Nel momento in cui si avvicinò all’entrata del vicolo, il flusso di calore nel suo corpo aumentò improvvisamente. Pareva fosse in tumulto o in eccitazione, e lo esortava ad entrare.






Mise piede nel vicolo stretto.






Dopo che i suoi occhi si abituarono alla debole luce, non vide altro che in uomo in piedi con la schiena rivolta verso di lui.






“Sei tu che stai chiedendo aiuto?” chiese Roland.






L’uomo non rispose né si voltò. Girò invece la sua testa di 180 gradi e puntò lo sguardo verso Roland. Vedendo questo movimento, inspirò una boccata di aria fredda.


Il volto dell’uomo era ancora più raccapricciante.


La pelle nera e piena di vesciche pareva come se fosse stata bruciata. Nella fioca luce, un turbine rosso scuro brillava sulla sua fronte.






Aris






Erialis Sinceramente non conoscevo il personaggio nè il gioco.                                


                                



