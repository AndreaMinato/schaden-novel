---
weight: 662
title: Capitolo 662- La linea di difesa
pubDate: 2025-08-07T11:37:51.012Z
tags:
    - rtw
---










Dopo essere rimasto nel Mondo dei Sogni per due giorni, Roland rivide nuovamente i tetti in ardesia grigia del suo Castello.


Stese le dita delle mani, poi iniziò ad aprirle e chiuderle ripetutamente. A parte lo strano calore, provava la stessa sensazione del Mondo dei Sogni. Fortunatamente, poteva sempre sfruttare a suo vantaggio “la caduta” per potere uscire dal Mondo dei Sogni, in caso contrario non sarebbe nemmeno riuscito a distinguere la realtà dalla fantasia.


"Che il cervello sia davvero in grado di riprodurre un mondo così realistico?"


Roland non poteva fare a meno di sentirsi confuso a riguardo.


In modo particolare quel gruppo di stelle che era molto simile al ciclone magico. Nonostante non avesse mai visto il vero aspetto del potere magico, se la Forza della Natura era modellata sulla base del potere magico, tutto nel Mondo dei Sogni avrebbe dovuto essere tremolante.


Inoltre l'eccentrico uomo dalla faccia bruciata e l’ondata di calore che entrava in risonanza con il gruppo di stelle ... All'improvviso non era sicuro che le assunzioni di poco prima fossero corrette.


Si sentiva come se il suo piccolo cervello non potesse contenere un Mondo dei Sogni così complesso e immenso.


Eppure se il Mondo dei Sogni non era nel suo subconscio, allora dov'era?


Anche dopo aver riflettuto a lungo, Roland non riuscì a trovare una risposta soddisfacente.


Scosse la testa e decise di lasciare perdere quelle cose, almeno per il momento.


Dal momento che non riusciva a capirlo, pensò che avrebbe dovuto concentrarsi sulle cose più importanti.


Dopo aver portato Zero in biblioteca, aveva imparato molti spunti progettuali utili. Sebbene avesse soltanto sfogliato un libro, era comunque in grado riprodurre esattamente il suo contenuto.


Uno dei libri era sulle proporzioni e proprietà di alcune leghe, il che poteva far risparmiare molto tempo a Anna e Lucia.


Con quelle informazioni, sarebbe meno difficile creare le macchine utensili di terza generazione che servivano a forgiare componenti con alta precisione.


Naturalmente, avrebbe dovuto istruire personalmente i primi operai.


Gente da ogni parte di Graycastle si riuniva di continuo nella Regione Occidentale. Alcuni che si erano stabiliti lì avevano superato l’esame di educazione primaria e ottenuto un lavoro. Quando ci pensò, Roland si sentì estremamente rincuorato.


Era un processo graduale, ma la strada era stata aperta. L’anno seguente, in occasione dell’unificazione di Graycastle, Neverwinter avrà l'opportunità di trovarsi sulla soglia dell'era dell'industrializzazione.


Una volta entrati nell'era dell'industrializzazione, il Regno subirà certamente un enorme cambiamento.


Nel pomeriggio, Karl Van Bate, Ministro dell'Edilizia, portò la notizia che la 67esima Strada era stata realizzata in meno tempo rispetto a quella della Strada Principale del Regno. A parte la distanza più breve, i lavoratori erano diventati più abili nella costruzione.


Come avevano già promesso, il gruppo di lavoratori che era stato formato dal Ministero dell'Edilizia era stato affiliato alla zona di confine.


"Sua Maestà, se non ha in progetto di costruire altre strade, vorrei assegnarli tutti alla costruzione di quartieri residenziali" disse Karl poi continuò: "Anche se ci sarà una spesa aggiuntiva per i salari, Neverwinter ha urgente bisogno di quartieri residenziali".


Anche Roland lo sapeva bene. In totale c'erano circa 5.000 persone nella squadra di costruzione, metà di loro era impegnata nella costruzione di nuove comunità residenziali che servivano ad accogliere un gran numero di persone che era stata convinta dal Municipio a trasferirsi a Neverwinter dalle altre città. In un solo anno, la città era stata ampliata almeno tre volte, per non parlare del nuovo terreno agricolo a sud del fiume Acqua Rossa.


"La costruzione della strada può aspettare" stese la mappa dell'area di confine, indicò la montagna settentrionale e disse: "Sto progettando di costruire una ferrovia che collegherà direttamente la miniera e il porto in modo da caricare il carbone proveniente da ovest".


"C'è già una strada ..." Karl improvvisamente si fermò e chiese: "Intende una ferrovia?"


"Sì, una ferrovia o binari ferroviari" Roland fece un cenno e disse: "È simile al sistema di trasporto a livelli della miniera, ma è fatto di acciaio".






"Capisco" dopo un qualche momento di riflessione, Karl chiese: "ma una ferrovia non ha bisogno di molti lavoratori".


"In effetti non è necessario che una strada leggermente indurita sia costruita da molti lavoratori " Roland sorrise ma non lo ammise. Onestamente, sapeva che Karl non capiva quello che aveva detto. Nella miniera, il trasporto del carbone dipendeva da semplici corde, macchine a vapore e cavalli utilizzati per trasportare i carichi all'esterno. Tuttavia non era quello che voleva e consisteva in molto più che il trasporto di carbone.


Quello che voleva erano i treni.


Fin dalla sua prima invenzione, il treno aveva portato enormi cambiamenti nel trasporto terrestre.


E la ferrovia a breve distanza sarebbe stata un tentativo.


Non era difficile capire i principi dei treni a vapore, ma un sistema ferroviario era gigantesco e complesso. Nonostante Roland non sapesse quanti anni di prove e miglioramenti ci sarebbero voluti prima che il treno e le sue strutture di supporto potessero essere messe in pratica, immaginava che sarebbe stato un processo lungo.


"Per fortuna, posso trovare tutte le informazioni nel Mondo dei Sogni".


Era stato così ossessionato da quei giganteschi treni che rappresentavano l'industrializzazione.


Indipendentemente dalla pesantezza del loro carico, i treni viaggiavano a velocità costante attraverso foreste e montagne soffiando via del fumo bianco. Con un suono ritmico e metallico le bielle nere azionavano molte ruote per girare, e anche una grande area diventava una distanza accettabile. Inoltre, a prescindere dalle modifiche apportate alla forza trainante, la natura dei treni non sarebbe mai cambiata.


Oltre alle strutture pesanti, un treno aveva anche bisogno di essere guidato da un gruppo di ferrovieri che dovevano essere responsabili del proprio operato. Quindi era molto più complesso dei semplici motori a vapore e macchine utensili.


Secondo il piano di Roland, il collegamento ferroviario con la Montagna del Versante Settentrionale e il molo non era solo una prova tecnologica, bensì un banco di addestramento per lo sviluppo della prima generazione di operai delle ferrovie.






"Manda 200 persone a spianare la strada dalla Foresta delle ombre verso l'esterno della seconda cinta muraria" stabilì Roland.


Karl era ansioso: "Sua Maestà, ma la ferrovia sarà esposta all'attacco di bestie demoniache".


Roland gli spiegò distrattamente: "Non gli importa nulla dell'acciaio, la ferrovia non sarà finita prima dei Mesi dei Demoni. Inoltre, non ci nasconderemo dietro quel basso muro di fango il prossimo anno. Non credi anche tu che l'area di confine sta diventando sempre più affollata? "


"Intende…"


Roland indicò la vasta area a nord-ovest della Catena Montuosa Invalicabile e gli spiegò: "Dovremmo espandere l'area di confine verso le Terra barbare dove le risorse non sono inferiori rispetto quelle di Graycastle. Un sottile muro di fango non è sufficiente per difendersi da i demoni".


Se scoppiasse la Battaglia della Divina Volontà e i demoni costruissero il terzo Obelisco a Taqila, l’ultimo avamposto si sarebbe avvicinato ai piedi della Catena Montuosa Invalicabile. Quindi sarebbero stati condannati al fallimento se avessero posto delle linee difensive nelle brecce della Regione Occidentale. Visto che qualche tempo prima l’Associazione delle streghe alleate era riuscita a seguire un sentiero di montagna fino alle Terre selvagge, allo stesso modo anche i demoni sarebbero potuti entrare a Graycastle.


Anche se i demoni avessero abbandonato i sentieri di montagna, le sue truppe avrebbero fatto fatica a combattere e inseguire ogni giorno un gruppo di Diavoli che volavano attraverso le montagne.


"Solo se la Catena Montuosa Invalicabile fosse il muro della città, Graycastle sarebbe al sicuro".


Se il cannone Longsong fosse installato su tutte le cime delle montagne, l'area di fuoco coperta sarebbe la sua nuova città.


L’area in questione non possedeva dei fiumi che potevano collegarla all’entroterra. Quindi si poteva contare solo sulla ferrovia per il rapido trasporto di risorse come il carbone verso le Terre Selvagge.


"Il futuro piano di difesa è un progetto ambizioso, ma credo che tu possa farlo".


Ogni muratore era allettato dall’idea di portare la Catena Montuosa Invalicabile nel territorio di Graycastle. In effetti, se fosse riuscito a costruire una città del genere, sarebbe certamente stato ricordato nella storia.


"Sì, Vostra Maestà" disse Karl con uno sguardo eccitato.


 


Thea 




                                


                                



