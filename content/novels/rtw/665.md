---
weight: 6650
title: Capitolo 665- Caos
pubDate: 2025-08-07T11:37:51.012Z
tags:
    - rtw
---






“Pergamena” aveva controllato velocemente l’intero esame, poi aveva scritto all’inizio del foglio il punteggio totale delle tre materie: 17.


Ad esso mancavano 100 punti pieni.6


“Beh… allora il problema dipende da Maggie?” Nana inclinò la testa.


“Quindi, questo è il risultato?” Luna Misteriosa era estremamente delusa. “Dunque non è stata Pergamena a dare di proposito un punteggio alto a Maggie in cambio di carne grigliata al miele – oh!”


Lily diede uno schiaffo alla testa di Luna Misteriosa, “Sta zitta!”


“Dovremmo continuare a guardare?” Domandò Estate timidamente. “Dovremmo andar via il prima possibile per evitare di essere scoperte.”


“Aspettate un secondo,” disse Candela. “Forse qualcosa è andato storto quando è stato copiato.”


“Non ce n’è bisogno. Conosco già il risultato quindi va bene…” Evelyn scosse il capo. Se si fosse trattato del metodo di scrittura originale, in realtà sarebbe stato possibile confondere le figure in una disposizione compatta. Tuttavia, nell’Istruzione Universale divulgata da Sua Maestà Roland, le figure venivano sostituite da singoli, semplici caratteri facili da ricordare, dunque le possibilità di commettere degli errori erano davvero poche.


“Penso che sia stata Maggie a volare dalla finestra, facendo la stupida – stop!” Luna Misteriosa si coprì la testa, “Non farlo. Smetterò di parlare.”


Avevano visto “Pergamena” controllare tutti i compiti e cominciare a copiare i risultati su un modulo. La colonna di Maggie corrispondeva ancora ad un punteggio di 17 punti.


“Il problema non dipende davvero dalla Professoressa Pergamena,” disse Candela sollevata.


“Possiamo andare adesso?” Disse Estate ansiosamente.


Evelyn era sul punto di replicare, ma “Pergamena” all’improvviso di alzò in piedi e guardò verso la porta. Sei persone seguirono immediatamente il suo sguardo, poi notarono che la porta era aperta e che un’apprendista del Comune della città era apparsa sulla soglia.


“Di che cosa stanno parlando?” Domandò Luna Misteriosa.


Non c’era rumore nell’illusione, quindi l’unica cosa che potevano fare era giudicare la conversazione tra le due tramite la lettura delle labbra.


“Sembra essere il Signor Pergamena… Sua Eccellenza Barov… mi ha mandato per voi?”


Poi “Pergamena” annuì, e seguì l’apprendista fuori dall’ufficio.


Nel momento in cui la porta si chiuse, forse a causa della corrente d’aria, un vento gelido entrò all’improvviso nella stanza. Tutti i compiti volarono in aria e si sparsero disordinatamente su tutto il pavimento.


“Ah… la finestra,” farfugliò Lily.


Anche Evelyn lo vide – la finestra che prima era chiusa, ora era aperta con un piccolo spiraglio. Pergamena non l’aveva chiusa bene, perciò la porta aperta aveva generato una corrente d’aria che aveva costretto la finestra ad aprirsi. Il vento autunnale all’esterno la fece sbattere avanti e indietro, spalancandola sempre di più. Non passò molto tempo prima che il forte vento la facesse sbattere nel suo telaio. Anche se il rumore non poteva essere udito, chiunque poteva immaginare il forte impatto dal tremore del vetro.


Successe qualcosa di inaspettato.


Una corrente d’aria imperversò nuovamente nell’ufficio e fece cadere il portapenne sopra la scrivania. La penna che si trovava all’interno della boccetta d’inchiostro volò e atterrò improvvisamente sui fogli dell’esame.


Dopo aver tracciato un arco a mezzaria, la punta della penna cadde sul tavolo, lasciando un tratto sulla colonna di Maggie e trasformando l’iniziale 17 in un 117 a tre cifre.


Probabilmente qualcuno aveva sentito dei rumori molesti fuoriuscire dall’ufficio, quindi la porta venne riaperta con una spinta. Quell’apprendista riapparve per dare una rapida occhiata in giro, e poi entrò attonita.


Andò alla finestra, chiuse bene tutte le finestre, e poi si accovacciò per pulire l’ufficio per Pergamena.


Non se ne andò fino a quando non fu soddisfatta, tutti i documenti vennero riorganizzati e riposti accuratamente sul tavolo.


“Questo è quello che è successo?” Evelyn e Candela si guardarono l’un l’altra.


Non si era trattato né di un errore di Pergamena nella copiatura dei voti, né di una menzogna di Maggie, ma di un incidente causato da un vento inaspettato?


Evelyn fu poi capace di indovinare cosa accadde dopo. Pergamena aveva ricevuto l’ordine di Sua Maestà di fare un salto a Longsong, dunque aveva passato le schede di valutazione a Wendy. Wendy non era la persona incaricata di fare gli esami, e anche se fosse rimasta perplessa dalla performance di Maggie, non avrebbe contestato il giudizio di Pergamena.


“Ah, sotto l’insistenza di Luna Misteriosa, la verità è stata finalmente rivelata,” Luna Misteriosa guardò in alto e disse: “La colpevole è… la professoressa Pergamena!”


“Ѐ stato il vento!” Lily digrignò i denti.


“Ma se Pergamena avesse chiuso bene la finestra, il vento non sarebbe riuscito a far volare i test, né la penna, giusto?”


“Come puoi dire questo!”


“No,” disse Nana gentilmente, “in questo caso, sarebbe stata colpa di Sua Maestà Roland. Lui ha costruito qui il Comune, e non solo lo ha fatto espandere, ha anche costruito altri due piani. Senza questo ulteriore secondo piano, Pergamena non sarebbe riuscita a mettere un voto ai compiti qui.”


“Uh… hai ragione, quindi il colpevole è – Sua Maestà Roland?”


“Basta, finitela!”


“Scusate… posso smettere adesso?” Estate sembrava sul punto di scoppiare in lacrime.


“Scusa, è abbastanza,” disse Evelyn facendole pat pat sulla spalla. “Grazie, andiamo.”


“Hey, dovremmo semplicemente andar via così? Forse possiamo trovare il prossimo quiz nell’ufficio?” Luna Misteriosa si mise davanti a tutte per fermarle.


“Questo è il vero motivo per cui volevi venire qui!” Lily si fece avanti, “Non ti lascerò mai creare problemi!”


“Io, io stavo solo scherzando!”


…


L’investigazione era finita in una farsa. Dopo aver detto addio a Candela, Evelyn ritornò all’Edificio delle Streghe da sola.


Anche se la verità era venuta a galla, il suo umore non era affatto tranquillo.


Per qualche ragione, i fogli volanti e la penna che cade continuavano ad emergere nella sua mente – entrambe le azioni erano imprevedibili eppure all’ultimo minuto avevano dato vita ad ingegnosi e perfetti risultati.


Il foglio, la penna, il flusso d’aria causato dalla porta, e il momento in cui l’apprendista era entrata e uscita, tutto aveva portato a questo risultato. Senza una di queste condizioni, il cambio del punteggio non si sarebbe potuto ottenere.


Tuttavia, queste condizioni erano inconsce e caotiche.


In questo caso, ciò poteva anche essere applicato alla miscelazione delle bevande.


Svariati ingredienti vengono aggiunti all’alcool, ma non si può assaggiare ciascun ingrediente. Essi sono fusi nel liquido e si influenzano gli uni con gli altri, creando un nuovo gusto che può essere accettato dalla gente dopo numerosi tentativi. Qualche volta, una rara combinazione che avviene per caso potrebbe anche creare uno di quei sapori particolari.


Evelyn non poté fare a meno di pensare alle sfere microscopiche menzionate da Sua Maestà Roland – esse creavano continuamente delle alterazioni turbolente, ognuna delle quali sembrava irrilevante ma poteva rappresentare delle caratteristiche meravigliose.


Chiuse gli occhi e sentì che qualcosa nel suo cuore era pronto ad esplodere.


Il mondo era pieno di caos.


Ma i risultati erano celati nel caos.


Come se tutto fosse già predeterminato.


Evelyn costrinse i suoi occhi ad aprirsi e allungò la mano per prendere la tazza sul tavolo.


Delle increspature apparvero nell’acqua calda, e poi il colore cambiò come se una goccia di vernice vi fosse caduta dentro. L’acqua si trasformò pian piano in un color arancio-rossastro, e una fragranza che non aveva mai sentito prima le invase il naso.


Esitò per un momento, poi cominciò a leccare il liquido.


Una dolcezza indescrivibile le ricoprì improvvisamente la lingua – leggermente amara, con un forte aroma disteso, ineguagliabile da qualsiasi altro tipo di drink.


Non somigliava solamente ad una miscela di succo di frutta e latte ma anche ad una miscela di tè e miele. Evelyn non riusciva a descriverne con esattezza il sapore, ma era sicura di una cosa.


Non era decisamente vino.


Haru
                                


                                



