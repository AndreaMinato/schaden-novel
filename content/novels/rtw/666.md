---
weight: 6660
title: Capitolo 666- Buone e Cattive Notizie
pubDate: 2025-08-07T11:37:51.012Z
tags:
    - rtw
---






Una settimana dopo, Roland tornò nella Zona di Confine dalla Fortezza Longsong.


Non appena entrò nel Castello, ricevette due belle notizie. La prima venne portata da Barov. “Vostra Maestà, gli astrologi della vecchia Città del Re sono arrivati a Neverwinter tre giorni fa. Sono venute 312 persone in totale inclusi artigiani, apprendisti, e le loro famiglie. Ho sistemato nove astrologi nell’Edificio degli Affari Esteri, mentre gli altri li ho temporaneamente sistemati nella Sala d’attesa.”


“Questo gruppo di persone è finalmente arrivato,” pensò Roland per un momento, e poi comandò: “Teniamo una festa di benvenuto in piazza questa sera. Voglio che i sudditi di Neverwinter sappiano che adesso c’è un’altra scuola in città.”


Analogamente all’alchimia, l’astrologia godeva di un’alta reputazione tra la collettività. Solitamente, solo Città del Re avrebbe potuto avere entrambe le due scuole di pensiero.  Ora che l’Associazione degli Astrologi si stava avvicinando alla Regione Occidentale, Neverwinter sarebbe stata accettata più di buon grado come nuova Città del Re.


Tuttavia, Roland non aveva bisogno di quella scuola di divinazione astrologica. Al contrario, dava davvero maggior importanza alla capacità di calcolo degli astrologi. Per quest’epoca, erano assolutamente considerati alla stregua dei matematici. Sia analizzare i calendari che stimare l’orbita delle stelle necessitavano molti calcoli. Se avessero avuto delle conoscenze rilevanti sulla matematica intermedia ed avanzata, sarebbero potuti indubbiamente migliorare sulla base precedente.


Aveva intenzione di costruire una Scuola di Matematica per permettere a quelle persone di dedicare la maggior parte del loro tempo ai calcoli, oltre che all’occasionale osservazione della Stella dell’Estinzione – in quest’era in cui non c’erano computer, la soluzione migliore era che molti studiosi lavorassero insieme per completare alcune operazioni complesse. Deporre le ferrovie future, costruire grandi imbarcazioni, installare il Cannone Longsong nelle montagne o scrivere manuali d’artiglieria, tutto questo richiedeva il loro aiuto.


“Sì, Vostra Maestà.” Barov annuì, e poi chiese: “Non so se il vostro viaggio a Longsong…”


“Ho riscontrato molti problemi.” Roland non aveva bisogno di nascondere niente davanti a Barov, il Direttore del Municipio. “Il Secondo Comune della Fortezza Longsong ha già cominciato a mostrare segni di inadempienza al dovere e corruzione. Pergamena ha trovato molti conti falsi, e due uomini corrotti sono stati persino arrestati dal lotto di funzionari della Zona di Confine.”


A quella frase, Barov non poté fare a meno di ingoiare la propria saliva. “Sono miei discepoli?”


Roland fu compiaciuto dall’aspetto cauto del viso di Barov. Fece cenno di no con la testa con riluttanza. “Anche se fossero tuoi discepoli, non darei la colpa a te, quindi puoi stare tranquillo.”


“Sua Maestà è saggio,” disse Barov frettolosamente, “Così sono persone originarie della città?”


“Beh, sono il secondo gruppo di laureati. Dopo aver passato la valutazione, sono entrati nel Comune e poi si sono trasferiti nella Zona Longsong con tutto il team.” Roland sospirò. “Ad oggi, è passato meno di un anno.”


Al momento, il Comune aveva coltivato un gruppo di semi-leader. Un gruppo proveniva dalla Zona Longsong, che seguiva l’esatto modello di Città di Confine. Insieme ai locali Honeysuckle Petrov, Elk Rene e alcuni nobili minori, si trattava di un gruppo ben equipaggiato, solo leggermente piccolo in termini numerici.


L’altra metà era un piccolo gruppo che si era recato alla Montagna del Drago Caduto.  Oltre ad aiutare la Contessa Spear a mantenere la situazione politica, il loro secondo incarico era stabilire una sede per il Secondo Comune.


C’erano anche studiosi provenienti dalla Regione Settentrionale, tornati indietro con Edith Kant per imparare la gestione del Comune. Insieme a questi studiosi, Roland sarebbe probabilmente riuscito a riparare l’altra metà in un breve lasso di tempo.


Aveva già assegnato queste persone alla Regione più Meridionale.


I funzionari locali erano indubbiamente coloro che riuscivano a compiere il volere di Roland, il che era il più raro dei talenti.


Senza loro come fondamenta, anche se Roland avesse conquistato l’intero Regno di Graycastle, non sarebbe riuscito a centralizzare rapidamente le risorse del Regno – i governi locali giocavano un ruolo importante nell’accentramento dell’autorità. Poteva usare le streghe per promuovere la scienza e la tecnologia, ma non poteva creare una serie di funzionari popolari dal nulla.


I sotto-aristocratici non avrebbero mai obbedito ai suoi ordini di loro spontanea volontà. Agli occhi dei feudalisti, l’unica cosa importante erano i modesti terreni che occupavano.


Perciò, ogni persona che possedeva esperienza amministrativa era un tesoro raro. Dopo aver perso alcuni di loro, Roland si sentiva naturalmente depresso. Indipendentemente dall’inevitabile corruzione dell’organizzazione, aveva pensato che potessero perseverare per più di un decennio. Non si aspettava davvero di riscontrare un tale problema in meno di un anno. Il fatto che due persone corrotte fossero cittadini nativi provava anche che, in qualche modo, una volta ottenuto il potere, sarebbero potuti essere più probabilmente esposti al rischio di perdere la retta via rispetto ai nobili.


“Quelli che hanno violato la legge…”


“Sono stati tutti trattati con severità.” Concesse Roland. “In modo tale che siano di buon esempio per chiunque altro.”


Questo avrebbe dovuto aiutare a mantenere tutto a posto per alcuni anni – Le abilità di Usignolo e Pergamena avrebbero temporaneamente preservato l’integrità dell’organizzazione. Ma lui sapeva anche che la situazione si sarebbe potuta risolvere in maniera alternativa, in caso contrario, le streghe sarebbero state facilmente messe a rischio di nuovo. E questa volta il nemico sarebbe arrivato dai dipartimenti interni.


“Domani, convoca ogni membro del Comune nel salone del Castello. Terrò personalmente una riunione per parlare dell’importanza della disciplina e della responsabilità.”


Sicuramente, ci sarebbero state anche ricompense e punizioni – avrebbero dovuto sapere come scegliere nel momento di affrontare le pressioni e le prospettive della Battaglia della Volontà Divina.


“Sì, Vostra Maestà.” Barov s’inchinò.


Osservando la schiena del vecchio direttore mentre andava via, Roland si ritenne soddisfatto e prese un sorso di tè.


Conosceva il motivo della lealtà di Barov – Barov godeva della soddisfazione portata dal potere, pur inseguendolo, e allo stesso tempo faceva anche buon uso di quello che già possedeva. Lui era senza dubbio la persona più adatta al nuovo regime. Forse, nel futuro del Comune, solo lui avrebbe potuto lottare contro Edith.


La seconda buona notizia veniva da Wendy.


“L’abilità di Evelyn si è evoluta?” Roland venne colto un po’ di sorpresa quando ascoltò la notizia.


Per quanto riusciva a ricordare, gli indicatori magici di Evelyn erano molto bilanciati e non sembravano rilevanti. Era abbastanza sorpreso del fatto che fosse realmente riuscita a diventare la prima strega dell’Isola Dormiente ad evolversi.






“Sì… Agatha l’ha confermato, ma…” Wendy sorrise amaramente. “L’abilità evoluta è così bizzarra che non so come descriverla.”


“Portala nel mio ufficio,” disse lui con eccitazione.


…


Evelyn si recò al terzo piano del Castello, insieme a numerose bottiglie di vetro.


Roland notò che ogni bottiglia era piena di liquido di diversi colori.


“Il suo potere magico somiglia ad una palla grigia…” Sussurrò Usignolo al suo orecchio, “Ma la forma non è fissa.”


“Qual è l’ammontare totale del potere magico?”


“Il livello di miglioramento è buono. Al momento, si trova tra Soraya e Maggie.”


Roland annuì e guardò in direzione di Evelyn. “Cosa c’è dentro le bottiglie?”


“Le bevande che ho creato con la mia abilità in questi giorni.” Sembrava un po’ avvilita. “Hanno diversi sapori, e ho assolutamente perso il controllo dell’ultimo risultato… L’unica cosa che hanno in comune è che possono essere tutte ingerite.”


“Bevande?”


La curiosità di Roland crebbe immensamente.


Trovò qualche tazza e si versò da solo un bicchiere da ogni bottiglia.


Quando assaggiò per prima la bevanda celeste, fu indescrivibilmente deliziosa, come un mix di succhi di frutta, ma anche con un pizzico di piacevole freschezza.


Solo bevibile? Era decisamente troppo buona!


Haru
                                


                                



