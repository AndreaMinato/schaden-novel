---
weight: 6670
title: Capitolo 667- Le Bevande del Caos
pubDate: 2025-08-07T11:37:51.012Z
tags:
    - rtw
---






Le seguenti tazze piene di bevande furono veramente una rivelazione per Roland.


Alcune avevano un sapore simile al caffè, un po’ amaro ma con un’intensa fragranza esotica. Altre avevano un sapore simile alla zuppa, delizioso e capace di scaldarti lo stomaco. La più particolare era quella a cui non sapeva trovare delle somiglianze. Se avesse dovuto darle un nome, Vino Fuoco di Drago sarebbe stato quello più appropriato.


Il vino non era fatto di frutto pitaya (1), ma di qualcosa di simile ad un’immaginaria fiamma di drago. L’impatto bruciante del primo sorso era come lava che sgorga nella bocca, seguito poi da una bella dose di un aroma bruciante come se la lingua fosse in fiamme. Infine, ecco il lieve sapore di frutti succulenti mescolato ad una leggera connotazione di vino.


Più a lungo lo si teneva in bocca, più a lungo sarebbe rimasto il retrogusto. Sarebbe stato sicuramente il miglior drink dell’inverno.


Vedendo lo sguardo inebriato di Roland, Usignolo non poté fare a meno di mostrarsi, ed inumidendosi le labbra chiese: “Vostra Maestà, ha davvero un sapore così buono?”


“Lo saprai dopo averlo provato.” Roland le diede un bicchiere di quel drink.


“Subito,” esclamò felicemente lei, con gli occhi simili a fessure.


“Io l’ho assaggiato,” disse Wendy con lo stesso sguardo, “ed è davvero difficile resistere ad una bevanda così deliziosa.”


Dopo essersi scolati tutto il Vino Fuoco di Drago, Roland manifestò un po’ di riluttanza dopo che gli scappò un rutto. “Ce n’è dell’altro simile a questo?”


Evelyn fece cenno di no con la testa e disse: “Non posso duplicare l’ultima bevanda… La nuova abilità è totalmente casuale.”


“Non si può replicare?” Roland rimase alquanto stupito. Finalmente aveva capito che cosa aveva angosciato Evelyn dopo che Wendy aveva indicato i dettagli del test.


L’abilità poteva trasformare l’acqua fresca, il vino o qualsiasi altro liquido in bevande. Tuttavia, quale fosse il prodotto finale era incontrollabile. In altre parole, il prodotto finale era ogni volta diverso.


Il consumo di potere magico per trasformare quei drink era molto maggiore rispetto a quello impiegato per trasformare l’alcool. Il potere magico poteva essere rilasciato solo una volta al giorno. La quantità di bevande trasformate era limitata, che equivaleva alla capacità di una botte. Roland aveva visto quel genere di botte rotonda nella taverna, in ognuna di esse si poteva conservare un metro cubo di vino.


Finora, Evelyn aveva usato la nuova abilità solo cinque volte, ottenendo cinque bevande di diversi sapori.


Roland si rammaricò per la possibilità di non sapere quando e se avrebbe potuto nuovamente bere il Vino Fuoco di Drago.


Probabilmente quella era anche la ragione per cui Evelyn si sentiva depressa.


Il risveglio supremo poteva essere considerato come una rinascita per le streghe, perché avevano anche la possibilità di passare dall’essere una strega non combattente all’essere una strega combattente. Anche se Roland sottolineava il fatto che ogni strega avesse un incredibile potenziale, Evelyn, che proveniva dall’Isola Dormiente, non riusciva comunque a cambiare idea.


Roland sapeva che Evelyn non aveva fiducia nella sua tecnica di fermentazione. Si sentiva molto più depressa nonostante la sua nuova abilità si fosse evoluta molto, pur non cambiando in sostanza. La maggior parte delle bevande erano state trasformate dal vino, e lei non riusciva nemmeno a controllare ciò che creava.


Lui non aveva idee migliori per farle cambiare le sue convinzioni, ma era questione di tempo. Roland credeva che il loro stato d’animo sarebbe cambiato una volta che le streghe assistenti della Città di Neverwinter avessero mostrato i loro straordinari talenti.


Non avrebbe ottenuto fiducia dicendole che la sua abilità era inutile.


La realizzazione del profumo inaugurava i Tempi della Navigazione Moderna, la Via della Seta (2) prosperava come le porcellane e il commercio della seta era in rapida espansione, tutto questo metteva in evidenza la domanda e il desiderio di beni di lusso da parte della popolazione. Quelle bevande, tuttavia, sarebbero state dei veri beni di lusso. Il gusto delizioso e l’esperienza unica avrebbero inevitabilmente guadagnato popolarità tra la gente comune a prescindere dall’era in cui si trovavano, e avrebbero portato anche una ventata di freschezza in quel mondo mondano.


Per di più era praticamente gratuito!


Per esempio, non era una sorpresa che il peso del Vino Fuoco di Drago sarebbe potuto essere convertito nel suo equivalente in ori reali, se fosse stato venduto nei Fiordi o in altri regni.


Perché ci sarebbero stati sempre dei ricchi mercanti e nobili disposti a pagare per ottenerlo.


Come per la guerra causata dal desiderio di beni di lusso… Avrebbero dovuto essere grati del fatto che Roland non si fosse strapazzato per quelle bevande. Dichiarare guerra a Neverwinter per il lusso non era altro che suicidarsi.


Effettivamente, Evelyn gli avrebbe assicurato una ricchezza infinita.


E quelle bevande non sarebbero state usate solo per il commercio.


Aveva imparato dalle esperienze passate che le cose molto popolari tra le persone potevano fungere da ponte per la cultura e l’ideologia.


Oltretutto, in quei duri tempi di guerra, se delle simili bevande fossero state fornite dalla Città di Neverwinter, avrebbero potuto sollevare il morale di quei soldati che stavano combattendo all’estremità della Catena Montuosa Invalicabile.


Lui non avrebbe mai rifiutato dei drink del genere, che potevano rafforzare la coesione e accrescere la sicurezza dei sudditi per resistere alla Battaglia della Volontà Divina.


“Oltre all’alcool… In futuro, toccherà alla trasformazione dei vini d’alta qualità, costruirò per te un magazzino per le bevande speciali,” Roland prese una decisione e disse: “Puoi usare le tue nuove capacità fino a sfruttarne le loro piene potenzialità. Credo che chiunque le assaggerà ne sarà ossessionato.”


“Va bene, va bene… Vostra Maestà.” Anche se Evelyn aveva acconsentito, rimaneva comunque ancora scettica.


Non realizzava il suo stesso valore.


Roland non disse ad alta voce quello che stava pensando. Era fermamente convinto che Evelyn avrebbe visto i cambiamenti derivanti dal suo potere del caos prima o poi. Bastava che continuasse a fare ciò che lui le ordinava.


“Quanto ai nomi delle bevande, bevande del caos va bene,” disse Roland sorridendo.


***************


Dopo che la cena di benvenuto volse al termine, l’Astrologo della Stella della Dispersione entrò nello studio di Sua Maestà Roland.


Aveva lavorato per tre Re Wimbledon di seguito, e Roland Wimbledon era il Quarto Re per il quale lavorava.


Ma era anche il Re i cui pensieri erano sfuggenti.


A prescindere da quei pettegolezzi sul suo comportamento ridicolo e frivolo provenienti da Città del Re, il giovane sovrano era in qualche modo diverso dai Re precedenti ed era difficile capire a cosa stesse pensando. Non era arrogante e non pretendeva nemmeno di essere imperturbabile, come se, come se il suo pensiero andasse oltre la comprensione della gente comune rendendolo difficile da raggiungere.


Quella lettera di risposta era la prova migliore.


Stella della Dispersione non aveva mai visto nessun Re essere così indifferente riguardo alle notizie sulla Stella dell’Estinzione. Parte del contenuto della lettera era costituita dai saluti, parte era dedicata all’invito all’Associazione degli Astrologi di trasferirsi nella Regione Occidentale, e dichiarava che lui possedeva il telescopio astronomico migliore per soddisfare l’osservazione delle stelle. La fine della lettera menzionava con calma che la Città di Neverwinter aveva trovato anche nuovi indizi sulla Luna di Sangue, e che lui aveva bisogno di discuterne con gli astrologi.


Nessuna sorpresa, nessuna paura, restò calmo e lesse la lettera come se stesse semplicemente dicendo: “Sì, lo so” con nonchalance.


A dire il vero, anche quando Roland aveva visitato per la prima volta l’osservatorio e aveva appreso dell’esistenza della Stella dell’Estinzione, non era sembrato sorpreso.


Sebbene fosse una benedizione che i sudditi avessero un Re così composto, lui continuava a sentirsi abbattuto per aver constatato che anche l’obiettivo della sua vita non aveva suscitato molta considerazione.


Lo studio era ancora molto illuminato, e Sua Maestà Roland stava scrivendo qualcosa. C’erano montagne di documenti sul tavolo, Stella della Dispersione non vedeva una tale scena da lungo tempo.


“Mia Venerabile Maestà, buonasera,” si inchinò e disse con gratificazione: “L’Associazione degli Astrologi mostra il suo rispetto nei vostri confronti.”


“Ah… sei qui.” Roland mise da parte la sua penna e gli fece un cenno, dicendo: “Siediti, ho qualcosa di cui parlarti.”


Haru






 Erialis 


1) La Pitaya rossa a polpa bianca, con numerosi semi commestibili, è un frutto dolce, come il fico d’India, con effetti importanti per la salute dell’organismo. Un frutto tropicale che ricorda una palla di fuoco ed è originario del Messico.


Contenendo vitamina C e antiossidanti, ovviamente questo frutto possiede numerose proprietà atte a rafforzare il sistema immunitario e a combattere i radicali liberi. Inoltre è l'alimento perfetto per una dieta dimagrante grazie al contenuto di sole 36 kcal.Dona l’energia necessaria per affrontare la giornata, senza appesantire l’organismo o compromettere la digestione. Infine aiuta a combattere il colesterolo in eccesso, migliora la salute del cuore e, come conseguenza derivata, aiuta anche a contrastare il diabete. La Pitaya non possiede particolari controindicazioni . Il sapore ricorda quello del kiwi e fichi d'india ed anche i semi al suo interno sono commestibili. Si mangia con un cucchiaino.


2) Via della Seta è molto famosa nei libri di storia in pratica sono itinerari terrestri, marittimi e fluviali lungo i quali si sviluppava il commercio tra l'impero cinese e romano. Il nome apparve per la prima volta nel 1877 ad opera del geografo tedesco Ferdinand von Richthofen nell'opera Tagebucher aus China. Nell'Introduzione von Richthofen nomina la Seidenstraße, la «via della seta». Questi scambi commerciali e culturali furono determinanti per lo sviluppo e il fiorire delle antiche civiltà dell'Egitto, dell'India, della Cina e di Roma, ma furono di grande importanza anche nel gettare le basi del mondo medievale e moderno. 
















                                


                                



