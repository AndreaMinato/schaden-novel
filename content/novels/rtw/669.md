---
weight: 6690
title: Capitolo 669- Agitazione Diplomatica
pubDate: 2025-08-07T11:37:51.012Z
tags:
    - rtw
---






N.76 aveva preso gradualmente il posto di Denise da quando era diventata la donna di servizio di Yorko.






Ciò non significava che Yorko si fosse dimenticato della sua vecchia amante. La verità era che doveva perdere del tempo a prendersi cura della sua povera guida. Di fatti, Yorko era rimasto del tutto scioccato quando N.76 era stata mandata indietro dalla sua sovrintendente Maschera d’Argento un paio di giorni prima. La punizione era stata severa come aveva detto “Denaro Sporco”. Aveva i segni delle frustate e lividi su tutto il corpo, e non sembrava affatto la ragazza che aveva incontrato un giorno e mezzo prima.






Yorko era contento di aver fatto per tempo richiesta che N.76 rimanesse come sua cameriera. Altrimenti sarebbe probabilmente stata distrutta dalle percosse. Maschera d’Argento aveva detto che non avrebbe più potuto fare da guida, in quanto i clienti non avrebbero voluto una ragazza disabile a servirli.






Fortunatamente, N.76 non era fragile quanto la maggior parte delle ragazze. Aveva un corpo piuttosto resistente, soprattutto l’addome e la schiena, sui quali si potevano vedere i vaghi contorni dei muscoli. Si riprese in fretta dalle ferite dopo essere stata medicata e ora riusciva a fare i mestieri di casa, il che comprendeva, ovviamente, anche dei servizi personali.






Per esempio quello che aveva offerto oggi.






“Sir, gradite un massaggio alle spalle?”






Dopo che N.76 ebbe pulito la casa, si avvicinò a York sorridendo. Sebbene le regole generali non permettessero alle cameriere di avvicinarsi al padrone senza permesso, N.76 sembrava ancora utilizzare il vecchio metodo che aveva imparato da “Denaro Sporco” di compiacere il proprio “ospite”. Yorko non si sentiva minimamente offeso. Al contrario, gli piaceva il modo di comunicare flirtando che aveva con lui.






Se N.76 fosse stata il genere di donna di servizio che seguiva alla lettera le regole obbedendo i suoi ordini, sarebbe stato un po’ troppo noioso per i suoi gusti.






“Vieni e siediti qui.” Yorko posò il libro di aneddoti che aveva in mano e si sdraiò sulla sedia reclinabile. N.76 si tolse le scarpe e si sedette sui talloni, così che Yorko potesse appoggiare la testa sulle sue gambe comodamente.






Successivamente, lei iniziò a massaggiargli le spalle con le sue dita lunghe. Pareva che N.76 avesse ricevuto un training professionale, per il maggior vigore e le diverse tecniche applicate rispetto ad altre massaggiatrici ordinarie che flirtavano con Yorko con la scusa di un massaggio. Il lavoro fatto da N.76 funzionava davvero e fece sentire Yorko meno stressato.






Yorko poteva vedere chiaramente l’aspetto di N.76 da sdraiato sulle sue gambe. Dopo che “Denaro Sporco” l’aveva mandata lì, non aveva più bisogno di indossare la maschera di rame che nascondeva la sua identità.






Sinceramente, N.76 non era una bellezza rara. Il suo aspetto generale era appena al di sopra della media e non sarebbe potuta certo essere comparata alle streghe. Tuttavia, a Yorko piacevano soprattutto le sue labbra rosse e carnose. Quando la guardava, era sempre eccitato dal flebile sorriso sulle sue labbra.






In confronto, il suo corpo tonico era molto più piacevole per Yorko, Era la prima volta che vedeva il corpo di una donna pieno di tale forza. A differenza delle corpulente donne nobili o le magre contadinotte, N.76 aveva arti ben proporzionati, una bellissima pelle, un ampio petto e la pancia piatta. Quando il suo corpo si irrigidiva, Yorko poteva sentirne i muscoli. Dato che era un uomo che cercava il brivido, era più attratto da un corpo perfetto che da un viso delicato.






Quando Yorko stava per fare il passo successivo, la porta si spalancò.






Era Hill Fawkes.






Yorko sbuffò per il disappunto. Sembrava che il suo momento di svago fosse finito per oggi. Si alzò e chiese “Spero che non mi stia per chiedere nuovamente di salvare delle streghe.”






Hill non rispose, ma lanciò semplicemente un’occhiata a N.76.






La ragazza colse il suggerimento e se ne andò rispettosamente.






Yorko scrollò le spalle. “Siete troppo prudente. È solo una servetta.”






“È meglio che rimaniate vigile in questi giorni in cui la situazione del Regno dell’Alba è tutt’altro che ottimistica.”






“Denise è più rispettabile di N.76, e viene da una famiglia illustre. Perchè non le riservate lo stesso trattamento?”






“Perché Denise Payton è una figura pubblica, il cui passato non è un segreto. Si possono avere informazioni su di lei in un modo o nell’altro, ma non c’è modo di scoprire nulla su una guida formata da “Denaro Sporco”.” Hill si mise seduto davanti a Yorko e posò una lettera sul tavolino in mezzo ai due.






“Ma mi pare di aver ormai capito che tipo di persona sia e il suo passato.” York sorrise trionfante, “Vi interessa saperlo?”






“Oh davvero?” Hill alzò le sopracciglia di mezzo centimetro. “Sorprendetemi.”






Yorko sorrise. Era soddisfatto di sapere che la guardia affidatagli dal suo vecchio amico non era onnisciente dopotutto. “Ci vuole molto tempo per formare una guida perfetta. Si impiegano almeno 10 anni per perfezionare le sue capacità a letto e tonificare il corpo. Queste capacità che ha ottenuto dopo anni di allenamento sono diventate parte di lei, ed è diventato naturale soddisfare e servire i suoi ospiti. Quanti anni ha ora?”






“Circa 21 o 22… Non più di 25.”






“Esatto. il che significa che aveva solo cinque o sei anni quando ha iniziato il training. A meno che non sia un mostro che non invecchia mai e non muore, non può essere una persona al di fuori di “Denaro Sporco”.” Yorko alzò le mani. “Non ci sono conflitti di interesse tra noi e “Denaro Sporco”, in ogni caso. Loro conducono affari ben più loschi rispetto al traffico di schiavi e proteggere le streghe, senza contare che noi non siamo ancora riusciti a proteggerne una.” Yorko passò all’autoironia, “non credo che le streghe abbiano bisogno della nostra protezione.”






Yorko fu molto compiacente quando vide Hill Fawkes rimanere silenzioso. La sua soddisfazione, tuttavia, scomparve presto un minuto dopo che ebbe aperto la busta e dispiegato la lettera.






Er una lettera diplomatica ufficiale firmata dal Re Roland.






Il contenuto fece tremare York di terrore.






Il Re di Greycastle aveva intenzione di fermare il Re dell’Alba dal perseguire le streghe? Yorko era sopraffatto dall’inaspettato stravolgimento degli eventi. Quella era la capitale del Regno dell’Alba, non la Regione Occidentale del Regno di Greycastle!






Il vecchio amico credeva forse che Appen Moya avrebbe ascoltato il suo suggerimento?






La serie di minacce che seguivano erano addirittura più ridicole. Roland suggeriva al Re dell’Alba di non opporsi alla corrente e lo metteva in guardia sul potere della chiesa, che iniziava a decadere, era l’esempio migliore. Diceva anche che il Regno di Greycastle non sarebbe rimasto a guardare e che avrebbe fatto il passo successivo se necessario. Roland sperava che Appen potesse far uso del suo miglior giudizio in tutte le situazioni.






Sebbene la lettera fosse formulata in modo molto gentile, Yorko credeva che tutti a Palazzo sarebbero stati sensibili a sufficienza per leggere il tono di minaccia tra le righe. Roland stava chiaramente suggerendo che il Regno dell’Alba sarebbe stato il suo prossimo nemico se si fossero rifiutati di seguire il suo suggerimento.






Come poteva rivolgersi in modo così diretto al Re dell’Alba?






Yorko diede la lettera a Hill improvvisamente. Tutto il suo appagamento si trasformò in agitazione.






Hill aveva ragione. Per Sua Maestà, le streghe erano molto più importanti dell’alleanza. Si domandava, tuttavia, quali altre minacce potesse sollevare oltre che aumentare il disgusto di fronte agli altri grandi nobili del Regno dell’Alba. La lettera poteva benissimo essere nient’altro che un pezzo di carta.






“Cosa dovremmo fare?” Sembrava che non potesse far altro che confidare nel giudizio di Hill.






Hill diede uno sguardo veloce alla lettera e rispose “Fa come ha detto Sua Maestà. Questo è il tuo dovere di ambasciatore. Come conseguenza, scommetto che nel peggior scenario Appen Moya ti espellerà rabbioso dalla corte. Non incorrerai in nessun pericolo.”






“Dopo avremo chiuso con i nobili.” Disse York malinconico, “Le persone nella Città del Bagliore ci riterranno pazzi e rideranno di noi bevendo dai loro calici, Roland diverrà il nuovo centro delle loro discussioni… Cosa otterrà Vostra Maestà da tale bluff?”






“Un bluff?” Hill non era né d’accordo, ne in disaccordo. “Pensi davvero che sia un bluff?”






Il cuore di Yorko fece un balzo. Guardò la guardia con sgomento. “NO… non può essere…”






Hill disse lentamente “Anche Timothy Wimbledon lo pensava prima che la Vecchia Città del Re cadesse. Basandomi su quello che so su Sua Maestà, non perde mai tempo.”






Erre
                                


                                



