---
weight: 6710
title: Capitolo 671- Turbolenze
pubDate: 2025-08-07T11:37:51.013Z
tags:
    - rtw
---










Yorko si lamentò in silenzio.






“Al diavolo! Non eravamo d’accordo sul non incontrarci mai più? Dire ‘sentitevi liberi di contattare l’Ambasciatore qualora incontriate altre difficoltà’ è solo un modo di dire cortese!”






Scambiò uno sguardo con Otto. Dopo un momento di esitazione, disse: “Portatela dentro”.






Se non fosse perché il vero acquirente era qui, Yorko avrebbe preferito inventarsi scuse del tipo ‘l’Ambasciatore non è al momento disponibile. Vi preghiamo di tornare più tardi’ e chiuderla fuori.






Numero 76 portò la ragazza nella stanza. Proprio come si aspettava, era il decimo prodotto dell’asta “Denaro Sporco”, Amy.






Non appena entrò, la strega si aggrappò ansiosa al braccio di Yorko: “Signore, per favore ci aiuti. Annie e le altre sono in pericolo!”






“Pericolo?” Yorko temeva che non fosse un buon segno. “Piano, piano. Prima siediti.” Le diede una pacca sulla spalla. “Raccontami esattamente cosa è successo.”






“Siamo… state scoperte!” Amy disse una serie di parole spezzate ansimando. “Un gran numero di … squadre di pattuglia ha circondato l’orfanotrofio e bloccato tutte le vie nei dintorni. Ho visto più di un plotone di cavalieri… Stanno cercando le streghe in ogni isolato. Le altre sono ancora bloccate lì dentro… per favole, le aiuti!”






“Ci sono altre streghe a parte te ed Annie?”






“Si, Eroina e Spada Spezzata. Eroina ha perso le gambe, per cui Annie deve portarla in spalla.”






Yorko sussultò. Una era già abbastanza per farlo preoccupare, e adesso ce n’erano quattro!


“Come sei riuscita a fuggire?”






“Eravamo a corto di cibo, quindi ero uscita a comprare verdure. Quando tornai… quando sono tornata, loro erano ovunque!” La sua voce si affievolì in un singhiozzo.






Yorko si rese conto di trovarsi in una situazione difficile. Nonostante fosse stato nominato Ambasciatore di Graycastle, non aveva alcun potere esecutivo. Per questo, era impossibile per lui fermare le squadre di pattuglia. Inoltre, le operazioni erano dirette dal Re dell’Alba, che lui stesso aveva appena irritato durante una riunione di corte. Se si fosse imposto a proteggere le streghe, avrebbe sicuramente dovuto affrontare conseguenze molto più gravi del venire espulso dal Palazzo.






“Non ti preoccupare. Staranno bene.” Numero 76 consolava Amy accarezzando gentilmente la sua schiena. “Il signor Yorko saprà sicuramente come recuperarle sane e salve.”






“Nient’affatto!” scattò Yorko in silenzio. Se Amy avesse cercato la protezione di Roland, come aveva consigliato in precedenza, niente di tutto questo sarebbe successo.






“E riguardo a quel signor Hill?” chiese Otto.






“Non lo so. Non fa mai rapporto a me, e certe volte non riesco nemmeno a trovarlo.” Yorko si rabbuiò. “Se volete vederlo, temo che dovrà essere dopo cena.”






“Capisco… cercherò prima il Duca Quinn. Lui è il Primo Ministro del Re e l’incaricato delle squadre di pattuglia. Forse può aiutarle a fuggire.”






“Un momento. Sei certo che ti ascolterà?”






“Non ne ho idea, ma vale la pena tentare.” Otto aveva uno sguardo colmo di sentimenti misti. “Ricordi della mia amica strega di cui ti parlai tempo fa? Il suo nome è Andrea Quinn, la figlia del Duca Quinn.”






Il tempo scorreva lentamente. Yorko non poteva fare altro se non guardare fuori dalla finestra mentre aspettava.






Nel frattempo, Numero 76 aveva fatto un ottimo lavoro del confortare Amy. La ragazza agitata si era finalmente calmata e si era addormentata sulla poltrona. Yorko riusciva ad intuire che il lungo viaggio era costato alla strega un grande quantitativo di energia. Detto questo, era un po’… ingenuo da parte sua addormentarsi in un posto come questo.






Al tramonto, Hill Fawkes fu di ritorno alla dimora dell’Ambasciatore.






“Dove sei stato…” Non aveva ancora finito la frase quando notò che dietro a Hill tre persone lo stavano seguendo nella stanza.






In realtà, erano due persone e mezzo.






Una di loro era addirittura più alta di Hill di mezza testa, il suo volto era cosparso di sangue e gli occhi erano attenti. Era la stessa Annie che aveva portato via Amy da “Denaro Sporco” l’altro giorno. Portava sulle spalle una ragazza dai capelli viola. Per cauzione, la ragazza era legata ad Annie con due cinghie strette alla vita e alle spalle.






Dai pantaloni penzolanti, Yorko capì che doveva trattarsi di Eroina.






La persona che entrò per ultima aveva più o meno la stessa altezza di Numero 76. Capelli argentati le arrivavano fino alle spalle, era scarna e fragile e teneva le mani alla vita, come se stesse soffrendo per gravi ferite.






Svegliata dal rumore dei passi, Amy rimase stupita prima di gettarsi addosso ad Annie. “Siete riuscite a fuggire… grazie a Dio! Quei cavalieri vi hanno ferito?”






“Io sono a posto, ma Spada Spezzata… ha consumato una grande quantità di potere magico.”






“Sono stata così in pensiero per voi…” Amy non riuscì a trattenere le emozioni e scoppiò in lacrime.






“Annie è qui. Non c’è niente di cui preoccuparsi adesso.” Eroina offrì il suo conforto.






Yorko restò a bocca aperta: “Come sei riuscito a trovarle?”






“Si tratta di una storia lunga. Devono andarsene il più presto possibile.” Hill afferrò la mano dell’Ambasciatore e lo tirò via dalla camera da letto. “Sentite, dovete andarvene da Città del Bagliore prima che si chiudano le porte della città. Le carrozze sono pronte, cinque in totale. Le prime due trasporteranno grano e frutta, voi starete nelle altre tre…”






“Aspetta un secondo” lo interruppe Yorko. “Hai detto… ‘dovete andarvene’?”






“Tu e le streghe, escluso me” Hill pronunciò ciascuna parola con forza. “Per non ostruire il piano di Sua Maestà, abbiamo il bisogno di restare in contatto con il Regno dell’Alba.”






“Ma sono io l’Ambasciatore!”






“Ed è per questo che devi andartene.” In un momento critico come questo, Hill pareva ancora più composto del solito. “Guarda, non ho salvato io queste tre streghe.”






“Cosa?” Yorko era scioccato. ”Non sei stato tu?”


“I miei uccelli sono sempre in giro vicino a Piazza del Torneo. Se non posso trovare le streghe, è sempre una buona idea vedere come le localizzano i miei rivali. Ho ricevuto la notizia non appena i cavalieri sono partiti. Per mia sfortuna, quando arrivai, l’isolato era già sotto assedio. Solo i Ratti di Strada Nera sapevano come entrarci.”






“Hai comprato i Ratti?”






“Sono stato in contatto con i Ratti locali fin da quando arrivai nel Regno dell’Alba. Nonostante mi sia costato una grande somma di denaro, a volte sono utili in situazioni critiche.” Disse Hill con un tono basso. “Ma le tre streghe erano già scappate quando scoprii le loro tracce con l’aiuto dei Ratti.”






“Non è perfetto? Chiederò a Denise di farle uscire da qui. Fingeremo che non sia successo niente…”






Hill scosse la testa: “Non è così semplice. Il Re dell’Alba sapeva già l’esatto punto in cui si nascondevano queste streghe. Aveva personale a sufficienza per rigirare l’intero isolato. Come hanno fatto a fuggire? C’è solo una spiegazione plausibile: le hanno fatte fuggire. Probabilmente Appen intende esporre in questo modo altre streghe nascoste… oppure, vuole scoprire la persona che le supporta.”






Yorko deglutì a fatica.






“Se fosse questo il caso, sarebbe troppo rischioso permanere in Città del Bagliore. L’opzione migliore sarebbe quella di andarsene al più presto possibile.” Hill continuò: “Se riuscirai a portare le quattro streghe a Sua Maestà, la ricompensa sarà significativamente più grande rispetto all’adempiere al tuo ruolo di Ambasciatore.”






“E tu…” Yorko chiese esitante: “Se tu venissi catturato…”






“Possono arrestare una persona con un legittimo nome, non un uomo senza nome che si nasconde segretamente nell’oscurità. Ai loro occhi, io non esisto.” Hill sogghignò: “Nessuno noterà la scomparsa di una guardia della delegazione, e il signor Otto mi coprirà. Ricordi quello che dissi? Sono solo un ordinario acrobata. La prossima volta, quando tu e Sua Maestà visiterete il Regno dell’Alba, vedrete probabilmente una nuova troupe acrobatica in questa prospera Città del Bagliore.”






Aris
                                


                                



