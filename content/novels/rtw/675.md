---
weight: 6750
title: Capitolo 675- L’ultima speranza
pubDate: 2025-08-07T11:37:51.013Z
tags:
    - rtw
---














La lama tranciò di netto l'armatura, il sangue schizzò fuori dalla ferita come fili rossi.


Il cavaliere non emise alcun suono come si aspettava, ma afferrò saldamente la sua mano come se cercasse di guadagnare altro tempo ai suoi compagni.


Sfortunatamente, aveva mal giudicato la differenza nel loro potere.


Numero 76 si liberò facilmente dalla sua presa, e gli diede un calcio mentre estraeva la sua lama.


Il suo calcio lo colpì come un duro colpo e la sua armatura venne completamente deformata. Il cavaliere sputò una boccata di sangue e cadde a terra, non emise più alcun suono.


Sembrava fosse meglio usare calci e pugni. Numero 76 guardò la sua lama già smussata, la gettò via e balzò verso gli altri a pugni scoperti.


All’improvviso i cacciatori erano diventati la preda.


Saltò in alto e iniziò a saltare sulle spalle degli imbranati cavalieri. Ogni volta che atterrava sulla testa di uno di loro, stringeva tra i piedi il suo elmo e poi roteava con l'aiuto dell'inerzia del suo corpo, provocando uno scricchiolio quando il suo osso cervicale si spezzava.


Rispetto ai rapidi movimenti di numero 76, l’attacco e la difesa dei cavalieri non erano molto da quelli di una catasta di legna.


Non era nemmeno un problema se non riusciva ad atterrare sulla loro testa, perché poteva colpire le loro articolazioni per fargli perdere l'equilibrio e poi finirli con un calcio fatale. Poteva anche intrappolare facilmente i suoi avversari con il suo corpo e spingerli ad attaccarla con il risultato di finire uccisi da soli alla fine.


…………


"Questo è impossibile!"


"Un maledettissimo mostro!"


Dopo alcuni scontri, i cavalieri capirono che la loro avversaria non era normale. Non solo possedeva una forza straordinaria, ma era anche un’esperta nell'arte della scherma e del combattimento corpo a corpo. Era ovviamente una combattente esperta e le sue capacità di uccisione non erano affatto quelle di una ragazza di vent'anni.


"Fatevi tutti da parte!"


Con un forte grido, Sir Lougan spinse il suo cavallo tra la folla verso Numero 76.


Il resto formò rapidamente un cerchio intorno a lei, cercando di intrappolarla tra loro.


Numero 76 sogghignò, non indietreggiò, al contrario andò avanti e afferrò con le mani le zampe anteriori del cavallo, immobilizzandolo mentre nitriva senza sosta.


Nessuno riuscì a credere ai propri occhi quando vide cosa successe dopo. Sollevò in aria sia il cavaliere che la sua cavalcatura e li lanciò sugli altri intorno a lei. Chi era stato colpito aveva ferite che andavano da fratture e ferite, a morte immediata. Ovviamente, il cavaliere stesso aveva subito il colpo peggiore. Quando cadde dalla schiena del cavallo, il suo corpo appariva deformato in modo innaturale.


Gli inseguitori superstiti si dileguarono all'istante.


Saltarono sui loro cavalli e iniziarono a correre per fuggire da quel "mostro". Tuttavia, Numero 76 non aveva intenzione di concedere loro quella possibilità.


Non appena il nemico smise di resistere, iniziò il massacro.


...


La notte era già scesa quando Numero 76 finì infine di ripulire il campo di battaglia.


I corpi dei cavalieri erano stati gettati in un campo vicino, ed erano stati ricoperti da un sottile strato di canne di grano. Scoprirli sarebbe stata solo una questione di tempo, ma a quel punto le streghe si sarebbero trovate già nel Regno di Graycastle.


Si infilò nella carrozza più stravagante, tolse il cuscino su cui dormiva Yorko e con cautela tirò fuori da sotto il materasso un anello con una lucente e colorata pietra magica. Anche sotto la flebile luce lunare, si poteva vedere un ciclone vorticante all'interno del cristallo trasparente.


Dopo aver esaminato attentamente l'anello, Numero 76 lo mise nei suoi abiti, sistemò il cuscino e si sdraiò sulla schiena.


A questo punto, aveva solo bisogno di raggiungere il prossimo villaggio e assumere un carraio per portarla nel Regno di Graycastle.


Probabilmente non sarebbero rimasti a lungo al confine, forse nemmeno un giorno, ma finché la loro destinazione era la regione occidentale del Regno di Graycastle, un giorno sarebbe riuscita a incontrare quelle streghe.


Guardando la luna luminosa fuori dalla finestra, sospirò.


Erano passati 400 anni. L'Unione che regnava nel mondo era scomparsa come polvere nel vento. L'unica cosa rimasta immutata erano le stelle nel cielo.


Solo quando alzava lo sguardo verso cielo, si sentiva come se fosse ancora viva. Non semplicemente sopravvivere sottoterra o nel presente dopo la scomparsa dell'Unione, ma viva come quando viveva nella Città Santa di Taquila di 400 anni prima.


Quell’impero delle streghe estremamente prospero.


La strada della fuga che ne era seguita ... quella non poteva più essere considerata una vita.


L'unica cosa che la faceva andare avanti era l'ultima speranza rimasta.


...


"Allora, come ci si sente ad avere un corpo femminile, ancora una volta?" qualcuno le chiese: "Ti senti come se fossi di nuovo te stessa?"


Prese un respiro profondo e mosse i suoi polsi e talloni. "La distanza è più breve".


"Certo, perché questo corpo è un po' più piccolo, un corpo troppo robusto non sarebbe adatto a servire quegli umani" La voce rise. "Inoltre, i soldati donna dell’Armata della Punizione Divina sono già molto rare. Non essere così schizzinosa".


"Aspetto ed età sono anche molto importanti" disse qualcun altro "Supponendo che i gusti di esseri umani non siano cambiati molto, nessuno vorrebbe questi sacchi di carne che somigliano a un maschio. Basta solo che lo guardino per essere disgustati. Puoi chiedere a Elena se non mi credi. Preferirebbe un corpo maschile invece di un prodotto difettoso come quello".


"Esatto. Tra tutti, il tuo è il più bello".


"Sai cosa intendo, Pasha". Lei scosse la testa, fissando l'enorme massa davanti a lei con i tentacoli che si muovevano. "Adesso, devo esercitarmi nel controllo degli arti dall'inizio: dal cucito a brandire una lama, ogni mossa richiederebbe molto tempo per essere padroneggiata".


"Non è un problema". Un tentacolo cadde a terra e lentamente le diede un colpetto sulla fronte. "Abbiamo tutto il tempo del mondo".


...


"Perché abbiamo bisogno di trattare con persone comuni?" Alethea, che era immersa nel caldo magma, soffiò una serie di bolle, seccata. "Non possiamo portare qui le streghe per testare il loro talento?"


"Sei confusa a causa del lungo sonno?" ribatté Pasha. "Non è più come 400 anni fa, uno o due andrebbe bene ma pensi di catturare cento streghe e portarle tutte tra le montagne? Non voglio essere considerata un mostro della generazione successiva".


"Anche così, non possiamo fare svolgere questo compito a una strega? Non dimenticare che ognuno di questi corpi appartiene in realtà ai nemici delle streghe".


"Prima di tutto, deve fidarsi completamente di noi e avere la capacità di proteggere se stessa. Dove possiamo trovare qualcuno così? Oggi le persone comuni controllano il mondo, quindi è inevitabile trattare con loro, proprio come nella Terra dell’Alba durante la prima battaglia della Divina Volontà".


Pasha si fermò, tirò fuori un tentacolo e la indicò. "Cosa ne pensi?"


Lei giochicchiò con la sua spada, la lanciò in aria e, muovendo leggermente il suo corpo, la fece scivolare nel fodero. "Non ho alcuna preferenza ... finchè riesco a vedere la gloria di Taqila ancora una volta".


 


Thea




                                


                                



