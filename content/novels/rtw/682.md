---
weight: 6820
title: Capitolo 682- Una strada che non sarà mai solitaria
pubDate: 2025-08-07T11:37:51.014Z
tags:
    - rtw
---










Quando Camilla Dary se ne fu andata, Cenere uscì dallo studio.


Si sedette sulle sue ginocchia mettendosi sul tappeto, tese le mani verso Tilly, e disse: "Vieni qui".


"Sto bene..."


"Non fingere di stare bene, non c’è nessun altro" la fermò Cenere.


Tilly arricciò le labbra, ma alla fine spostò il suo corpo. Si gettò sul petto di Cenere, dandole le spalle.


Anche attraverso i vestiti riusciva a sentire i forti battiti del cuore di Cenere raggiungerla con una cadenza ritmica come il suono di un tamburo, Tilly si sentì calma e rassicurata.


"Grazie" disse piano Tilly.


"Non sforzarti troppo. Anche se prendessimo una decisione sbagliata, nel peggiore dei casi torneremmo a Isola dormiente". Cenere le rivolse un sorriso gentile e continuò: "Se te ne andassi, sono certa che Roland Wimbledon non ti fermerà, perché hai tutte le streghe della Unione delle Streghe a sostenerti". Fece una breve pausa e riprese "inoltre, non è necessario parlare in modo così risoluto, e allo stesso modo non è necessario subire una simile pressione in questo momento".


La Principessa Tilly scosse la testa e disse: "Devo essere risoluta prima di persuadere le altre streghe a fidarsi di me. Se dovessi essere in qualche modo titubante e confusa, la decisione ne risentirebbe".


Sebbene sembrasse che credesse molto nelle sue decisioni, restava comunque un po' preoccupata. Non era preoccupata per Roland. Infatti, il suo carattere era diventato chiaro quando aveva accettato di continuare a usare l'Incanto Dormiente per gestire le streghe immigrate. Soltanto due cose la preoccupavano. Dopo aver vissuto una vita solitaria per quasi due anni, quelle 300 streghe sarebbero riuscite ad adattarsi senza problemi alla vita a Neverwinter? Quando la battaglia della Volontà Divina si sarebbe finalmente conclusa, le persone comuni avrebbero cambiato la loro opinione sulle streghe?


Quelli erano i possibili rischi e anche i problemi di cui Tilly doveva occuparsi. Le altre streghe, la vedevano come molto sicura e spavalda, ma solo qualche strega capiva davvero i suoi timori. Dopotutto, a partire da ora, avrebbe dovuto assumersi la responsabilità di oltre 300 streghe, non solo di se stessa. Si poteva anche affermare che tutte le streghe di Isola Dormiente si erano sentite più rilassate dopo la sconfitta della Chiesa, ma non lei, perché le sue responsabilità erano nuovamente aumentate.


"Fai solo quello che avevi pensato" Cenere la abbracciò da dietro. "L'immigrazione non inizierà fino alla fine dei prossimi Mesi di Demoni. Se sei comunque inquieta, puoi passare i prossimi mesi a svolgere un'indagine approfondita".


"Bellezza Affascinante è pronta a salpare?"


"In qualsiasi momento".


"Non dimenticare i tuoi libri di testo e il tuo quaderno. Si possono imparare nuove cose per strada".


"Uhm ... Se leggo libri in cabina mi verrà il mal di mare".


"Se vuoi proteggermi, devi diventare più forte di così. Ad esempio, potresti provare a diventare una Trascendente leggendaria... Come fai diventare più forte se non studi?"


Cenere borbottò in fretta "Ok, ok, ho capito".


"Non preoccuparti, se c'è qualcosa che non capisci, puoi chiedermelo in qualsiasi momento. Ormai dovresti sapere che non ho niente da fare sulla nave".


"Sì, sì, sì. Come desidera, Altezza".


"Fortunatamente, non sono più sola" Pensò Tilly.


Qualunque cosa accadrà dopo, qualcuno sarà sempre con me.


"Sì" le rispose Tilly. Chiuse gli occhi e sentì il calore che si irradiava dalla sua schiena. Le sembrò che le pesanti responsabilità che gravavano su di lei fossero notevolmente ridotte.


Il vento batteva ancora gelido da fuori delle finestre, al contrario l'interno era caldo come in primavera.


***************


La creazione di una Camera di commercio comune era una questione complicata, poiché ogni accordo necessitava di numerose correzioni. Roland affidò la questione a Barov ed Edith e quindi rivolse la sua attenzione al piano operativo dell’inverno.


Indubbiamente, Mesi di Demoni di quell’anno sarebbero arrivati ​​con un maggiore ritardo rispetto quelli dell'anno precedente. Probabilmente quello sarebbe stato l'ultimo giorno di fine autunno, eppure non c'erano ancora tracce della neve, se non un cielo grigio fuori dalle finestre.


Era una buona notizia per Neverwinter. Grazie al tardare dei Mesi dei Demoni, il numero degli edifici residenziali ultimati dal gruppo di costruzione sarebbe stato maggiore.


Basandosi sui rapporti del Municipio, quell'anno la Regione Occidentale possedeva un gran numero di ogni tipo di bene rispetto agli anni passati, soprattutto il grano. L'area della fortezza aveva registrato una produzione di grano dieci volte superiore alla media degli ultimi anni. Fortunatamente, Petrov era riuscito a costruire dei depositi di grano in tempo e metà di esso era già stato inviato nella zona di confine, in quanto la fortezza non poteva ospitarne una quantità così grande.


Con sufficiente grano, si sentiva più sicuro di potere fare qualsiasi cosa.


C'erano anche abbastanza munizioni. Dopo che Anna aveva perfezionato le macchine utensili di nuova generazione e le macchine per la lavorazione, era stato possibile usarle per la prima volta per l’elaborazione e il caricamento di proiettili, di conseguenza la produttività ne era risultata molto migliorata. Allo stesso tempo, la scarsità di proiettili in seguito alla battaglia con la Chiesa era stata praticamente colmata.


Considerando che avevano abbastanza grano e armi, Roland non poteva fare a meno di ideare nuovi piani.


Il Primo Esercito aveva la priorità di combattere le bestie demoniache e di proteggere Neverwinter, tuttavia sembrava uno spreco avere migliaia di soldati in città. Dopotutto, la maggior parte delle bestie demoniache avrebbe attaccato la grande breccia di Hermes mentre solo una piccola parte di loro si sarebbe staccata per colpire una fiancata della Foresta delle Ombre. Inoltre, la capacità di fuoco della Primo Esercito era più di dieci volte superiore a quella dell'anno precedente. In ogni caso, certe bestie demoniache comuni non avrebbero nemmeno potuto avvicinarsi alle mura della città.


Inoltre, il motivo per cui era ansioso di fare altri piani era l’assenza di qualcun altro in tutto il continente che potesse rivaleggiare contro il Primo Esercito, nemmeno le bestie demoniache. Quando aveva combattuto contro il duca Ryan, non si era risparmiato e aveva usato ogni arma e cannone a sua disposizione. Eppure adesso, aveva solamente bisogno di inviare una squadra di 500 soldati, e sarebbero stati in grado si sconfiggere tutti i cavalieri che avevano il coraggio di affrontarli direttamente.


Quindi, se un esercito fosse rimasto a difendere le mura della città, avrebbe potuto anche inviare un'altra unità ad aprire un secondo campo di battaglia. Era un metodo possibile per ridurre il peso delle spedizioni dell’anno successivo?


Roland non pensava che fosse una domanda difficile. Infatti anche prima, all’arrivo dei Mesi dei Demoni, le pesanti e incessanti nevicate avevano bloccato completamente l'intera Regione Occidentale. Tuttavia, poiché Neverwinter aveva dozzine di mezzi di comunicazione in cemento, il trasporto via terra non era più un problema. Inoltre, il Primo Esercito poteva persino servirsi del fiume Acqua Rossa per trasportare soldati e materiali verso la loro destinazione.


Se fosse riuscito a stilare un buon piano, Neverwinter sarebbe stata perfettamente in grado di vincere due battaglie allo stesso tempo. "Ah, in qualche modo mi ricorda un monopolio".


Dopo aver ricevuto la lettera di Hill, Roland aveva ordinato che la regione del Nord si preparasse a una guerra. Non stava per niente scherzando. Se il re dell’Alba, Appen Moya, non si fosse davvero preoccupato dei suoi avvertimenti e avesse davvero fermato la delegazione dei messaggeri, Roland avrebbe dovuto cambiare i suoi piani, spostare le priorità e obbligare Appen a liberarli. Tuttavia, una guerra oltre il confine richiedeva un notevole supporto logistico. Se il numero dei soldati fosse diminuito, non avrebbero potuto continuare a combattere. Come se non bastasse, l'altopiano di Hermes, protetto dalla Chiesa, sarebbe caduto in qualsiasi momento. Pertanto, non era ancora il momento giusto per dichiarare una guerra a un paese vicino.


Tuttavia, fortunatamente, la delegazione era arrivata sana e salva, e quindi avrebbe potuto puntare a un posto più vicino alla Regione Occidentale.


"Vostra Maestà, ha chiesto di vedermi?"


Quando la porta dell'ufficio si aprì, Ascia d’Acciaio entrò a grandi falcate.


"Sei interessato a tornare nella tua città natale quest’inverno? Se torni adesso, non farà ancora così caldo lì" Roland stese una mappa appena abbozzata di Graycastle e indicò la sua estremità a sud. Sorrise e chiese: "Ricordo che sia tu che Eco venite dalla terra nel deserto?"


Voleva conquistare l’estremo sud quell’inverno, la terra natale del clan Mojin.






Thea 




                                


                                



