---
weight: 691
title: Capitolo 691- L’Ingresso in Città
pubDate: 2025-08-07T11:37:51.015Z
tags:
    - rtw
---














Le sue parole sorpresero Numero 76.






A quanto pareva, ad esaminarle era più di una persona.






Tuttavia, 400 anni di allenamento le avevano insegnato come nascondere le emozioni, senza contare che il suo corpo poteva essere separato dalla sua coscienza a suo piacimento. Un improvviso interrogatorio non era abbastanza per farla prendere dal panico.






Numero 76 finse di essere sorpresa e riluttante tirò fuori un anello dall’abito. Esitò un lungo momento prima di dire: “Questo… è stato rubato da Denaro Sporco.”






Al tempo stesso, diede un’opinione più alta sull’Unione delle Streghe nel suo cuore. Inizialmente, aveva pensato che erano troppo casuali nel dare il benvenuto ai nuovi arrivati, ma questo non sembrava il caso. Avevano mandato una strega capace di individuare menzogne e un’altra con l’abilità di Chiaroveggenza. Non potevano essere più cauti di così.






“Denaro Sporco?” La strega dai lunghi capelli verdi prese l’anello e lo osservò per un momento. “Questo... somiglia ad una pietra magica, ma è un pochino diversa.”






A queste parole, Numero 76 si accigliò nel suo cuore. “Sanno dell’esistenza delle Pietre Magiche? Questo è problematico. Anche se si attiva in modo diverso dalle Pietre Magiche ordinarie, prima o poi lo scopriranno. Devo distrarli. Dopotutto, non ne ho un’altra.”


 


“Denaro Sporco è un’esposizione sotterranea dove ho lavorato… A volte si tengono aste per oggetti provenienti da rovine antiche. Il capo dice che questi oggetti hanno poteri incredibili e più sono esotici, più sono popolari. Inoltre, ogni tanto fanno anche aste… aste…”






“Cosa?” Chiese Wendy.






“Aste di streghe” sussurrò Numero 76.






Ascoltando queste parole, le quattro streghe mostrarono la rabbia sui loro volti, e l’attenzione rivolta all’anello diminuì. Ovviamente, la vendita di streghe come schiave era ripugnante per loro, il che mostrava indirettamente che l’Unione delle Streghe di Graycastle non avrebbe mai appoggiato l’idea di Città della Stella Cadente.






“Numero 76 non sta mentendo. Sono quasi stata venduta ai nobili da Denaro Sporco” aggiunse Amy: “Per fortuna, il Signor Ambasciatore mi salvò.”






“Prima o poi, sono destinati a ricevere la loro punizione” disse freddamente la strega bionda.






“L’anello…” Numero 76 finse timidezza.






“Ad ogni modo la Signora Agatha sarebbe molto interessata a quest’oggetto, aspettiamo fino a quando non sarai più familiare con Neverwinter.” La strega dai capelli grigi scrollò le spalle. Non si tenne l’anello, al contrario, glielo rese.






Numero 76 fu sorpresa per un momento. “Agatha? Il nome mi suona familiare. Devo averlo già sentito da qualche parte.”


 


“Vi prometto che non incontrerete più nulla di simile.” Le confortò Wendy. “A Neverwinter, nessuno oserà attaccarvi. Sua Maestà Re Roland crede che l’era in cui le streghe e i mortali vivranno insieme arriverà presto. In quel momento, non solo nelle Regioni Occidentali di Graycastle, ma nell’intero Regno, nessuno ci vedrà come servi del demonio.”






“Arriverà un giorno come questo?” chiese Spada Spezzata stupita.






“Certamente, ed è per questo che abbiamo fondato l’Unione delle Streghe.” Wendy sorrise. “Comunque, lasciate che vi porti a riposare.”






***






Numero 76 venne spostata lentamente su una barella e portata fuori dalla cabina dai marinai. Nel momento in cui lasciò l’imbarcazione, vide finalmente la completa immagine del molo. La pesante neve che volava nell’aria non impediva alle indaffarate persone di lavorare sul molo. Dozzine di persone allineate spazzavano via la neve dal suolo. Più in là, venivano scaricate le merci. Proprio come aveva detto Amy, senza alberi e vele erano comunque in grado di navigare sul fiume.






“Quelle barche sembrano non avere remi…”






“E sono fatte di pietra?”






Le streghe discutevano tra loro a bassa voce. Vide chiaramente sul volto di Wendy un sorriso fiero, che dava una sensazione di calore nonostante la pesante nevicata.






Tuttavia, Numero 76 fu sorpresa da tante altre cose.






Mentre entravano in città, la vista di Neverwinter lentamente le apparve di fronte.






Questa nuova Città del Re aveva poche somiglianze sia con le città delle persone comuni che aveva visitato, sia con la Città Santa dell’Unione. Le larghe e solide strade erano diritte come linee nere verticali. I fiocchi cadenti non avevano effetto sull’accesso alle strade, dato che la neve veniva ordinatamente accumulata sui lati; parevano collinette bianche.






Gli alberi erano piantati in ordine per abbellire la visuale e i loro tronchi vuoti erano decorati con fiocchi colorati. Era plausibile la presenza di alberi verdi in piena stagione estiva, i rami si incrociavano l’uno sopra l’altro per formare una tenda naturale.






Case fatte da blocchi di mattoni dalla forma squadrata erano allineate una accanto all’altra e avevano la stessa dimensione. Oltre a ciò, Numero 76 non vide nessun bungalow e nessuna casetta malandata con tetti di paglia.






Erano i Mesi dei Demoni e ancora tante persone camminavano in mezzo alla pesante nevicata. Alcuni passanti si fermavano a salutare la strega dai capelli scuri. Le loro espressioni erano sincere ed entusiaste, chiaramente non erano stati costretti a comportarsi così.






Questo era il fatto a cui stava prestando più attenzione.






Per la prima volta, stava vedendo streghe e persone comuni andare d’accordo l’un l’altro armoniosamente. Aveva sentito dire di un periodo di non interferenza tra streghe e esseri umani comuni durante la prima Battaglia della Volontà Divina, ma era stato 800 o 900 anni fa. E in questa città, pareva che avessero fatto un passo avanti: non erano separati, ma vivevano armoniosamente insieme.






“Sua Maestà Re Roland crede che l’era in cui le streghe e i mortali vivranno insieme arriverà presto.” Improvvisamente le tornarono in mente le parole di Wendy.






Non era uno scherzo. A Neverwinter, erano sulla soglia di riuscirci.






Durante il mese di viaggio, aveva sentito dire del Principe Roland di Graycastle. Era diventato il Re più probabile partendo dall’essere l’oscuro Signore di Città di Confine. Oltre alle battaglie di basso livello con le persone comuni, aveva anche sconfitto la Chiesa nonostante i numerosi soldati dell’Armata della Punizione Divina. Poteva essere sufficiente per provare la sua potenza. Era tutto connesso alla visuale che si estendeva davanti a lei?






Se non fosse per il fatto che fingeva di essere ferita, Numero 76 si sarebbe seduta per osservare più attentamente la città.






Secondo Pasha, prima o poi avrebbero comunque dovuto avere a che fare con le persone comuni. Per sconfiggere i demoni, dovevano temporaneamente nascondere il passato dell’Unione. Dopotutto, il potente nemico si stava avvicinando mentre loro non potevano lasciare facilmente le rovine del labirinto, quindi non sarebbe stato facile risolvere gli ingannevoli problemi lasciati da Città della Stella Cadente. Fintanto che le streghe fossero sopravvissute, sarebbero state in grado di riprodurre la gloria di Taqila un giorno. Riguardo questo punto, entrambe Alice e Natalia avevano la stessa opinione.






Dopo essere arrivate all’Edificio degli Affari Esteri, Numero 76 ed Eroina vennero spostate sui letti e le altre tre streghe, sedute accanto al fuoco, discutevano animatamente di ciò che avevano visto e sentito lungo il tragitto. Non c’era alcun dubbio che in questo breve intervallo di tempo, Neverwinter aveva dato loro una profonda impressione.






Dopo un po’, Wendy entrò nella stanza con una piccola ragazzina.






“Lei è Nana, è in grado di curare ferite, indipendentemente se vecchie o recenti.”






“Anche gambe spezzate?” Amy andò impazientemente al letto e tolse la coperta di Eroina.


La ragazzina allungò le mani per un tentativo e scosse lentamente la testa. “No. A meno che non avete ancora le sue gambe rotte. Se le intere gambe sono state perse, posso solo unirle con altre gambe, ma non posso farle ricrescere nuovamente.”






“Intendi dire che dobbiamo trovare due nuove gambe per lei?”






“Esatto, sarebbe meglio se fossero delle gambe appena tagliate” rispose Nana seriamente. La sua voce era infantile, eppure tutte le streghe presenti rabbrividirono.






Aris


 Erialis  Ciao a tutti come sapete abbiamo aperto un contest di Natale e data la richiesta tramite messaggi privati da parte dei patrons abbiamo deciso di modificare i premi per saperne di più vi invitiamo a leggere il testo del Contest. 
                                


                                



