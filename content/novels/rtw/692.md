---
weight: 692
title: Capitolo 692- Una nuova speranza
pubDate: 2025-08-07T11:37:51.015Z
tags:
    - rtw
---










“Nana!” la richiamò Wendy, rimproverandola con lo sguardo.


“Non sto scherzando. Oltre a riattaccare gli arti amputati, Sua Altezza mi ha anche detto di fare moltissimi esperimenti, come scambiare le ali dei polli con quelle delle aquile pescatrice pancia bianca (1) per verificare se così i primi potessero volare. Scambiare le zampe delle rane con quelle dei topi, i corpi delle mucche con quelli degli agnelli…” disse la ragazza contandoli sulle dita.


Le quattro streghe sussultarono sentendo queste parole.


Numero 76 era completamente presa dalle sue parole. “Studiare approfonditamente i misteri di un’abilità, anziché temerla e nasconderla. Sembra quasi il modo di agire di un membro della Società di Ricerca. Non ci sono dubbi sul fatto che questo Re voglia accettare le streghe. Da questo punto di vista, certamente non può esser considerato ottuso e conservativo”. “E poi cosa è successo?” Non riuscì a trattenersi dal chiederlo.


“Inizialmente, la maggior parte degli esperimenti falliva ma, da quando Sua Altezza ha chiesto a Lily di unirsi ai test, la percentuale di successo è aumentata molto. È un peccato che dopo esser state attaccate, le zampe perdessero le loro funzioni caratteristiche, così ho dovuto riattaccarle ai proprietari originari”, Nana si bloccò un attimo, poi aggiunse “ah... ho dimenticato di dirlo, funziona così per i legami eterogenei[1]. Se scambio le zampe di animali della stessa specie, dopo il trattamento, non si nota quasi la differenza. Quindi se avessimo due gambe… ehm…”.


“Ahm, per favore non statela a sentire”, Wendy tappò la bocca della ragazzina con la mano e aggiunse “Per le gambe, troveremo una soluzione. Ci potrà volere del tempo, ma Eroina un giorno si alzerò in piedi. Potete esserne certe”.


Tutte si guardarono tra loro, non sapendo come rispondere.


“Ad ogni modo, prima di tutto curiamo le ferite della vostra amica”. Wendy, imbarazzata, diede un colpetto sulla testa Nana: “Forza!” Numero 76 fingeva di esser impaziente ed impaurita, mentre guardava alla ragazza mentre si avvicinava e le premeva le mani sulla sua gamba rotta.


L’anello sul suo petto si riscaldò di nuovo.


Subito capì che avrebbe avuto un bel problema da affrontare.


“Quale espressione dovrei fare mentre mi cura?”


Numero 76 non sapeva cosa si provava quando le ossa rotte e le articolazioni spezzate venivano curate dalla magia. “È doloroso o confortante? Oppure non dovrei sentire nulla? Dovrei urlare a squarcia gola, o dovrei digrignare i denti?”


Stava ancora pensando a come comportarsi, quando la ragazza alzò le mani e disse: “Adesso le tue gambe stanno bene. Tra poco curerò anche le braccia”.


Provò a sollevare le sue gambe rotte e scoprì che adesso riusciva a muoverle.


In un attimo, i gomiti lussati erano tornati al loro posto.


“Devi essere molto forte” disse Nana, osservandola curiosa. “La maggior parte delle persone, dopo esser stata curata, si addormenta, sei la prima che non fa nemmeno uno sbadiglio”.


Il cuore di Numero 76 sprofondò immediatamente. Fece finta di esser terrorizzata e rispose “Io, io sono solo…”.


“Comunque, il sonno è solo una reazione naturale del corpo, e il risveglio immediato non dovrebbe comportare alcun danno. Non ti preoccupare”. La ragazzina fece una pausa, “Se non ti sei mossa per molto tempo, i primi giorni ti sentirai impacciata. Presto ti ci riabituerai”. “Ah… è così? Grazie… grazie mille”.


Fortunatamente la strega bionda, che aveva controllato le loro identità(2) , non era presente. Numero 76 controllò Wendy di nascosto, e vide che stava parlando con Eroina anziché prestarle attenzione. Si sentì un po’ sollevata.


“Sei davvero guarita?” Chiese Amy, preoccupata.


Numero 76 piegò la mano destra che inizialmente era rotta e la agitò verso di lei, “Ah, è stata curata. L’abilità della Signorina Nana è veramente incredibile…”


Osservando ciò, la preoccupazione che si poteva vedere negli occhi delle altre streghe gradualmente svanì. Amy si morse il labbro e prese una decisione. Si diresse verso Wendy, le tirò le maniche e le disse: “Ti prego, usa le mie gambe per curare Eroina”.


“Cosa?” Wendy era evidentemente scioccata.


“La mia abilità è l’autoguarigione, quindi se le tagliassi, forse le mie gambe potrebbero ricrescere”.


“No, Amy, non…” disse Eroina terrorizzata. “Hai subito solo piccolo ferite. Cosa faresti se non potessero ricrescere?”


“Voglio fare un tentativo”, insistette.


“Annie, falla smettere!”


“Amy, non dirlo nemmeno. Anche se riuscissi a far camminare Eroina, lei si sentirebbe triste per molto tempo”.


“Ma…”


“Smettetela di discutere” le interruppe Nana. “Forse c’è un altro modo per curare le sue gambe”.


Tutte la fissarono.


“Adesso ho 16 anni. Tra due anni, raggiungerò la maturità e la mia abilità si potenzierà enormemente. Forse allora diventerò capace di far rigenerare gli arti amputati”. Contrasse (3) le labbra “Un’altra possibilità è l’evoluzione dell’abilità. Se anche la mia abilità si evolvesse come quelle di Sorella Anna e Sorella Foglia, forse potrei, farti avere addirittura due gambe in più”.


“Evoluzione dell’abilità? Cosa sarebbe?” Chiese Amy, fissandola attonita.


“Significa che il potere magico nel tuo corpo si compatta e si trasforma assumendo una nuova forma. Non ne avete mai sentito parlare?” Disse Nana orgogliosamente. “È strabiliante. A patto che studiate duramente, anche voi avrete la possibilità di evolvere nuove abilità”.


Mentre ascoltava il racconto entusiasta della ragazzina, numero 76 sentì il suo cuore iniziare battere all’impazzata.


Se non stava sbagliando, l’evoluzione di cui stava parlando Nana, doveva essere il Risveglio Supremo.


Ma aveva anche la sensazione che le stessero raccontando una favola… “Quindi al momento ci sono diverse Streghe Supreme nell’Unione delle Streghe, che dovrebbero esser comparse negli ultimi due anni?”


“Come può esser possibile?”


Le Streghe Supreme non erano come il grano di un campo, che può esser raccolto, fintanto che ne pianti i semi. Ogni Strega che giungeva al Risveglio era un tesoro inestimabile per l’Unione, e richiedeva talento, dedizione e fortuna per accadere. Anche prima che venisse trasformata per essere un Guerriero della Punizione Divina, non era che una semplice strega combattente.


“Perché Nana crede che la maggior parte delle streghe riuscirà ad evolversi?”


“A patto che studiate duramente, anche voi avrete la possibilità di evolvere nuove abilità. Che assurdità! Se accumuli più esperienza e più conoscenza, di conseguenza puoi aumentare le possibilità del Risveglio, ma di pochissimo. Se fosse stato veramente così semplice, l’Unione non avrebbe dovuto fronteggiare il problema che in circa cento anni nessuna strega era avanzata, e perciò si era trovata a corto di combattenti nell’ultima fase della Battaglia della Volontà Divina”. 


“Ma… Con un gruppo di streghe selvagge che ha mai sentito parlare del Risveglio Supremo, Nana aveva bisogno di mentire?”


Se non fosse stato perché stava fingendosi essere una “persona comune”, avrebbe fatto molte più domande alla ragazzina per scoprire la verità.


Ciò di cui poteva esser sicura è che certamente vi erano delle Streghe Supreme nell’Unione; altrimenti Nana non avrebbe potuto spiegare chiaramente il Risveglio Supremo. Ma aveva potuto esagerare sul numero delle Streghe Supreme. O forse gli alti ranghi dell’unione erano molto potenti e avevano pochi contatti con le nuove streghe. Quindi la ragazzina che si era appena risvegliata le aveva scambiate per persone che erano riuscite ad avanzare.


Pensando ciò, Numero 76 si sentì rincuorata.


Forse avrebbe avuto veramente l’opportunità di trovare la Prescelta a Neverwinter?






Moumentai


 






 Erialis  (1) E' un uccello rapace diurno diffuso sopratutto in Asia e Oceania. Fu descritta da Johann Friedrich Gmelin nel 1788. L'adulto ha bianche la testa, il petto, la parte anteriore di sotto le ali e la coda. Il dorso e la parte superiore delle ali è invece grigia, creando un forte contrasto con il resto del corpo. La coda è corta e a cuneo. I piccoli sono completamente coperti da un piumaggio marrone, che viene gradualmente sostituito da penne bianche e ciò fino ad un'età di cinque o sei anni. Il richiamo è uno starnazzare forte che ricorda quello dell'oca. 


(2) Commento della traduttrice: Praticamente Usignolo è come il metaldetector all’aeroporto. 


(3) Nel linguaggio del corpo le labbra contratte indicano una situazione di stress, che si sta cercando di trattenere un’emozione (perlopiù negativa). Insomma, Nana stava pesando le parole




                                


                                



