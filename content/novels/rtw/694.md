---
weight: 694
title: Capitolo 694- "Raggi di Luce"
pubDate: 2025-08-07T11:37:51.015Z
tags:
    - rtw
---










Dopo che Roland si fu addormentato, Usignolo entrò nella Nebbia e lasciò tranquillamente il castello.


La sua destinazione era l’Edificio degli Affari Esteri.


Anche di notte, quando tutto era avvolto dall’oscurità, nel suo mondo di nebbia, poteva vedere tutto con estrema chiarezza. Grazie alla distorsione dello spazio, con un solo salto poteva percorrere molti metri. Bastarono pochi passi, per attraversare il muro del giardino che circondava il Palazzo.


Ronald aveva soprannominato questo modo di camminare “Flash”. Lo aveva descritto come l’abilità di muoversi alla velocità della luce, senza richiedere alcun tempo di preparazione (1), un colpo da maestro. Le era piaciuto il nome “Flash” dalla prima volta che lo aveva sentito. Proprio come indicato dal nome, questo movimento era veloce come un lampo di luce e silenzioso come un’ombra. In un attimo, poteva comparire e scomparire ovunque, rendendo quasi impossibile per chiunque prevedere i suoi movimenti.


Le piaceva tanto quella descrizione, ma non aveva capito bene cosa fosse il tempo di caricamento.


Ma non ci pensò molto, perché era già abituata da tempo a quel suo modo di parlare. Per lei, non era strano che lui dicesse delle parole incomprensibili.


Dopo esser uscita dal quartiere del Castello, Usignolo non segui la rampa che era solita usare per discendere la collina, ma saltò direttamente sul fianco della collina e camminò nell’aria. Seguì le linee comparse nell’aria, e dopo alcuni passi, atterrò in piedi sul tetto dell’Edificio degli Affari Esteri.


L’edificio si trovava nell’area tra il quartiere del Castello e la parte settentrionale della città, era una struttura di quattro piani, alta quanto l’altopiano su cui era costruito il Castello. Era il secondo edificio di calcestruzzo (2) dopo la Casa delle Streghe.


Inizialmente, era stato costruito per detenere prigionieri importanti, come la famiglia del Duca Ryan, che inizialmente era stata imprigionata nelle segrete. Per quanto Usignolo avesse potuto constatare, Ronald li trattava con molto più rispetto di quanto loro meritassero. Nonostante fossero dei prigionieri, questo posto era molto meglio delle segrete, ed avevano anche la possibilità di fare delle passeggiate per distrarsi (3)


Forse Sua Altezza pensava che non avrebbe avuto molti nemici da rinchiudere, perciò aveva usato le camere superiori per alloggiare temporaneamente ospiti prestigiosi, come gli alchimisti dell’Associazione degli Alchimisti di Città del Re, i saggi dell’Associazione degli Astrologi, così come i commercianti dei Fiordi, che avevano vissuto qui per un po’ di tempo.


Siccome la maggior parte delle camere dell’Edificio degli Affari Esteri era libera e la sua posizione era piuttosto distante dagli impianti di riscaldamento centralizzato, era a mala pena provvisto di acqua correte. Dato il fatto che i residenti dell’Edificio avevano origini diverse, Sua Altezza aveva collocato qui alcune delle sue guardie per dimostrare il suo rispetto verso gli ospiti e per sorvegliarli.


Usignolo, ovviamente, non avrebbe preso il corridoio per non allarmare le guardie. Passò direttamente attraverso le pareti dell'ultimo piano, dirigendosi verso le camere da letto dove vivevano le streghe del Regno del Cuore di Lupo.


Durante l’esame del pomeriggio, non era riuscita a scoprire nulla di anomalo sulle streghe. I loro Cicloni Magici erano molto stabili, e le loro abilità erano abbastanza ordinarie, quindi appartenevano al tipo più comune di streghe. Inoltre, sapeva che quando gli erano state poste delle domande, sostanzialmente non avevano mentito, tranne che per alcune risposte vaghe sul loro passato. Con la sua abilità derivata, era riuscita a captare questi dettagli, ma pensava che celare questo tipo di informazioni fosse accettabile. Queste streghe erano state torturate, gli era stata data la caccia, ed avevano vissuto esperienze indicibili. Tutte queste sofferenze erano diventate ombre nei loro cuori, di cui non volevano parlare.


Se fossero state arrivate da sole a Neverwinter, probabilmente un giorno le avrebbe accettate come sorelle.


Ma, erano arrivate con una donna comune chiamata Numero 76, era lei che aveva destato sospetti in Usignolo.


In lei non vi erano tracce di magia o strani atteggiamenti, ma Usignolo poteva percepire qualcosa di strano in lei. Quando aveva richiamato la scena alla memoria, aveva realizzato che ciò che l’aveva allarmata, fosse l’atteggiamento della donna nel rispondere a tutte le domande più scomode. Non le aveva nascosto nulla, e questa era una cosa piuttosto strana.


Usignolo aveva visto tante persone dire tutto ciò che sapevano quando erano in punto di morte. Questa donna, che prima serviva come cameriera presso la Camera di Commercio, aveva detto tutto di sé stessa ad un’estranea che stava incontrando per la prima volta. Era un atteggiamento alquanto raro.


Ma, Usignolo non poteva giudicare se la donna stesse utilizzando una falsa identità o no, in base a ciò che sapeva in questo momento.


Dopotutto, Numero 76 non aveva mentito.


Quindi da questo momento, quel che aveva detto del suo passato e delle sue origini era la verità. Inoltre, le testimonianze di Yorko, Amy ed Annie potevano avvalorarla. Lei era proprio la guida che aveva servito presso la mostra “Denaro Sporco” ed era stata acquistata da Yorko perché era stata coinvolta nell’asta delle streghe.


Questo era il motivo per cui Usignolo aveva deciso di far visita a Numero 76 quella notte ed osservarla attraverso la Nebbia.


Se Numero 76 avesse nascosto delle cattive intenzioni, quello sarebbe stato il momento in cui avrebbe colto più facilmente delle falle nel suo comportamento.


Visitò le camere una ad una, e presto trovò quella del suo bersaglio.


Quasi tutte le streghe dormivano, ma quella in cui si trovava Numero 76 aveva ancora le luci accese. Sedeva sul letto e stava giocando con un anello alla luce della candela, aveva gli occhi colmi di gioia e di eccitazione.


“É così per la bellezza della gemma sull’anello?” Si chiese Usignolo.


Si avvicinò al letto, guardando Numero 76 senza fare rumore.


Ma non vide nulla di sospetto nel suo comportamento, tutto ciò che faceva era giocare con l’anello, come una donna fortunata, troppo eccitata dal nascondere un tesoro per riuscire ad addormentarsi.


L’anello luccicava di un tenue bagliore magico, non era una cosa rara per le guide della mostra, che spesso riuscivano ad ottenere all’asta cimeli dalle origini sconosciute, avere una Pietra Magica del Genere.


Un’ora più tardi, la donna era stanca ed assonnata, addormentandosi rilassò le braccia e chiuse gli occhi. In quel momento, Usignolo sospirò silenziosamente.


Pensò “Sembra che io sia fin troppo scrupolosa”.


Dopo aver dato un’altra occhiata a Numero 76, Usignolo allungò le braccia per spegnere la candela, si voltò ed attraversò il murò, entrando nella tempesta di neve che ululava nella notte.


***************


Il calore del colore della Pietra Magica diminuì, indicando che chi stava usando la magia era uscito dalla stanza.


Numero 76 silenziosamente sospirò con sollievo.


Anche se aveva ottenuto infinite vite con il metodo del Trasferimento dell’Anima, non significava che potesse passare tutta la notte sveglia. Quando disconnetteva l’anima dal corpo, poteva riposare molto più efficacemente che dormendo. In questo modo, le sarebbero bastate 2, al massimo 4 ore per ricaricarsi completamente.


Perciò, andava a letto molto più tardi delle streghe.


Ma non avrebbe mai potuto immaginare che sarebbe successo qualcosa di incredibile a causa di questa abitudine.


Numero 76 aprì gli occhi, fissando il punto in cui prima c’era la visitatrice. Grazie alla Pietra Magica dell’anello, aveva appena visto un raggio di luce arancione. Era spesso come il tronco di un vecchio albero, e si innalzava fino al soffitto. Numero 76 fu sorpresa di aver scoperto che questa “Chiave” aveva capacità maggiori di quelle di Pasha, l’ultima Strega Suprema di Taqila, e che era paragonabile a quelle dei Tre Capi dell’Unione. Nonostante non fosse stata capace di vedere la visitatrice, sapeva che la sua abilità doveva essere molto più complicata di una semplice abilità di invisibilità.


Si chiese se la visitatrice fosse Anna oppure Foglia, che erano state menzionate da Nana.


Dalla luce, era certa che ci fosse un bel divario fra la visitatrice e la Prescelta, ma quel possente fascio di luce arancione bastava per elettrizzarla.


Era molto semplice attivare la magia colorata della pietra dell’anello. Nel momento in cui qualcuno nei paraggi stesse usando la magia, la Pietra Magica sull’anello ne avrebbe assorbito una piccola parte e avrebbe indicando la complessità dell’abilità magica attraverso un raggio di luce che poteva esser osservato attraverso la Pietra Magica. Più grosso e possente fosse stato il raggio di luce, più complicata sarebbe stata la “Chiave”.


Pensandoci, Numero 76 divenne sempre più eccitata. Uscì dalla stanza e andò sul tetto dell’edificio.


La tempesta di neve infuriava sul suo viso, ma lei non poteva percepire il freddo. L’assenza di sensazioni normalmente la faceva sentire vuota, ma adesso, che il suo cuore era colmo di gioia, si sentì forte stando alle intemperie, seguendo l’ultimo bagliore di luce.


Alzo l’anello e puntò verso il Castello, in cui, secondo Wendy, vivevano le streghe. Adesso che la prima Strega Suprema aveva fatto la sua comparsa, l’Unione delle Streghe le avrebbe riservato altre sorprese?


Stava guardando verso il Castello.


Quando, improvvisamente accadde qualcosa di anormale.


L’anello nella sua mano iniziò a tremare, come se stesse risuonando con qualcosa.


Attraverso la Pietra Magica, vide un raggio di luce che non aveva mai osservato prima. Era come un enorme ed altissimo muro, che copriva metà cielo.


Moumentai






 Erialis  (1) Buffering time ------------- 冷却时间的神 abilità di congelare il tempo… “Aveva detto che questa abilità era muoversi come un lampo, non quella di congelare il tempo”.


(2) Ne abbiamo già parlato ma ogni tanto rinfrescare la memoria è utile e poi aggiungiamo sempre elementi nuovi. In primis qual'è la differenza fra calcestruzzo e cemento? Il cemento è un legante che insieme all'acqua e agli inerti (sabbia, ghiaia,etc..) forma il calcestruzzo. Beh per maggiori informazioni vi invito a leggere questa pagina internet che spiega molto meglio di me.


(3) Commento con spiegazione della traduttrice: Questo passaggio in inglese diceva “relieve themselves” trovavo strano che Ronald, che ha già istituito i bagni pubblici lasciasse che i prigionieri la facessero all’aperto (il concime è sempre concime), quindi l’ho confrontato con la versione cinese, scoprendo il verbo 放风 (tra i significati c’è “let prisoners out for exercise or to relieve themselves), praticamente Ronald ha instituito l’ora d’aria.




                                


                                



