---
weight: 6950
title: Capitolo 695- L'Incontro
pubDate: 2025-08-07T11:37:51.015Z
tags:
    - rtw
---






"Come, come può essere possibile?"


Numero 76 si sentì come se una bomba stesse esplodendo nel suo cuore e restò pietrificata sul posto.


Considerando che sapeva che la colorata Pietra Magica rispondeva alla fluttuazione del potere magico entro un raggio limitato, che, in teoria, doveva essere di circa 100 passi, quando aveva alzato per caso l'anello, non si sarebbe mai aspettata di vedere qualcosa nel Castello da quella distanza. Continuava a chiedersi come potesse essere possibile.


Respirò profondamente, poi sbatté le palpebre e piazzò ancora una volta l'anello davanti ai suoi occhi.


La luce era ancora lì, ciò che vedeva non era un'illusione ma una realtà indiscussa.


Un'ondata di emozione indescrivibile le invase la mente, in quel momento per lei era impossibile stare calma. Si mise in contatto con la sua gente attraverso i pensieri.


"Pasha, che tipo di persone sono adatte per essere definite la Prescelta?"


"Vedi i bordi dell'anello? Colei il cui fascio di luce riempie l'intera area visiva dell’anello sarà la Prescelta di cui siamo alla ricerca".


"È troppo esagerato, persino il fascio di luce della Signora Eleanor riesce a coprire solo metà dell’area visiva dell'anello".


"Quindi quella persona deve avere più potenziale delle tre comandanti dell'Unione messe insieme. Ammetto che il requisito è difficile da soddisfare, ma non abbiamo altra scelta se non questa. Ricorda che la Chiave non rappresenta né la forza del potere magico né alla forza di combattimento. Ecco perché devi assicurarti di controllare ogni strega".


"Il bordo? Riempire l'intera area visibile?" Numero 76 lo ripeté nel suo cuore.


"No ... Pasha, il miracolo a cui sto assistendo adesso è molto più di questo" Anche guardando attraverso l'anello che aveva messo il più vicino possibile al suo occhio, Numero 76 non riusciva vedere l'intero fascio. La sua larghezza si estendeva oltre la sua vista, infatti solo spostando l'anello orizzontalmente era in grado di vedere il vasto spettacolo dell'enorme muro di luce.


"Infine le divinità sorridono al genere umano".


"Signora Natalia, hai ragione".


"Ho trovato la Prescelta, è qui".


***************


Quando Roland entrò sbadigliando nel bagno, vide Zero che si stava lavando davanti il lavandino.


"Mm ... Dov'è il dentifricio?"


"Eccolo" La bambina si spostò e gli porse il tubetto di dentifricio che era quasi finito.


"Grazie" Roland prese un bicchiere d'acqua e si ficcò in bocca lo spazzolino dopo averlo bagnato. Attraverso lo specchio, osservò sé stesso e Zero, una persona alta e una persona bassa, raggruppate davanti allo stretto lavandino e si alternavano nei movimenti del gomito per lavarsi i denti. Improvvisamente sentì che quella scena era esilarante.


Zero sputò la schiuma del dentifricio che aveva in bocca e lanciò un'occhiata a Roland. "Perché stai ghignando?"


"Sei così bassa" ribatté Roland con voce nasale.


Poi sentì un calcio nel suo polpaccio.


"Ricordati di raderti, o sembrerai vecchio" disse mentre raggruppava i capelli bianchi e iniziava a legarli in una coda di cavallo "Non mettermi in imbarazzo oggi".


"È solo un incontro dei genitori" Sospirò e sciacquò lo spazzolino da denti. "Non sono la tua vera famiglia, non c'è bisogno che un sostituto sia così formale".


Visto che il suo armadio era pieno di vestiti economici, gli avrebbe fatto molto piacere trovare qualcosa che lo facesse sembrare virtuoso, il massimo sarebbe stato trovare un abito formale.


"A proposito, penso che tu stia meglio con i capelli sciolti" Roland le diede un colpetto e continuò: "ma se insisti, ti consiglierò le codine che ti si addicono di più".


"Non sono affari tuoi!" ribatté Zero.


Poi venne spinto fuori dal bagno.


"Sembra che il suo carattere sia peggiorato da quest'estate ... che io abbia passato troppo tempo ad accontentarla?" rifletté Roland.


Essendo aumentate le volte in cui era entrato e uscito dal Mondo dei Sogni, Roland aveva capito il trucco su come entrarci. In poche parole, dipendeva da lui. Se non aveva intenzione di entrare, lo strano Mondo dei Sogni non sarebbe apparso, e avrebbe semplicemente continuato a dormire per tutta la notte senza nessun altro sogno.


Ne conseguiva che poteva facilmente controllare il passare del tempo nel Mondo dei Sogni.


Per oltre due mesi, oltre le ulteriori esplorazioni nella Città Santa di Hermes, Roland aveva trascorso il resto del suo tempo nelle varie biblioteche alla ricerca di alcuni libri che si ricordava solo a metà e che aveva letto molto tempo prima.


Inoltre, aveva scoperto che il peculiare potere che scorreva all’interno del suo corpo funzionava anche nei frammenti di memoria. Per questo motivo, la sua avventura nel campo innevato si rivelò essere molto più semplice di quanto avesse immaginato. Con le corde d'arrampicata che aveva comprato e il trapano, era riuscito a raggiungere la profondità della grotta sotto la cattedrale, dove si trovava il Tempio Centrale Segreto e riuscì quindi a indagare. Sebbene Roland non avesse trovato la Sala della Preghiera che Isabella aveva menzionato, i materiali che documentavano la storia segreta e la ricerca sulle Pietre Magiche furono davvero sconvolgenti per lui.


Tuttavia non era riuscito a entrare nella Vecchia Città Santa passando attraverso il passaggio segreto nell'Area segreta centrale perché quando si trovava a metà del corridoio, notava che la strada davanti a sé scompariva, lasciandosi alle spalle solo il buio infinito e lampi scarlatti. Era come se il vuoto avesse consumato l'altra estremità.


Apparentemente quando Zero era stata sconfitta, la sua volontà di resistere era ancora molto forte e solo una piccola area, la Nuova Città Santa, era stata salvata nel frammento di memoria.


Il deposito di Roland era aumentato rapidamente grazie alla vendita dell'armatura che aveva preso dalla Città Santa. Dunque alla fine, aveva comprato un condizionatore e lo aveva montato nel soggiorno, insieme a esso, aveva comprato un frigorifero più grande per sostituire quello più vecchio e piccolo, migliorando significativamente le sue condizioni di vita in quell’appartamento.


Certo, c'erano ancora alcuni problemi. Non si sarebbe aspettato che qualcuno gli avrebbe scattato delle foto mentre correva incredibilmente veloce per strada per salvare Zero. Quelle foto non erano state pubblicate soltanto su internet ma erano state anche mostrate anche dai canali dei notiziari locali. Tuttavia, fortunatamente, visto che nessuno aveva chiaramente catturato il suo aspetto e lui si era persino liberato dei suoi vestiti subito dopo l'incidente, nemmeno Zero sospettava nulla.


Di conseguenza, la notizia su chi fosse quell’uomo marzialista e perché indossasse una maglietta e un pantaloncino così informali, era diventata virale su Internet per qualche tempo.


E su quella faccenda, Roland fu costretto a commentare... "Ahem, le mie scuse per essere troppo povero per potermi comprare dei vestiti decenti".


Adesso che non doveva preoccuparsi delle sue entrate, la sua attenzione si era ovviamente concentrata sui suoi vicini di quell’edificio.


Si chiedeva se ci fossero altre porte come quella che si aprivano nei frammenti di memoria nascosti negli appartamenti di quelle persone.


A parte barare, il modo più semplice per aprire le loro porte era quello di pagarli.


"Sono pronta, zio. Andiamo" esordì Zero finendo di vestirsi e avvicinandosi a lui con uno zaino in spalla.


Era il 12 settembre, il primo giorno del nuovo semestre, la presenza dei genitori di ogni studente era obbligatoria.


Roland rimase impressionato dal nuovo aspetto di Zero.


Si era messa una maglietta nera a maniche corte che aveva abbinato a una gonna corta a pieghe, un paio di calze e delle scarpe da ginnastica bianche. Quegli abbinamenti la rendevano molto giovanile e adorabile.


Aveva legato i suoi morbidi capelli bianchi in due code che le pendevano sulle spalle insieme ai nastri gialli. Il suo aspetto impeccabile, aveva la pelle chiara e traslucida e degli occhi rosso chiaro, era come se fosse un elfo appena uscito da un’illustrazione.


Roland non poté evitare di alzare una mano per massaggiarsi le tempie quando disse: "Giusto".


"È capitato che volessi legarmi i capelli in questo modo, non è per quello che hai detto..."


"Si lo so".


"È la verità!"


"Non ho detto che non lo è".


"Perché credo che tu mi stia mentendo?"


"Perché pensi troppo" disse, fingendosi serio mentre tratteneva una risata nel suo cuore. "Andiamo, o perderemo il primo autobus".


...


Tutto quello che Roland doveva fare nell'incontro dei genitori era stare seduto in fondo alla classe e ascoltare i ragazzini che annunciavano i loro obiettivi e le loro promesse per il nuovo semestre. Gli studenti di quell’età non erano abituati a mentire e avrebbero lavorato più duramente per raggiungere quegli obiettivi che avevano dichiarato di fronte i loro genitori.


Roland pensava che sarebbe stata una mattinata tranquilla, tuttavia non si aspettava che il mondo dei sogni potesse essere così imprevedibile.


"Perché sei di nuovo tu?"


Una fredda voce femminile risuonò nelle sue orecchie.


Girò la testa e scoprì che Garcia era la donna seduta accanto a lui.






Thea
                                


                                



