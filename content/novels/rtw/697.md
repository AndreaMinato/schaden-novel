---
weight: 6970
title: Capitolo 697- Incontrare Garcia di Notte
pubDate: 2025-08-07T11:37:51.016Z
tags:
    - rtw
---






...


Dopo aver finito di cenare e aver aspettato che Zero tornasse nella sua stanza per fare i compiti, Roland andò alla porta dell'appartamento 0827, come aveva promesso.


Dopo avere bussato un paio di volte la porta si aprì cigolando.


Garcia, sempre con quell'espressione gelida, disse: "Entra".


Dopo essere entrato, Roland si accorse che lo stile dell’appartamento di Garcia era molto più lussuoso del suo. Il pavimento era stato sostituito con uno in vero legno. Vicino all'ingresso c'era una scarpiera e nel soffitto aveva appeso un lampadario di cristallo. Anche le pareti erano state dipinte con una bella vernice bianca. Non era sicuramente quella stessa vernice economica originale che ricopriva le pareti del condominio tubolare.


"Non ho pantofole in più, puoi usare le mie per ora" disse indicandogli un paio di pantofole pelose riposte nello scaffale inferiore della scarpiera, avevano delle orecchie di coniglio. "Mi piace indossare delle pantofole più grandi, quindi non dovrebbero essere troppo piccole per te".


Roland mise le pantofole. Non erano piccole, ma erano pantofole invernali. Sentiva caldo mentre le aveva addosso. Non sopportava quel paio di orecchie da coniglio pelose e non riusciva a immaginare che aspetto avesse Garcia quando metteva quelle graziose pantofole.


Lei sembrava una tipa molto fredda. Come poteva quel paio di ciabatte abbinarsi alla sua personalità monotona?


Si avvicinò al divano e ci si sedette sopra. "A proposito, potrei avere dell'acqua? La cena era un po’ salata".


Garcia si incupì e gli diede un'occhiata. "C’è solo acqua fredda".


"L'acqua fredda va bene".


Quando la donna si voltò per andare a prendere l'acqua in cucina, Roland alzò la testa e diede un’occhiata all’appartamento. Tutti gli appartamenti di quell’edificio avevano la stessa divisione. Due appartamenti vicini erano simmetrici. Basandosi sulla pianta del suo appartamento, era certo che quel corridoio di fronte all'ingresso doveva portare al frammetto di memoria.


Come immaginava, vide una stanza simile in fondo al corridoio, tuttavia Garcia l'aveva ridecorata. Aveva persino sostituito la porta con una scorrevole a persiana. Di solito quel tipo di porta non poteva essere chiuso a chiave, il che era una buona notizia per lui. Ciononostante temeva comunque che la donna avrebbe potuto essersi liberata della porta di ferro e ristrutturato le pareti esterne durante le modifiche.


Quando Garcia tornò in soggiorno con un bicchiere d'acqua in mano, Roland aveva smesso di curiosare ed era sprofondato nel divano a guardare la TV.


"Grazie!" disse Roland mentre prendeva il bicchiere. "Vivi qui da sola? Eppure durante la riunione dei genitori di questa mattina, tutti dicevano che sei figlia del Trifoglio..."


"No, non lo sono. Non ho niente a che fare con il Trifoglio, infatti, si potrebbe anche dire che sono i miei nemici" lo interruppe Garcia in tono freddo.


"Nemici?" Roland era sbalordito. "Allora tuo cugino ..."


Garcia sembrò deprimersi leggermente, poi spiegò: "Stanno sfruttando mio cugino per spingerlo a convincermi a tornare, ma se dovessi andarmene da qui, l’Associazione del Trifoglio demolirebbe questo edificio".


"Quindi è stata l’Associazione del Trifoglio a ideare il prossimo progetto di espansione del centro commerciale?"


"Chi altri oserebbe demolire un edificio così antico?" Garcia sembrò confusa e chiese: "Tu vivi qui, perché non lo sapevi?"


Quella stava diventando una pessima situazione! Lei non era Zero. Era un’adulta matura. Se avesse ereditato le caratteristiche della Principessa Garcia, sarebbe stato ancora più difficile ingannarla.


"Ahem ... non ho prestato molta attenzione a quello che succedeva nei dintorni. Inoltre ho perso il lavoro un po’ di tempo fa e non sono uscito dal mio appartamento per quasi sei mesi". Roland cambiò frettolosamente l'argomento: "Avevi detto che un marzialista ha altri compiti oltre che partecipare alle gare?"


"Sì. Per un marzialista, partecipare a una gara equivale solo ad addestrarsi. La nostra missione più importante è combattere l'erosione dal mondo esterno, non vincere premi e promuovere le arti marziali al pubblico".


"Che cosa intendi con erosione?" domandò confuso.


"Dovresti conoscere i Caduti al male. Sono un tipo di erosione e anche la più comune. Non sono persone che hanno perso il controllo della Forza della Natura dopo essersi risvegliate, ma sono coloro che sono stati erosi dal mondo esterno e si sono quindi trasformati in un'altra forma di vita. Le armi convenzionali possono a malapena scalfirli, quindi dobbiamo unirci e combattere contro di loro " spiegò Garcia a bassa voce.


Roland deglutì a fatica mentre nel suo cuore sentiva un senso di disagio crescente. "Il Mondo dei Sogni è stato eroso”


"Cosa significa il mondo esterno?"


"Non posso dirti altro se prima non ti unisci all'Gilda dei Marzialisti e ottieni una licenza di caccia".


"Perché?"


"Perché non tutte le persone che hanno risvegliato la loro Forza della Natura scelgono di unirsi con i marzialisti". Garcia scandì bene quelle parole. "Alcune persone sperano addirittura che le forze del mondo esterno possano attaccare il nostro mondo. Queste persone sono ostili a tutto il genere umano. Quindi, una licenza di caccia non solo permette di combattere contro i Caduti al male, ma permette anche ai marzialisti di uccidere i risvegliati che vogliono destabilizzare la società".


"Quindi è per questo che si chiama la licenza di caccia?" Quel fatto aveva spaventato Roland. In altre parole, se ammetto di essermi risvegliato con la Forza della Natura e mi rifiuto di unirmi alla loro Gilda dei Marzialisti, non mi considererebbero un loro nemico mortale?


Garcia scosse la testa come se avesse capito le sue preoccupazioni. "Una piccola parte dei risvegliati ha rifiutato di unirsi all'Gilda dei Marzialisti o di lavorare per quelle forze del male. Vengono chiamati centristi. La nostra Gilda dei Marzialisti non agirà contro di loro, ma i Caduti al male sono un’altra faccenda. Molti centristi lavorano da soli, quindi spesso vengono attaccati da loro. Se non vuoi unirti all'Gilda dei Marzialisti, faresti meglio a nascondere il tuo potere per sempre".


Visto che Garcia gli aveva detto così tanto, Roland non poté fare a meno di sentirsi a disagio. Inizialmente aveva pensato che fosse una persona spietata, ma in realtà non era così difficile parlarle. Quando si erano incontrati per la prima volta in quel mondo, aveva persino pensato che fosse una donna arrogante e che credesse di essere al di sopra di tutti gli altri.


"Quando ci siamo incontrati la prima volta, la tua prima reazione è stata quella di estrarre l'arma sulla tua schiena, quindi perché dovrei essere gentile con te? Dovresti sentirti fortunata che non hai davvero tirato fuori quell’arma. Altrimenti, ti troveresti già stesa in un letto d'ospedale". Alla fine si era rilassato e aveva espresso i suoi dubbi iniziali, ma tutto quello che ottenne fu uno sguardo vuoto.


Proprio in quel momento, il telefono di Garcia iniziò a squillare. Gli diede un’occhiata, aggrottò le sopracciglia e affermò: "Devo rispondere a questa chiamata".


Dopo di che, portò il telefono nella sua camera da letto e chiuse la porta dietro di lei.


Sembrava che Garcia non voleva che Roland sentisse la sua telefonata.


"Questa è un'opportunità irripetibile!" pensò Roland.


Si alzò immediatamente e si tolse le pantofole con le orecchie di coniglio pelose. Poi andò in fretta a piedi nudi alla fine del corridoio.


Attraverso le feritoie della porta scorrevole a persiana, riuscì a intravedere cosa c'era all’interno. Garcia l'aveva trasformata in una cabina armadio in cui erano sistemati vari tipi di indumenti femminili, tra cui alcune mutandine da donna.


Tuttavia, nulla avrebbe potuto impedirgli di esplorare la verità di quel mondo.


Senza esitazioni, spinse la porta a persiana, e sentendo ancora il profumo di quei vestiti femminili, entrò nell'armadio.


Dopo aver attraversato i diversi strati di vestiti, notò un cancello turchese scuro in un’estremità dell'armadio. Si accorse che era stato sbloccato e che la maniglia era ricoperta da uno spesso strato di polvere che sembrava fuori posto visto che tutto era pulito.


Garcia non era mai entrata in quel Cancello della Memoria?


Tuttavia non era quello il momento di pensarci. Roland prese un respiro profondo e girò leggermente la maniglia.


L'odore di acqua marina gli riempì immediatamente le narici, e da lontano sentì il rumore delle onde che si infrangevano sulla spiaggia. Il mare blu scuro si aprì lentamente davanti a lui come un’ampia tenda.






Thea 




                                


                                



