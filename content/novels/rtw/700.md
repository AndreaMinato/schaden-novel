---
weight: 7000
title: Capitolo 700- La Prima Strega Superiore
pubDate: 2025-08-07T11:37:51.016Z
tags:
    - rtw
---






Adesso non avrebbe avuto senso agitarsi per questa faccenda dato che doveva seguire quelle quattro, anche se questo avrebbe attirato l’attenzione degli altri; quest’ultima sarebbe stata la migliore opportunità per osservare la città e l’Unione delle Streghe più da vicino. Se avesse aspettato sino all’entrata delle streghe nel Distretto del Castello, sarebbe stato più difficile mantenersi in contatto con loro.


Con questo pensiero, Numero 76 mostrò a Wendy un sorriso piuttosto timido. “Mi dispiace aver creato tutti questi problemi.”


“Visto, te lo avevo detto che alla Signorina Wendy non sarebbe importato,” disse Amy con un sorrisetto.


Invece, Annie percepì qualcosa di strano. Guardò le due e non disse una parola.


“Andiamo.” Dopo che Eroina si abituò un po’ all’utilizzo della sedia a rotelle, Wendy batté le mani e sorrise. “Per oggi, la nostra prima fermata è la zona centrale di Neverwinter, la Miniera del Versante Settentrionale!”


“Miniera?” Tutte e cinque si ammutolirono per un momento.


“Che senso ha visitare una miniera?” Questo fu il primo pensiero che affiorò nella mente di Numero 76. Avrebbe potuto scommettere sul fatto che il resto del gruppo stesse facendo simili pensieri. Sia a Taqila che nel Regno dell’Alba, fatiche come l’estrazione mineraria venivano svolte dagli schiavi e dai prigionieri. L’ambiente lavorativo nella miniera era estremamente pericoloso. Era normale morire o ferirsi svolgendo mansioni come l’estrazione mineraria e i trasporti. Solo coloro considerati privi di valore sarebbero stati lasciati morire nelle miniere.


“Forse lo scopo di Wendy è quello di esortare le nuove arrivate come noi a comportarsi bene, mostrandoci le conseguenze della disobbedienza?” Si domandò Numero 76.


Tuttavia, non c’erano cenni di minacce nel tono di Wendy. “Più che una miniera, si tratta più della fonte di potere di Neverwinter. Più acciaio si riuscirà a produrre, più si sarà qualificati per rappresentare la giustizia. Questa è una frase che Sua Maestà ci dice sempre. Ѐ uno scioglilingua, vero?” C’era un sorriso persistente nel suo sguardo quando parlava del Re. “Ad ogni modo, lo saprete quando la vedrete.”


“Rappresentare… La giustizia?”


Numero 76 ponderò su questa frase parecchie volte nella sua mente e continuava a non capire che relazione ci fosse tra l’acciaio e la giustizia.


Quando uscirono dall’Edificio degli Affari Esteri, la neve sulla strada era stata spalata. Non sapevano che tipo di metodo magico avessero usato i locali, ma c’era solamente una pozza d’acqua lì dove prima era ammucchiata la neve pesante. Nuova neve stava cadendo dal cielo, ma comunque molta meno rispetto a pochi giorni fa. Indaffarati uomini liberi erano ovunque per le strade, apparentemente occupati da un lavoro interminabile, camminando in tutta fretta nella neve lungo le vie e le stradine. Si trattava dei momenti tranquilli dell’inverno e dei Mesi dei Demoni, ma l’intera città era colma di vivacità.


La Pietra dai Cinque Colori si scaldò nuovamente, si guardò intorno e trovò subito il suo bersaglio. C’erano due persone sopra la sua testa… no, erano un umano e un uccello, venuti presumibilmente a tenerle d’occhio.


Tra l’altro, stavolta l’Unione delle Streghe aveva impressionato Numero 76. Tali mezzi e coscienziosità erano paragonabili alla piccola città stato durante l’età di Taqila. Non sembrava affatto un’organizzazione di streghe fuori di sé dopo il declino dell’Unione.


Inoltre, aveva anche confermato che il suo giudizio era corretto, con il potere della chiaroveggenza della strega dai capelli verdi, e il monitoraggio delle streghe volanti, per lei sarebbe stato impossibile fuggire da quel luogo dopo aver esposto la propria identità.


“Visto che abbiamo un po’ di tempo sulla via della miniera, lasciate che vi presenti l’identità della strega e delle informazioni sul potere delle streghe.” Disse la strega dai capelli rossi che stava guidando il gruppo verso nord, “Dal momento del risveglio, le streghe affrontano il problema dei morsi del potere magico. La Chiesa è solita chiamarli Tortura Demoniaca. Tuttavia, in realtà si tratta di una reazione naturale dovuta alla continua crescita del potere magico. Voi ragazze dovreste già conoscere questo punto da un pezzo.”


Annie annuì con calma e disse: “Sì, altrimenti sarebbe stato difficile sopravvivere fino all’età adulta.”


Amy alzò la mano e aggiunse: “Ne ho sentito parlare da Spada Spezzata.”


“Ho usato i miei poteri molto spesso a suo tempo, quando vagavo nel deserto. Però ho semplicemente tirato ad indovinare.” Disse Spada Spezzata con un po’ di imbarazzo.


“L’Associazione delle Streghe Alleate aveva usato queste stesse parole. Ѐ una benedizione che siamo tutte riuscite a farcela. Una volta entrata nella maturità, il potere originale della strega si solidificherà e quest’ultima potrà persino sviluppare un’abilità derivata. Il sintomo specifico è che il vortice magico nel suo corpo si espanderà e sarà ben definito.” Esclamò Wendy con un sospiro.


“Che roba è?” Domandò Amy curiosa.


“Qualcosa che ogni strega possiede, è come una corrente d’aria che non smette mai di girare.” Wendy accarezzò affettuosamente la testa della ragazza. “Solo poche streghe sono capaci di osservarlo. Ѐ l’esatta forma del potere magico, le caratteristiche della sua forma determinano il tipo di potere magico.”


“Ѐ, è così?” Chiese Amy con stupore.


Wendy sorrise e disse: “Aspettate la mattina per testare il vostro potere magico. Questi sono tutti i punti che devono essere annotati. A quel punto, saprete l’aspetto del vortice magico all’interno del vostro corpo.”


Numero 76 non riuscì a fare a meno di aggrottare le sopracciglia, “Queste informazioni sulla sopravvivenza delle streghe sono diventate un segreto? Che cosa ha fatto la Città della Stella Cadente? Più streghe sopravvivono, più eccipienti avranno per creare l’Armata della Punizione Divina. Perché hanno bloccato così le informazioni?


O forse, in questi 400 anni, le streghe della Città della Stella Cadente si sono discostate dal volere di Lady Alice?” 


Wendy continuò a spiegare: “Tuttavia, il giorno della maturità non è la fine del potere magico di una strega. Oltre alla consolidazione del potere, c’è anche l’evoluzione del potere. Non ci sono limiti al numero di volte in cui può evolversi un potere. Non sarà limitato nemmeno al potere originale. Fino a quando una strega continuerà a rafforzare la propria comprensione di se stessa e del suo potere magico, la sua abilità continuerà ad evolversi.”


“Davvero?” Esclamò animatamente Amy. “Anche qualcuno come me potrebbe evolversi?”


“Certamente. Basta studiare duramente.” Con queste parole, Wendy prese un sottile piatto d’argento con un cristallo rosso incorporato e disse: “Venite con me, voglio presentarvi una nuova sorella.”


Numero 76 non riusciva a credere a ciò che vedeva. “Ѐ… il Sigillo dell’Ascolto?”


Le sue pupille si contrassero all’improvviso. “Come può un’organizzazione di streghe essere entrata in possesso del patrimonio della Città Santa di Taqila?”


No… avrebbero dovuto avere una tale chance. Potrebbero aver trovato un paio di Sigilli dell’Ascolto rimasti nelle rovine sparse nel Regno. Questo dispositivo di solito veniva distribuito alle Guerriere Beate. Ricordo che… la Società di Ricerca non aveva mai prodotto dei Sigilli dell’Ascolto così rudimentali. 


Sì, sembra un sigillo incompleto. Come un temporaneo target di prova fabbricato da qualche strega sconosciuta.”


Non appena la strega dai capelli rossi finì la sua frase, il profilo nel cielo corse giù e si appollaiò sulla sua testa.


Si scoprì essere un’adorabile ragazza bionda e un grasso piccione bianco, che Numero 76 pensò essere l’animale da compagnia della ragazza.


Il gruppo rimase ancora a bocca aperta poiché era ancora scioccato dal cristallo parlante.


“Ciao a tutti.” La ragazzina mostrò un sorriso smagliante. “Il mio nome è Fulmine, la più grande avventuriera di Neverwinter!”


“Io sono Maggie! Gruu-Gruu!” Disse il piccione, aprendo le sue ali.


“Oddio, l’uccello sta parlando!” Amy spalancò gli occhi.


“Loro sono streghe,” disse Annie con calma, “Molto probabilmente il potere è collegato al cambiamento della forma del corpo.”


“Hai indovinato.” Wendy allungò le mani per permettere al piccione di riposare su di esse. “Ѐ una delle nostre sorelle e ha affrontato l’evoluzione del potere.”


“Quindi non è un animale domestico…” Numero 76 prese coscienza per un momento. “Aspetta, che cosa ha detto? Quel piccione di nome Maggie è una Strega Superiore?”


Fissò il piccione. Esso sfiorò amabilmente la guancia di Wendy, aprì le sue ali e sollevò la testa quando venne presentata al gruppo. Sembrava presentare la sua forza con quel gesto. Non poté fare a meno di domandarsi: “Ѐ, è davvero una Strega Superiore?


A Taqila non sarebbe riuscita ad unirsi al ceto superiore dell’Unione e a diventare una dei sovrani della Città Santa!


Dovrei mostrare rispetto per ogni Strega Superiore. Ѐ una regola infrangibile dell’Unione, ma…” 


Numero 76 sentì qualcosa rompersi nel suo cuore.






Haru


Erialis: Ciao a tutti vi ricordiamo che dopodomani si chiuderà il primo step del contest di Natale per saperne di più o partecipare vi invitiamo a cliccare su: https://www.novelleleggere.com/2019/12/01/contest-di-natale-di-release-that-witch/ Contest.


