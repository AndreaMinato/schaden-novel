---
weight: 7080
title: Capitolo 708- La prova dei fasci di luce
pubDate: 2025-08-07T11:37:51.017Z
tags:
    - rtw
---






...


Per la prima volta, Phyllis percepì l'attesa come un'agonia. Pensava che dopo quattro secoli di allenamento, il tempo sarebbe stata l'ultima cosa di cui si sarebbe preoccupata. Eppure non si aspettava di sentirsi irrequieta per una sola mattinata.


Se il ragionamento di Celine era corretto, trovare la Prescelta avrebbe significato la fine della Battaglia della Volontà Divina. Con lei lo strumento della Punizione Divina sarebbe stato in grado di distruggere tutti i demoni e la sua missione sarebbe giunta al termine.


Senza gli involucri realizzati dalla Chiesa, la maggior parte delle sopravvissute sarebbe caduta in un sonno profondo da cui alcune non si sarebbero più risvegliate, altrimenti c’era la possibilità che fondessero la propria anima con quella della Signora Eleanor per dare il loro contributo fino all’ultimo respiro.


Ogni volta che ci pensava, sentiva una confusione incredibile. Oltre al tanto atteso sollievo, sentiva anche una traccia di delusione. Una vita imprigionata nell’involucro, anche se si poteva vivere, era comunque una forma di tortura. Una volta finita la guerra, avrebbe potuto finalmente riposare per sempre. Tuttavia, pensava che fosse difficile immaginare che, una volta chiusi gli occhi, non avrebbe mai più rivisto il glorioso mondo di Taqila.


Quelle due emozioni contrastanti continuarono a tormentarla fino al pomeriggio.


"Sei pronta?" Wendy era apparsa nella sala del Castello.


"Sempre" Phyllis si alzò immediatamente.


"Seguimi".


Accompagnata da Wendy, attraversò un sentiero realizzato con gli ulivi nel cortile del castello, fino poi a raggiungere un piccolo spazio aperto. Era circondato da recinzioni e ricoperto da fitti rampicanti, perciò poté solo vedere uno scorcio del cielo sovrastante e la "passerella" che aveva visto quando era arrivata. L'unica via d'uscita da lì era ripercorrere la stessa strada da cui era arrivata.


Phyllis ne capì immediatamente il motivo. Le streghe che avrebbe via via osservato si sarebbero messe alla fine di quella strada. Quella distanza non avrebbe influito sulla prova, eppure avrebbe garantito la sicurezza dei membri dell'Unione.


Se avesse compiuto dei movimenti imprevedibili, quel sentiero sarebbe stato sicuramente un grosso ostacolo per lei.


Phyllis non si sentì rifiutata, al contrario, iniziò ad avere una migliore impressione del Re che era una persona comune, almeno non considerava le streghe come un accessorio opzionale. Quel tipo di comportamento era assolutamente comprensibile prima che potesse fidarsi completamente di lei.


Al momento, la sua impressione dell’Unione delle Streghe era la stessa di quella che aveva della Città Santa. Un’associazione di streghe che era sia vasta che dotata di vari mezzi non sarebbe riuscita ad affermare la propria influenza se avesse subito una repressione secolare. Tuttavia, adesso avevano un posto stabile nel cuore del Re, e in quel modo l’Unione delle Streghe stava diventando sempre più simile all'Unione.


Quando Wendy se ne andò, la prima strega non tardò a entrare nel suo campo visivo.


Era Agatha.


Quando la più giovane strega promossa di Taquila evocò un cristallo di ghiaccio chiaro e pallido, Phyllis osservò che il fascio di luce era come quello di Maggie, quindi non era lei la Prescelta che stava cercando.


Una volta finita la prova, Agatha non lasciò il sentiero ma si diresse direttamente verso di lei.


"Mia Signora?" Phyllis rimase leggermente sorpresa.


"Ero un membro della Società di Ricerca e mi interessano molto cose come le Pietre Magiche. Spero non ti dispiaccia se rimango ad osservare?"


"Certo che no" inizialmente Phyllis scosse la testa, poi gentilmente le fece un saluto usato per le Streghe Superiori. “A proposito, non l’ho ancora ringraziata per il suo aiuto. Se non fosse stato per lei, non sarei riuscita a individuare la Prescelta così velocemente".


"Era anche una tua scelta" disse Agatha, scuotendo la mano. "Continuiamo a guardare".


"Va bene".


Una ad una, le streghe mostrarono le loro abilità alla fine del sentiero. Phyllis aveva messo l'anello tra loro due. Oltre a osservare l'intensità dei fasci di luce, Agatha ne stava anche registrando i risultati.


In quell’intervallo di tempo, Phyllis aveva scoperto che c’erano anche molte luci arancioni abbaglianti. Ad esempio, la larghezza del fascio di luce della strega di nome Soraya era superiore alla dimensione delle sue spalle ed era persino più grande di quello di Anna o Usignolo. C'era anche un'altra strega che si chiamava Evelyn, il suo raggio di luce aveva un'intensità preoccupante che era quasi il doppio di quello di Anna.


Eco e Estate erano quelle che avevano le luci arancioni più forti. Entrambe avevano raggiunto la stessa larghezza del loro corpo.


Tuttavia, il membro più strabiliante dell’Unione era stata Foglia.


Quando aveva lanciato la sua magia, Phyllis aveva creduto per un momento di aver visto la Signora Eleanor. Innumerevoli luci arancioni larghe come dita si alzarono verso il cielo, proprio come un recinto che collegava il cielo e la terra. Quei fasci di luce provenivano da ogni pianta del giardino. Infatti, avevano fatto eco al potere magico di Foglia, in quanto creature viventi. Il raggio di luce sopra la testa di Foglia raggiungeva quasi il bordo della Pietra dai Cinque Colori e non sfigurava se paragonato a quello della Signora Eleanor.


Quando emise il suo fascio di luce, Phyllis sentì che il suo cuore era sul punto di balzarle fuori dal petto. Pensava che Foglia fosse la Prescelta per cui tutte le sopravvissute di Taqila avevano pregato. Tuttavia, dopo aver soppresso con la forza il suo stato d'animo, scoprì che il fascio era ancora un po' lontano dal bordo della Pietra Magica. La "chiave" non avrebbe trasformato i fasci di luce arancione che rifletteva, a prescindere dalla distanza del bersaglio. Bastava posizionarlo davanti agli occhi, e la scena avrebbe dovuto riflettere la reale prestazione della chiave.


Sebbene l'intero cortile del castello fosse ricolmo di fasci di luce che si innalzavano, non erano comunque quel muro di luce che aveva visto in precedenza. I confusi fasci di luce erano magnifici, ma non si connettevano insieme.


Nessuna di loro era la Prescelta.


Dopo aver fatto un respiro profondo, Phyllis abbassò l'anello e attese in silenzio che apparisse la strega seguente.


Non vide quel muro di luce spesso anche dopo avere finito.


"Hai visto tutti i membri della Unione delle Streghe" Agatha chiuse il quaderno "Foglia è la Prescelta che stai cercando?"


"La Prescelta non è tra loro ..." sussurrò Phyllis dopo un momento di silenzio "Nonostante il suo fascio di luce sia incredibile ... è comunque molto diverso da quello che ho visto di notte".


Cominciò a sentirsi di nuovo in ansia. "Perché sta succedendo questo? Roland Wimbledon nasconde forse la Prescelta? O qualcuna dell’Unione delle Streghe non è venuta oggi? Roland non vuole davvero unirsi a Taqila per combattere i demoni, o è ancora diffidente nei confronti dell'Impero di Streghe che una volta governava l'intero continente?"


Molti pensieri si affollarono nella sua mente, e lei li respinse tutti. "No, non ha senso, è impossibile per lui nascondere la Prescelta senza la Pietra dei Cinque Colori e la Signora Agatha non si metterebbe mai in combutta con la gente comune per ingannarmi, adesso devo stare calma... Accuse e dubbi ingiusti peggiorano solo la situazione".


"Di notte?" Agatha si accigliò. "In genere le streghe non esercitano il loro potere nelle loro stanze e in quel momento tu dovevi trovarti al Palazzo degli Affari Esteri. È davvero possibile che la pietra magica riesca a osservare da così lontano?"


"Ho visto il fascio di luce della Prescelta ... Non aveva soltanto una larghezza molto più grande di quanto potessi immaginare, ma la sua distanza andava oltre la portata della Pietra Magica, il che era davvero un miracolo" disse Phyllis in tono gentile "Lo giuro nel nome di Taqila".


"Ho capito" Agatha annuì. "In tal caso, dammi l'anello".


"Mia Signora, vuole dire..." Era leggermente sorpresa.


"Conosco il carattere di Usignolo. Non ti lascerà entrare nel Distretto del Castello di notte. Se la Prescelta è davvero nel Castello, ti aiuterò a trovarla".


 


Thea 




                                


                                



