---
weight: 709
title: Capitolo 709- Una chiave diversa
pubDate: 2025-08-07T11:37:51.017Z
tags:
    - rtw
---










Quella notte passò velocemente e Phyllis rimase in piedi per quasi tutta la sua durata.


Si era chiusa in quella stanza e aveva aspettato il risultato in silenzio. All’apparenza sembrava calma, ma aveva pensato a innumerevoli ragioni che potessero spiegare la scomparsa della Prescelta. Aveva addirittura sospettato che Roland potesse avere segretamente imprigionato la strega come un giocattolo e nascondesse quella verità all’Unione delle Streghe.


Quando giunse il mattino seguente Wendy e Agatha arrivarono al Palazzo degli Affari Esteri, Phyllis appariva stanca come lo era stata in poche occasioni. Lo stress mentale era troppo gravoso per l'anima e sapeva che il suo controllo su quel corpo stava diminuendo. Persino le sue mani e i suoi piedi avevano perso la flessibilità che avevano sempre avuto.


Tuttavia, sapeva che in ogni caso non sarebbe stata in grado di chiudere occhio finché non avesse saputo qual era il risultato.


Se metteva da parte la sua coscienza, poteva temporaneamente liberarsi delle catene del corpo, tuttavia la sua anima sarebbe rimasta comunque sveglia. Tuttavia, se la sua anima non fosse stata trasferita nel contenitore magico, nascondersi nella sua coscienza sarebbe solo un modo di ingannarsi. In quel momento Phyllis rimpiangeva un poco persino il "lungo sonno".


"Il risultato è ..."


"Abbiamo trovato il fascio di luce di cui avevi parlato".


Non pensava che quelle prime parole di Agata avrebbero avuto il potere di schiacciare il peso nel suo cuore. Phyllis sbatté gli occhi e sussurrò ancora per paura di non riuscire a parlare: "Simile a un muro di luce?"


"Esattamente, somiglia a un muro di luce. Ed è all’interno del Castello" disse Wendy. "Ma non possiamo essere sicure che sia la Prescelta di cui parlavi".


Quindi, non si era sbagliata.


Avevano trovato la persona a cui apparteneva quella luce arancione!


"No ... non può essere sbagliato" disse Phyllis, sentendo una voce nel suo cuore allegria. "Lode alle divinità! Lode alla Città Santa di Taqila!" "Se può generare un simile raggio di luce, allora deve essere la Prescelta che stiamo cercando! È una strega superiore? Come si chiama?"


Invece di risponderle, Wendy fece un'espressione strana. Sembrava che si stesse trattenendo dal ridere e che fosse anche dispiaciuta per lei.


"Beh, ecco... ho paura che dovrò deluderti" Wendy si coprì la bocca e tossicchiò.


"Potrebbe essere possibile che la Pietra dai Cinque Colori abbia dei problemi?" Agatha le restituì l'anello e chiese: "Penso che sia meglio contattare Pasha e in fretta".


C'era qualcosa che non andava? Cosa diavolo era successo?


"Un attimo..." All'improvviso Phyllis si sentì come se un fulmine l’avesse colpita.


Cosa aveva detto Wendy poco prima?


["Ma non possiamo essere sicure che sia lui la Prescelta di cui parlavi"].


Lui?


Phyllis non riusciva a credere a quello che aveva sentito e le guardò con la bocca spalancata. "Quella luce arancione.…"


"Sua Maestà Roland Wimbledon ne è la fonte" terminò Agatha alzando le spalle. "Oltre a me, Usignolo, Anna, Wendy... l'hanno visto tutte le streghe che vivono al secondo piano del Castello. L'ho anche misurato con la Pietra della Misurazione e come sempre non aveva alcun potere magico".


"L'arma per sconfiggere i demoni di cui hai parlato... il suo utilizzatore deve essere una strega?" Alla fine Wendy non riuscì a trattenersi dal ridacchiare. "Sarebbe bello se Sua Maestà potesse diventare un eroe che sconfigge i demoni".


Il cuore di Phyllis sprofondò all’istante. "Sebbene lo strumento della Punizione Divina non ha bisogno di molto potere magico da parte della Prescelta, non significa che possa essere attivato senza nessun potere magico. Dopo tutto, è un tipo di nucleo magico, e la quantità totale di potere magico del suo utilizzatore stabilisce il numero di volte in cui può essere attivato".


È impossibile ... forse qualcosa non andava.


"Eppure ieri non ho visto la luce arancione sopra la sua testa..."


"È davvero strano. Il raggio di luce è scomparso quando Roland si è svegliato" disse Agatha strofinandosi il mento "ed è per questo che è possibile vederlo solo di notte. Ovviamente lo abbiamo chiesto anche a Sua Maestà. Lui ha risposto che il Campo di Battaglia dell’Anima di Zero lo ha portato in un altro mondo immaginario, a cui può accedere solo quando dorme e funziona proprio come se fosse una parte aggiuntiva della sua memoria".


"Zero? Campo di Battaglia dell’Anima?" Phyllis chiese immediatamente: "Cosa intendi?"


"L'ultimo Papa della Chiesa di Hermes". Wendy le descrisse brevemente la battaglia in cui Roland aveva sconfitto la Chiesa "forse è questo il motivo per cui la pietra magica dell'anello ha commesso un errore di valutazione. Anche Sua Maestà è rimasto abbastanza sorpreso dal risultato. Ci ha anche detto che se vuoi confermarlo, potresti riprovarci a mezzogiorno".


Dopo un lungo silenzio, Phyllis strinse i denti e affermò: "Sì, voglio vederlo ancora una volta".


...


Agatha e Wendy non l'avevano ingannata. Sotto la supervisione delle streghe e delle guardie, Phyllis osservò ancora una volta il fascio di luce arancione largo come le mura della città, e la sua fonte era il Re di Graycastle che dormiva.


In quel momento sentì tutta la sua energia esaurirsi e fu colpita da forti vertigini. Phyllis tremò e appoggiandosi allo stipite della porta cadde sul pavimento. Era già mentalmente esausta e in un istante fu avvolta da un'oscurità infinita.


Quando Phyllis riprese conoscenza, scoprì di essere distesa su di un letto. Si accorse che fuori dalla finestra era buio ma non vide nessuna stella o luce lunare. Il vento del nord colpiva ritmicamente il vetro facendo tremare a intermittenza la cornice della finestra.


"Sei sveglia?"


Una voce familiare emerse dal buio poco distante del suo orecchio.


Girò la testa e scoprì che Agatha era seduta accanto a lei.


"Per quanto tempo sono stata in coma?"


"Per circa mezza giornata o giù di lì" disse la strega di ghiaccio, allungò una mano per sistemare i capelli sulla sua fronte. "La tua reazione ha davvero sconvolto Usignolo".


"Mi dispiace, sto bene adesso..." sussurrò Phyllis.


Sebbene cercasse di calmarsi, non si sentiva affatto meglio. Aveva finalmente trovato la cosiddetta Prescelta, che si era rivelata essere una persona comune. Non era meno sconvolgente della caduta di Natalia e Alice.


Il credo della Signora Natalya, la perseveranza delle sopravvissute di Taqila ... e il piano della Prescelta, erano le motivazioni che avevano spinto tutte loro a prepararsi per centinaia di anni, eppure tutto era finito in un modo talmente drammatico. Anche se c'erano centinaia di streghe ad Isola Dormiente e la qualità del fascio di Foglia era vicino ai requisiti della Prescelta, Phyllis poteva predire che sarebbe rimasto un vuoto incolmabile.


Forse la loro scelta non era stata molto migliore di quella della città della Meteora.


"Non posso capire come vedi la Prescelta, ma ... anche senza una strega simile, abbiamo combattuto i demoni per centinaia di anni, non è così? Pensavo che delle streghe sopravvissute a delle catastrofi come quelle sarebbero state in grado di gestire qualsiasi situazione" disse Agatha lentamente.


"Eppure abbiamo fallito due volte e siamo state costrette a ritirarci dalla Terra dell'Alba al confine delle Terre Selvagge, e se perdessimo ancora..."


"Allora andiamo a sconfiggere i demoni" la interruppe Agatha. "Non so cosa abbiate trovato nelle rovine del labirinto e perché ci abbiate sempre sperato con tutto il cuore. Tuttavia, penso che se fosse davvero efficace, allora non avrebbe dovuto essere parte delle rovine. In questi 400 anni le persone comuni all’esterno non hanno smesso di fare progressi e c'è più di un modo per sconfiggere i demoni. E proprio come ha detto Roland, è possibile che la gente comune riesca a sconfiggere i demoni attraverso l’uso ponderato delle forze nascoste del mondo".


Phyllis guardò Agatha con sentimenti contrastanti. Voleva farle presente i suoi dubbi ma non riusciva a farlo di fronte all’atteggiamento fiducioso dell’altra.


"A proposito, Sua Maestà ha aggiunto che c'è più di una chiave per le divinità, lui stesso ne possiede una. Forse dovresti darle un'occhiata prima di contattare le streghe di Taqila".


"La sua ... chiave?" Phyllis era esterrefatta.


"Sì, la chiave dell’'arte' " rispose Agatha.


...


Thea 
                                


                                



