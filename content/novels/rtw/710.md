---
weight: 710
title: Capitolo 710- Eliminazione e Innovazione
pubDate: 2025-08-07T11:37:51.017Z
tags:
    - rtw
---


Facendo riferimento a ciò che era successo la mattina, Roland si sentiva ancora incredulo.


Come poteva una normale viaggiatrice del tempo diventare improvvisamente la Prescelta? Ora avrebbe dovuto recitare dei poemi per esprimere la sua sorpresa?


Quando si era svegliato la mattina presto e Agatha gli aveva riportato l’osservazione, aveva pensato che ci fosse qualcosa che non andasse nelle sue orecchie. Dato che tutte le streghe lo avevano confermato, aveva deciso di concordare con loro per il momento. Nel frattempo, sapeva che la sopravvissuta di Taqila non si sarebbe sicuramente mai aspettata questo risultato, così l’aveva invitata a venirlo a trovare durante il suo sonnellino pomeridiano, come modo per rafforzare la fiducia e la credibilità tra di loro.


Probabilmente era diventato più calmo una volta Re, o era semplicemente pigro… comunque, dopo essersi disteso sulla panca dell’ufficio e aver letto qualche pagina di Matematica Avanzata, si era addormentato facilmente. Una volta risvegliato, la prima cosa che vide fu Usignolo estrarre la sua pistola e Phyllis cadere a terra incosciente.


Tuttavia, Roland non credeva che la così detta “Prescelta” fosse stata davvero scelta dagli dei. Le sopravvissute di Taqila la consideravano la loro salvatrice solamente perché era riuscita ad attivare ciò che avevano trovato e su cui avevano riposto troppe speranze.


Senza dubbio, quello che avevano trovato nelle rovine doveva essere straordinario, per aver messo gli uni contro gli altri i Tre Capi dell’Unione nei tempi del tremendo disastro. Tuttavia, aveva dei dubbi sul fatto che possedesse un potere paragonabile a quello delle divinità e che potesse distruggere i demoni in un colpo solo. Dopo tutto, se fosse davvero potente come la creazione degli dei, come avrebbe potuto il suo creatore sparire nel labirinto sotterraneo?


Ovviamente, doveva parlare ulteriormente con le sopravvissute per maggiori dettagli.


E il fatto che il suo sogno potesse essere osservato indirettamente provava la sua deduzione. Il Mondo dei Sogni in realtà non era interamente creato dalla sua coscienza. I suoi ingenti dettagli andavano ben oltre le capacità del suo cervello. Qualcun altro aveva creato il mondo, basandosi sull’abbondante materiale che lui aveva fornito.


Aveva supposto che le streghe fossero i connettori del trasformatore del potere magico. Adesso sembrava esserci una barriera tra il connettore e il potere magico. Questa barriera causava i sorprendenti cambiamenti del potere magico. Era come una misteriosa scatola nera che svolgeva gli ordini delle streghe. In altre parole, la realizzazione dell’abilità delle streghe era simile al suo Mondo dei Sogni. L’unica differenza era che lui non aveva il potere magico per visualizzarlo.


Questo gli ricordava la relazione tra i maghi e Trama Magica (1). I maghi potevano connettersi alla Trama Magica attraverso gesti, incantesimi e reagenti in modo da acquisire il potere di cui avevano bisogno. Paragonando la barriera alla Trama Magica riusciva a scorgere molte similitudini tra loro.


Dopo aver sconfitto Zero, aveva inaspettatamente ottenuto l’accesso alla barriera, ma niente di più. La complessità degli ordini era probabilmente determinata dalla difficoltà di visualizzazione, piuttosto che dalla forza e dall’uso dell’abilità. Al contrario, più le abilità sarebbero state vicine all’essenza del potere magico, più facile sarebbe stata la trasformazione. Per esempio, la conversione diretta del potere magico in luce e calore era sicuramente più semplice del creare le cose, ma il suo potere era assolutamente clamoroso.


Questa era anche la ragione principale per cui Roland era così tanto interessato alle rovine. Secondo lui, i raggi di luce presentati dalla Pietra dai Cinque Colori erano un mezzo speciale per ‘mandare degli ordini’. Veniva utilizzato un oggetto artificiale per rimpiazzare le streghe e instaurare degli ordini… Lo studio del potere magico aveva raggiunto un livello superiore rispetto a quello dell’Unione. Inoltre, i titoli divini come ‘la Prescelta’ e lo Strumento della Divina Penitenza potrebbero voler dire i semi della nuova tecnologia.


Questo era abbastanza per suggerirgli di parlare con le streghe di Taqila.


Considerando il fatto che ‘la Prescelta è in effetti una persona normale’ sarebbe potuto essere un duro colpo per la loro fiducia sulla battaglia contro i demoni, Roland aveva deciso di invitare Phyllis a far visita alle forze della nuova era prima di addentrarsi in ulteriori negoziazioni.


Per ottenere un miglior effetto ‘persuasivo’, convocò Ascia d’Acciaio nel suo ufficio.


“Qual è la situazione delle bestie demoniache negli ultimi tempi?”


“Vostra Maestà, ci sono solamente bestie demoniache sparse. Possono essere sistemate facilmente dalla squadra di pattuglia sulle mura cittadine.” Replicò l’uomo della Nazione della Sabbia, dopo un ordinario saluto militare.


“Bene, presto intendo organizzare un esercizio col cannone nella zona delle mura cittadine. Deve essere solenne, ma deve anche minimizzare gli sprechi.”


Il comandante in carica del Primo Esercito meditò per un po’ e domandò: “State parlando di… un falso?”


Roland non poté fare a meno di ridere. A quanto pare, adesso Ascia d’Acciaio possedeva molte più conoscenze sulla polvere da sparo. “Per essere più precisi, dovrebbe essere per metà vero e per metà falso. Quando mostri una sparatoria accurata, usi dei veri proiettili; quando mostri un fuoco di copertura, usi la polvere nera incorporata. Capisci?”


“Sì, Vostra Maestà.” Ascia d’Acciaio annuì immediatamente.


Le munizioni vuote venivano usate spesso nelle esercitazioni, perché non era necessario sprecare i preziosi bossoli degli obici solo per impressionare il pubblico. Gli esplosivi incorporati innescati dai cavi elettrici potevano anche dar vita ad un effetto sconvolgente o persino ad uno migliore.


Roland illustrò brevemente l’idea che aveva in mente. “Spero che l’esplosione finale sia abbastanza drammatica. Per quella puoi preparare più polvere da sparo nera.”


“Vostra Maestà, questo potrebbe influenzare l’operazione del battaglione dell’artiglieria…”


Roland fece cenno di no con la testa e disse: “Non importa. In realtà, ho intenzione di eliminare gradualmente le armi a polvere nera, come per esempio l’artiglieria da campo da 12 libbre, che non è più adatta ai combattimenti futuri.”


La sua canna pesante, la sua lenta velocità di lancio, e la poca potenza delle sue palle di cannone avevano limitato il suo ulteriore utilizzo. La battaglia sotto il Crinale Vento Freddo aveva pienamente dimostrato la ridotta letalità dell’artiglieria da campo, specialmente in caso di attacchi dispersivi e nemici in rapido movimento. La maggior parte dei soldati dell’Armata della Punizione Divina era stata uccisa dalle mitragliatrici e dai Cannoni Longsong, mentre solo circa 100 sfortunati erano stati distrutti dalle palle di cannone in ferro.


Inoltre, era molto difficile trasportare i cannoni che non potevano essere usati per coordinarsi con l’attacco della fanteria o della guerriglia urbana, il che restringeva ulteriormente il suo raggio d’azione. I fucili a tamburo potevano essere usati ancora per un po’. Dopo tutto, il consumo di polvere da sparo da parte dei proiettili era molto ridotta; anche se avessero usato la metà di tutti i proiettili, questo non avrebbe avuto molto effetto sullo stock complessivo della polvere da sparo.


Con l’aiuto del Mondo dei Sogni, il nuovo piano di riforma chimico di Roland era già in preparazione. Il continuo aumento della produzione della polvere da sparo a doppia base gli aveva permesso di eliminare le armi a polvere nera.


Gli occhi di Ascia d’Acciaio si illuminarono e disse: “Avete progettato una nuova arma alternativa?”


Roland sorrise e prese un pezzo di carta dal cassetto, spiegandolo sul tavolo. “E’ un tipo di cannone ad angolo mobile che riesce a sparare sia a breve che a lunga distanza. Può essere smontato per essere trasportato da molte persone, e possiede una potenza eccellente. È anche facile da usare e fabbricare. Cosa ne pensi?” Spiegò lui.


Ascia d’Acciaio si chinò per leggere attentamente il disegno per un po’, prima di dire: “Ehm… Scusate, Vostra Maestà. Riesco a capire solamente il suo aspetto… Somiglia ad un tubo di ferro, ma può davvero lanciare delle munizioni con un rivestimento così sottile?”


“Certamente, la chiave è l’apposito bossolo. Tuttavia, è comunque più semplice da fabbricare rispetto ad un obice calibro 152.”


“La nuova arma ha un nome?”


“Puoi chiamarla mortaio (2),” replicò Roland.


Haru


 


 Erialis  (1)in Inglese parlano di Magic Net ossia Rete Magica ma dato che il nostro autore spesso fa riferimento a D&amp;D abbiamo deciso di omaggiare e fare un riferimento a quest'ultimo usando il termine: Trama Magica per maggiori informazioni magari vi invito a leggere la sagra delle Dragolance di Margaret Weis e Tracy Hickman 


(2) Mortaio: appartiene al set dell'artiglieria e la sua caratteristica sono i tiri curvi per maggiori informazioni magari a leggere questo link 




                                


                                



