---
weight: 715
title: Capitolo 715- Stati d’Animo delle Streghe Combattenti
pubDate: 2025-08-07T11:37:51.018Z
tags:
    - rtw
---






Il cielo era nuvoloso, come se fosse coperto da uno spesso strato di tende. Numerosi minuscoli puntini bianchi volteggiavano con il vento come se volessero riempire il mondo intero. Tuttavia la tormenta appariva insignificante d’innanzi all’immenso mare che abbracciava il cielo.


Nella neve e nel vento, Bellezza Affascinante si avvicinava gradualmente a Spiaggia Poco Profonda.


Roland stava già aspettando da lungo tempo. In piedi in mezzo al gelido vento proveniente dal mare, aprì le braccia verso Tilly che aveva appena messo piede sul molo e disse: “Bentornata, sorella.”


Si tolse il cappuccio e scoprì i suoi soffici capelli grigi, sorrise e lo abbracciò gentilmente. Tutto sembrava così naturale. Disse: “Pare che i Mesi dei Demoni siano iniziati prima di quanto avevo previsto. Spero di non essere arrivata troppo tardi.”


Mentre la conversazione continuava, il molo diventò più vivace.


“Vostra Maestà, ci sarà un banchetto di benvenuto stasera, vero? Potreste organizzare di nuovo l’hot pot?” Andrea si avvicinò a lui per chiedere, la sua voce era colma di aspettative.


“Ahem, occhio alle maniere” le ricordò Cenere.


Forse era perché lo conosceva meglio, oppure perché era stata influenzata da Usignolo, il suo portamento nobile ed elegante se ne stava andando via piano piano. Naturalmente, la sua bellezza era talmente impressionante che appariva graziosa e leggiadra anche quando stava avidamente chiedendo cosa avrebbero mangiato per cena.


“Ovviamente” disse Roland annuendo. “In effetti l’inverno è la stagione migliore per gli hot pot.”


“È proprio quello che stavo pensando anch’io” disse Andrea, i suoi occhi stavano brillando: “Voi si che siete un vero nobile reale e anche l’uomo cui Usignolo è interessata…” prima che potesse finire la frase, la sua bocca fu solidamente tappata da un paio di mani invisibili.


Cenere si mise una mano sulla fronte e si voltò fingendo di non aver visto niente. Iniziò a parlare con Wendy.


Tilly sembrava un po’ sorpresa, guardò verso Roland, poi volse lo sguardo verso la posizione di Usignolo, sembrava che avesse intuito qualcosa.


Roland arrossì. Prima che Tilly potesse fare domande, tossì e disse: “C’è tanto vento qui. Possiamo continuare la conversazione una volta che saremo arrivati a Castello.”


Assieme a Tilly, erano venute a Neverwinter il trio delle giocatrici di carte: Iffy, Piumina e Tramonto, ex membri dell’Associazione della Zanna Insanguinata. Dato che non era la prima volta che venivano nelle Regioni Occidentali, Roland poté risparmiare tempo per sistemare gli alloggi. Dopo che misero via i bagagli, Roland convocò tutti nel soggiorno e raccontò loro quello che era accaduto di recente nel Regno dell’Alba.


Essendo partner, riteneva che avrebbe dovuto condividere informazioni con le streghe dell’Isola Dormiente e far loro sapere al più presto riguardo ai superstiti di Taqila.


Alla fine, tutte le streghe non poterono fare a meno di ridere. Cenere gli chiese direttamente: “Quindi tu saresti quella che le streghe di Taqila stanno cercando… la Prescelta?”


“O la prima strega maschio della storia” disse Tilly scherzando: “Mio fratello è sempre così particolare.”


“Non possiedo poteri magici, potete risparmiarmi il titolo di strega” disse Roland alzando le spalle: “La Prescelta è solo un nome che usano le streghe di Taqila. Non possiamo sapere cosa sia lo Strumento della Divina Penitenza fino a quando non avremo più contatti con loro. Prima di allora, ho pianificato un’esercitazione di artiglieria fuori dalle mura cittadine delle Regioni Occidentali per poterle aiutare a riguadagnare la fiducia.”


“Al tempo stesso, è anche una sorta di deterrente, giusto?” Anche se avventata come era apparsa all’inizio, Cenere parlò comunque in modo diretto: “Proprio come la battaglia difensiva contro le bestie demoniache che hai mostrato a noi.”


“Voglio solo che non ci siano fraintendimenti tra noi” rispose Roland senza dire si o no. “E l’esercitazione non è solamente per le streghe di Taqila, è anche aperto al pubblico, cosicché i cittadini possano vedere il potere che possiedono. In questo modo, anche di fronte alle bestie demoniache non perderanno il loro coraggio.”


Nessun fraintendimento significava far conoscere chiaramente la sua forza, anche per disperdere alcune inutili idee. Questa era anche una delle basi della diplomazia della nuova era.


“Dato che è un’esercitazione, non penso che sia programmata per quando le bestie demoniache ci attaccheranno vero?” Disse Andrea all’improvviso: “Ho una buona idea.”


“Quale sarebbe?”


“Che ne pensate di usare le bestie demoniache come bersagli di sparo?” Inarcò un sopracciglio e disse: “In confronto a semplici obiettivi di legno, sarebbe molto più impressionante usare bestie demoniache reali.”


Roland era sorpreso e concordò che era una buona idea. Se avesse voluto organizzare il pubblico per guardare l’esercitazione, ovviamente non avrebbe potuto aspettare l’arrivo delle bestie demoniache e sistemare la gente in piedi sulle mura. Tutto questo avrebbe causato un grande caos e le bestie demoniache sarebbero già state ridotte in poltiglia dai bombardamenti una volta che fossero tutti arrivati. Quindi, originariamente, intendeva usare degli obiettivi di legno per tiri precisi e aveva chiesto a Soraya di dipingere dei bersagli finti.


La proposta di Andrea era chiaramente molto più divertente. Niente sarebbe stato più eccitante per i residenti di Neverwinter del guardare i nemici malvagi che avevano preoccupato le Regioni Occidentali per tanti anni essere bombardati e tramutati in cenere.


“Bestie demoniache come bersagli…”


“Lascia fare a noi” disse Andrea dandosi una pacca sul petto.


“Ah, non vi va bene stare in camera e giocare a carte?” rispose Shavi con uno sguardo amareggiato.


“Anch’io voglio dare una mano” disse Iffy. Fintanto che riguardasse una battaglia, Iffy avrebbe sempre partecipato di sua spontanea volontà.


“Ma non sarà pericoloso catturare delle bestie demoniache?” disse Wendy chiaramente preoccupata.


“Se decidiamo di catturarli nella Foresta delle Ombre controllata da Foglia, non dovrebbero esserci problemi relativi alla sicurezza” disse Usignolo: “Può monitorare i movimenti di tutte le streghe e le bestie demoniache dell’area e allontanare gli ibridi potenti. Anche se dovessimo incontrare una Spaventosa Bestia Infernale, abbiamo sempre il Sigillo della Volontà Divina.”


“Allora cosa ne pensate di una competizione di riscaldarci prima dell’esercitazione dell’artiglieria?” Tilly sorrise: “Dividiamoci in tre gruppi e vediamo quale gruppo riesce a prendere più bestie.”


“Dividerci in… tre gruppi?”


“Le streghe dell’Isola Dormiente, l’Unione delle Streghe e Taqila.” Sorrise e disse: “Il premio potrà essere un mese di Bevande del Caos. Sono veramente curiosa di sapere quanto possano essere deliziose dato che hai detto che sono molto meglio del pane gelato.”


“Aspettate… anche Phyllis si unirà a noi?” Disse Roland sorpreso.


“Potrebbe aiutarla a comprendere meglio la potenza delle armi che usano polvere da sparo, non è forse così? Per un Guerriero della Punizione Divina, uccidere una bestia demoniaca potrebbe essere una cosa semplice, ma se dovesse vedere che anche una persona comune riesce facilmente nell’impresa e addirittura con maggiore efficienza, avrà sicuramente più fiducia del potere di Neverwinter.”


“Ovviamente, se non vuole partecipare è lo stesso” disse Andrea alzando le spalle. “Dato che è una competizione, ci basiamo sul suo volere personale.”


“Quindi è per questo…” Roland guardò verso Cenere e le altre che avevano un aspetto impaziente e capì a grandi linee la ragione per cui avessero fatto questa proposta. Anche se l’affermazione di Tilly era in qualche modo sensata, il loro obiettivo principale era principalmente quello di soddisfare loro stesse. Dopotutto, erano venute per aiutarli a superare con tranquillità i Mesi dei Demoni, ma potevano fare ben poco dato che il Primo Esercito era sufficiente per gestire la situazione. Per la maggior parte del tempo, potevano solo stare nel Castello a giocare al gioco di carte “Fight the Landlord”. In confronto alle indaffarate streghe assistenti, parevano inutili.


In fondo erano streghe combattenti.


In questa campagna di produzione di massa, aveva ignorato gli stati d’animo di queste streghe.


“Facciamolo.” Roland diede un cenno di approvazione.


Aris
                                


                                



