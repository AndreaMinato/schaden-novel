---
weight: 722
title: Capitolo 722- Esplosione Splendente
pubDate: 2025-08-07T11:37:51.018Z
tags:
    - rtw
---










Stando al piano di Roland, gli spari non si sarebbero fermati una volta iniziato.


Il primo aveva trasformato le 20 bestie, nella prima di cinque fila, in cenere. Poi, nel tempo dedicato allo stile libero, gli spari rapidi, le cartucce scariche, abbinati all’accensione della polvere nera, avevano creato un gran slancio scoppiettante.


Perciò, mentre il fuoco continuava a risuonare, l’atmosfera creata da questa scena introdusse una nuova impennata. Le frequenti esplosioni producevano una nube di polvere pressoché infinta, che rendeva il raggio di 1,500 metri circostante simile ad un’imminente fine del mondo. Occasionalmente, una pietra rimbalzante avrebbe potuto schiacciare una gabbia e se la bestia fosse sopravvissuta sarebbe potuta fuggire, scegliendo di scappare via invece di affrettarsi verso le mura.


La paura aveva prevalso sui loro istinti efferati.


Tuttavia, solo in poche sarebbero fuggite da questa terra dei morti.


Le forti ondate irradiate dal sottosuolo avevano già iniziato a rompere le loro budella, assordare le loro orecchie, e accecare i loro occhi. La maggior parte delle bestie in fuga non riuscì ad allontanarsi di molto prima di ricadere a terra, dove venivano divorate dalle continue esplosioni.


“Questo è niente se paragonato alla guerra contro la Chiesa,” gridò Andrea con il viso pieno d’orgoglio, mentre si copriva le orecchie. Le streghe di Cuore di Lupo la fissarono con gli occhi spalancati dallo shock. “Allora c’erano solamente due cannoni, ma avevamo ancora centinaia di armi da schioppo e cannoni in ferro di misure più piccole. I nemici non erano bestie demoniache in delle gabbie, ma gli uomini dell’Armata della Punizione Divina che erano veloci e forti. Nel momento in cui la battaglia fu più violenta, i proiettili volarono tutto intorno all’intero campo di battaglia. Se qualcuno avesse sporto la testa fuori dalla copertura, sarebbe stato sicuramente ucciso. Quella è stata una vera battaglia.”


Amy sembrò sbalordita, “Davvero?”


“Non mi meraviglia che la Chiesa abbia perso.” Sospirò Eroina, “Va al di là delle competenze di qualsiasi essere umano.”


“Non eri spaventata nel vedere una scena simile?” Spada Spezzata lanciò un’occhiata ammirata ad Andrea.


Quest’ultima si lisciò i capelli fluttuanti durante un intervallo tra le esplosioni e disse: “Certamente, ti ci abituerai dopo averne viste molte. Sono stata testimone dell’intero processo di una battaglia e ho ucciso personalmente due soldati dell’Armata della Punizione Divina!”


Aveva completamente dimenticato di essere rimasta abbastanza sconvolta e sorpresa dalle scene di lotta quando aveva risalito le mura cittadine per la prima volta. A quanto pare ora considerava Neverwinter come la sua seconda casa, non riuscendo nemmeno a controllare la propria sensazione d’orgoglio quando parlava delle sue armi.


La maggior parte delle streghe stava semplicemente lì a guardare lo spettacolo, tuttavia, Phyllis osservava gli eventi con più attenzione.


Quando le bestie demoniache nella prima fila furono bombardate, non le importò molto – da quella distanza, i Demoni Folli avrebbero anche spaventato i soldati sulle mura con le loro lance. Quando la gente comune si sarebbe confrontata con le lance d’ossa che scendevano dall’alto, violente come una Poderosa Tempesta, per quanto tempo sarebbero riuscite a reggere le loro difese contro i nemici nonostante le loro armi, i così detti Cannoni Longsong, fossero notevolmente più potenti?


Tuttavia, quando diressero il fuoco verso la seconda fila di gabbie, la sua espressione cambiò.


Si trattava del normale ragionamento del Re per sistemare le bestie in questa maniera? Così sarebbe riuscito a stimare la portata del cannone? L’ultima fila di gabbie si trovava a 3000 metri dalle mura. Se il Cannone Longsong fosse riuscito a colpire quell’area, avrebbe significato che il cannone possedeva un raggio d’azione capace di rivaleggiare con quello delle Bestie d’Assedio, con una letalità molto maggiore.


La Bestia d’Assedio era sempre stata l’arma demoniaca più problematica per l’Unione. Ha una distanza notevole, più di quella di qualsiasi mangano o balista. Questo non dava alle streghe altra opzione se non quella di contare sulle Trascendenti per guidare l’Esercito Beato per irrompere nella posizione nemica. In questo modo, anche se fossero riuscite a schiacciare le Bestie d’Assedio, non sarebbero state in grado di evitare un gran numero di perdite. Tuttavia, se avessero avuto un’arma a lungo raggio come questa, per loro non sarebbe stato impossibile difendere con successo la Città Santa di Taqila.


Phyllis si stava domandando se questa fosse l’arma letale di Neverwinter nonché la ragione per cui Agatha avesse così tanta fiducia in Roland.


Dopo aver fatto questa domanda alla Strega del Ghiaccio, scosse semplicemente il capo e sorrise.


“Fissare l’obiettivo a 3000 metri di distanza serviva solamente ad andare incontro alle necessità del pubblico… perché un bersaglio più distante avrebbe influenzato la vista dell’esercizio. Secondo Sua Maestà, il raggio d’azione del nuovo cannone era sopra i 10 chilometri, dieci volte lontano rispetto a quello attuale,” Agatha si voltò per sussurrare all’orecchio di Phyllis, “In altre parole, potrebbe colpire da qualche parte al di fuori della vista del manipolatore.”


Dieci volte? Phyllis rimase stupefatta. Malgrado non riuscisse a capire il significato di metro e chilometro, una distanza pari a dieci volte quella dell’attuale raggio poteva ricoprire alcuni dei sottoposti dei demoni. Voleva dire che se i cannoni fossero stati posizionati sulle mura di Taqila, le granate avrebbero potuto colpire direttamente i nascondigli dei demoni?


Com’era possibile?


Come potevano garantire che l’arma avrebbe colpito un nemico fuori dalla nostra visuale?


Agatha notò la sua astrazione e continuò ad elaborare: “Ma, colpire un bersaglio così lontano non è facile. Richiede molti calcoli e miglioramenti dell’equipaggiamento di punta, e ho sentito dire che gli astrologi ci stanno lavorando. Pare che Sua Maestà abbia intenzione di scrivere una lista di raggio di tiro dalla quale saranno capaci di calcolare il punto in cui colpirà la palla di cannone sulla base delle informazioni pre-lancio. Con questo metodo, il bossolo dovrebbe colpire con precisione il nemico anche se fosse lontano migliaia di metri.”


“Sei sicura?” Phyllis serrò i denti. “Non significa che finché fabbrichiamo un paio di cannoni in più, i demoni non riusciranno nemmeno ad avvicinarsi alle mura cittadine?”


“Sì, Sua Maestà ha detto che questo tipo d’attacco dovrebbe chiamarsi un scrub…” Agatha fece spallucce e disse: “Probabilmente un nome tirato fuori dall’idea di ‘lavar via’ le porcherie dal pavimento. È un po’ difficile da pronunciare, ma suona molto appropriato.”


Phyllis esitò per un secondo prima di sussurrare vicino all’orecchio di Agatha: “Er… Tu riesci a fabbricare i cannoni?”


Agatha la guardò per un momento e aspettò la fine di un nuovo round di esplosioni prima di dire: “So cosa stai domandando. Ho fornito alcuni dei materiali nel bossolo, tuttavia, ci voglio più di due persone per costruirlo.”


“Anche streghe?”


“Ben lungi dall’essere sufficienti… Sai quante persone ordinarie lavorano nell’impianto chimico di Neverwinter? Circa 2000 persone e il numero è in continua crescita!” Agatha sospirò, “Ma, quello che fanno laggiù non è altro che produrre esplosivi dagli acidi, dai grassi e dai gas, mentre la fabbricazione di un cannone è un meccanismo completamente diverso. Nella miniera e nella fonderia necessarie ci lavorano più di 3000 persone, l'impianto di lavorazione ha sopra i 1500 lavoratori e rispettivi tecnici per gestire e manovrare il prodotto finito. Quante persone comuni abbiamo che potrebbero lavorare per noi anche nell’era di Taqila?”


Phyllis diventò silenziosa. Dopo la caduta di Arrieta e della Città della Stella Cadente, uno dopo l’altro, i territori dell’umanità si erano ritirati all’angolo delle pianure con crolli demografici. Non appena Taqila diventò l’ultimo rifugio per tutta la popolazione, il numero di comuni mortali controllati dall’Unione andava dai 30.000 ai 40.000. Tuttavia, giocavano il ruolo di supporto per le streghe combattenti, si occupavano della logistica e mantenevano la città sulla buona strada etc. Sarebbe stato impossibile trovare abbastanza persone per costruire i Cannoni Longsong. Se Agatha non le aveva mentito, persino le streghe di Taqila all’epoca non erano capaci di farlo, lasciando sole coloro che avevano lottato per sopravvivere nel labirinto sotterraneo.


All’improvviso, i boom dei cannoni cessarono.


Le bestie demoniache, nelle prime due fila, si erano completamente fuse con la neve, trasformandosi in pozze di sangue e carne indistinta. Un silenzio soprannaturale pendeva sulle mura e laggiù nessuno parlava. Tutti stavano fissando le gabbie lontane come se stessero aspettando qualcosa.


Phyllis guardò ironicamente Agatha che le sorrise semplicemente di rimando.


“La Chiave sta arrivando.”


Prima che Agatha finisse di parlare, una luce abbagliante si irradiò dal suolo, luccicando come un sole splendente!


Haru










 Erialis  Ciao a tutti mi scuso per il ritardo della pubblicazione ma fra feste, amici etc... diciamo che ho perso i giorni ghgh però come vedete sto rimediando buona lettura. 
                                


                                



