---
weight: 7250
title: Capitolo 725- Scommessa e Promessa
pubDate: 2025-08-07T11:37:51.019Z
tags:
    - rtw
---






Gli effetti dell’esercitazione dell’artiglieria superarono le aspettative di Roland.






Aveva davvero ottenuto ciò per cui aveva pagato. Nell’ultimo giro di esplosioni, aveva dato fuoco al 70% del totale delle riserve di polvere nera e l’esplosione era risultata intensa come quella di una bomba improvvisata del mondo moderno in cui aveva vissuto. Mentre i soldati interravano la polvere, aveva avuto un’idea improvvisa e aveva aggiunto della polvere di alluminio alla polvere da sparo. Come risultato, l’esplosione della palla di fuoco era ancora più luminosa. Nel momento in cui era stata sparata dal suolo, assomigliava un po’ ad un sole nascente.






Con il successo di questa esplosione, gli esplosivi del Primo Esercito erano stati ufficialmente promossi da polvere nera a polvere da sparo chimica. Per quanto riguardava gli esplosivi nucleari, al momento poteva soltanto fantasticare. C’era una grande quantità di uranio sulla crosta terrestre, addirittura più dell’oro e dell’argento. Avrebbe potuto semplicemente chiedere a Lucia di estrarlo, ma non aveva ancora modo di prevenire i danni delle radiazioni causati dalla ricaduta radioattiva e non era in grado di produrre piastre di piombo adatte.






La cosa più importante era che non sapeva se Nana fosse stata in grado di curare gli effetti causati dalle radiazioni, ossia, la deformazione biologica nei geni causata dalle particelle ionizzate.






Quindi, a meno che non si fosse trovato con le spalle al muro, Roland non aveva intenzione di iniziare la “Radiazione luminosa”, una missione epica quanto il mito del furto del fuoco agli dei.






Dopotutto, sarebbe stato troppo pericoloso.






Dopo aver concluso la riunione con le streghe di Taqila, invitò Tilly nel suo ufficio.






Era il momento di discutere della scommessa con lei.






Roland le versò un bicchiere di Bevanda del Caos, si schiarì la gola e disse: “Riguardo alla gara di caccia…”






“Anche se Agatha è un membro dell’Unione delle Streghe, il suo gruppo non rappresentava Neverwinter.” Pareva che Tilly avesse già indovinato i pensieri di Roland. Socchiuse gli occhi: “Fratello, la nostra scommessa può solo essere considerata come un pareggio. Non accetterò il fatto che tu voglia contare Foglia come parte del team di Neverwinter.”






“Ovviamente, la nostra scommessa è finita in pareggio. Ma voglio comunque che tu rimanga” disse Roland onestamente.






Il suo atteggiamento diretto fece balbettare Tilly: “Ugh…”






“Quindi, che ne pensi se la consideriamo una doppia vittoria?” Era la prima volta che vedeva la Principessa Tilly restare senza parole, il che era veramente adorabile ai suoi occhi. “Userò un terzo dei profitti delle Bevande del Caos come capitale per premiare chiunque, una strega o una persona comune che contribuisca alla città di Neverwinter. E tu potresti stabilirti a Neverwinter, nell’Edificio delle Streghe o da qualche altra parte insieme alle altre streghe dell’Isola Dormiente.”






Iniziando a discutere di affari, Tilly recuperò l’attenzione e tossì come se non fosse successo niente: “Solo un terzo? Inizialmente eravamo d’accordo per metà dei profitti.”






“Ho stimato che anche un terzo dei profitti sarebbero comunque una somma scioccante. Potrà essere abbastanza per tutta la vita.” Spiegò Roland: “Il restante sarà usato nelle infrastrutture della città, inclusa la sistemazione delle streghe e i servizi necessari, così come la distribuzione del salario. In ogni caso, questa somma sarà usata in tutte le aree che ne avranno bisogno. Se te ne dovesse servire di più, potrai prenderlo direttamente.”






“Anche se spendessi tutti gli ori reali guadagnati?”






“Naturalmente, sarebbero sprecati in ogni caso se vengono lasciati nel deposito inutilizzati” rispose con naturalezza. In futuro, quando la moneta metallica non sarà in grado di soddisfare le esigenze di produttività, arriverà il momento in cui inizierà ad essere usata la valuta di credito. Quando questo sarebbe successo, gli ori reali diventeranno solo un numero per il governo che potrà direttamente stampare la moneta. Per questo, conservare denaro metallico non era importante per lui.






Tilly sorrise: “Mi sembra un buon affare.”






“Per questo la chiamo una doppia vittoria” disse Roland. “Non credi?”






Sospirò e disse: “Dato che dici così, non posso che essere d’accordo con te.” Anche se si comportava come se stesse acconsentendo riluttante, i suoi occhi sorridenti non potevano celare i suoi veri sentimenti.






Anche Roland non poté fare a meno di sorridere. Un anno fa, vedeva solamente un’espressione sospettosa sul suo volto, ma adesso aveva un sorriso rilassato. Pareva che finalmente riuscisse a credere che lui poteva garantire una vita stabile e confortevole per le streghe.






“Oh giusto.” Dopo uno scambio di parole, volle cambiare argomento e concentrarsi sulla conquista delle Regioni dell’Estremo Meridione. “Ho pianificato di integrare i territori della Nazione della Sabbia nel Regno di Graycastle questo inverno. Le loro tradizioni e i modi di successione al potere sono molto diversi rispetto a quelli dei Quattro Regni. Quindi, avrei bisogno del tuo aiuto per conquistarli completamente.”






In seguito, Roland le descrisse le leggi e la cerimonia dei Duelli Sacri della Nazione della Sabbia.






“Non ho problemi nel far partecipare Cenere ai duelli.” Disse Tilly dopo averci pensato un attimo. “Ma perché vuoi integrare in deserto? Da quando fu fondato il Regno di Graycastle, nessun antenato ha mai mostrato interesse per quelle terre.”






“Sembra solo un deserto, ma il fuoco sotterraneo che non si è mai estinto nelle dozzine di anni passati e le piane ricoperte di sale bianco solo la prova di tesori nascosti in quei territori.” Roland fece un cenno con la mano: “Se non mi sbaglio, le Regioni dell’Estremo Meridione saranno una parte indispensabile per lo sviluppo futuro di Neverwinter.”






“Se è questo il caso, lo spiegherò a Cenere.” Non chiese ulteriori dettagli e annuì.






Adesso, la fiducia tra loro stava lentamente crescendo. Era ovvio che in futuro, l’Unione delle Streghe e le streghe dell’Isola Dormiente avranno strette relazioni.






Roland era compiaciuto nel pensare a ciò.






Dopo che Tilly se ne andò, chiamò immediatamente Eco.






I Duelli Sacri gli avrebbero fatto guadagnare il diritto di parola, ma non era una soluzione a lungo termine. Non solo aveva bisogno del diritto di vivere nella Città delle Sabbie Ferrose, aveva anche bisogno di numerosi Mojin che lo seguissero. Per questo doveva diventare il leggendario grande capo.






Non aveva il tempo di condurre l’esercito personalmente, quindi doveva trovare un rappresentante.






Come Principessa del clan Osha, Eco era la figura chiave nella persuasione del popolo dei Mojin.






“Mi chiedo se Ascia d’Acciaio ha già discusso con te sul ritorno alle Regioni dell’Estremo Meridione” disse direttamente: “Questo inverno il Primo Esercito entrerà e si stazionerà nella Città delle Sabbie Ferrose, vorrei che tu andassi lì al mio posto.”






“No… non ha menzionato niente” Eco sembrava sorpresa, poi si morse il labbro e disse con un’espressione triste: “Vostra Maestà, non mi volete più?”






Sentendo la prima frase, Roland era contento di sapere che Ascia d’Acciaio comprendeva che le azioni militari dovevano essere tenute segrete e non aveva menzionato niente nemmeno ai membri nel suo stesso clan. Tuttavia, le sue ultime parole lo fecero quasi soffocare. Anche se sapeva cosa intendeva, quelle parole potevano essere facilmente fraintese. Nello stesso istante, percepì un respiro freddo dietro a lui e la mano di Usignolo pizzicò il suo braccio. “Non intendo questo, è solo temporaneo. Una volta che diventerò il grande capo della Nazione della Sabbia, potrai tornare a Neverwinter con Ascia d’Acciaio. Non ti obbligherò se non vuoi farlo.”






Sentendo ciò, Eco si rilassò: “Ho capito, ma i Duelli Sacri non saranno sufficienti per sottomettere tutti i Mojin.”






“Ovviamente ho un altro piano” Roland rise e lentamente glielo descrisse.






“Questo…” Eco era scioccata e mostrava incredulità sul volto: “Questo… può davvero essere fatto?”






“Assolutamente sì, sono il Re di Graycastle, ti do la mia parola” disse con empatia.






“In nome delle Tre Divinità, la Nazione della Sabbia non dimenticherà mai la vostra generosità.” Non era più esitante, si inginocchiò e si inchinò con rispetto: “Eco è disposta a completare questo incarico per voi.”






“Molto bene” Roland si alzò per aiutare la ragazza Mojin che aveva sofferto troppo a rialzarsi: “Conto su di te.”






In questo modo, i preparativi per la conquista delle Regioni dell’Estremo Meridione furono completati.






Aris
                                


                                



