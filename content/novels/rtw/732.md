---
weight: 7320
title: Capitolo 732- Un inizio ideale
pubDate: 2025-08-07T11:37:51.019Z
tags:
    - rtw
---










Quando Phyllis diede loro la notizia, tutte le streghe nella sala erano eccitate.


"Come è possibile che le persone comuni riescano a contattare Dio?" La voce di Alethea era piena di stupore e incredulità. "Devi esserti sbagliata!"


"Sei sicura che il fascio di luce arancione provenisse dal suo corpo? Hai controllato tutte le streghe nella Regione Occidentale di Graycastle?" domandò Celine andando direttamente al dunque.


Quelle due domande riassumevano accuratamente i pensieri di tutte.


"L'ho visto io stessa. E poi, la sua chiave è molto più complessa di quella che mi aveva richiesto Pasha e la pietra a cinque colori non riusciva nemmeno a contenere quella luce arancione grande come una montagna". Phyllis scandì lentamente le parole seguenti: "All’inizio neanche io riuscivo a crederci, ma è la verità".


"Ha dei poteri magici?" chiese Pasha dando voce all'ultimo briciolo di speranza nel suo cuore.


"È un peccato che non possa attivare lo strumento della Punizione Divina".


Era stata una grande sorpresa che avesse trovato la Prescelta in così poco tempo e che avesse persino una chiave talmente sofisticata, eppure ciò che Phyllis aveva rivelato le aveva deluse tutte. Quella sorpresa era arrivata senza che nessuno se l’aspettasse. Nessuna avrebbe mai predetto che la Prescelta fosse sì in possesso della chiave, ma non avesse nessun potere magico, quella scoperta ribaltò completamente le loro aspettative.


Sebbene il Prescelto avesse la Chiave, non poteva comunque connettersi al nucleo perché non aveva dei poteri magici, nemmeno se fosse stato aiutato dalle streghe. Nell'era di Taqila era stato abbondantemente dimostrato che le persone comuni non potevano sopportare i danni provocati dal potere magico, anche i più forti erano riusciti a sostenerli solo per circa 30 minuti. Non erano fisicamente in grado di gestire i punti fondamentali del suo utilizzo.


Aveva anche pensato che fosse probabile che le Streghe Superiori potessero diventare le Prescelte e che sarebbe stato più facile trovare dozzine di candidate nell'età in cui l'Unione controllava le Pianure Fertili. Tuttavia, ciò che preoccupò maggiormente Pasha fu la notizia portata da Phyllis che distrusse completamente le sue illusioni. Nella piccola città di Neverwinter aveva trovato più di 10 ascendenti superiori.


Con un numero di ascendenti superiori così alto, l’Unione delle Streghe era alla pari di alcune organizzazioni fondamentali dell'Unione, come la Società di Ricerca e l'Esercito Beato che non avevano un maggior numero di ascendenti superiori. Ciononostante, Phyllis non era riuscita a trovare un’altra Prescelta tra loro.


In mente aveva due idee opposte. Una era che sarebbe stato più facile eliminare i demoni, ma che avevano perso quell'opportunità, perché avevano scoperto la rovina troppo tardi. L'altra era che, a essere sinceri, non avevano affatto accesso ai loro obiettivi e che portare avanti il piano della Prescelta era soltanto un loro desidero. E se nemmeno le streghe superiori erano riuscite a soddisfare i requisiti della Prescelta, allora, in quel caso avevano fatto davvero bene a seguire la Signora Natalia e resistere con fermezza al piano dell'armata della punizione divina della Regina di Città della Stella Cadente?


Quando arrivò a quel pensiero Pasha si sentì terrorizzata. Scosse la testa per calmare i pensieri che si accumulavano e chiese: "Hai detto qualcosa a riguardo che il Re della gente comune vuole collaborare con noi?"


"Vuole conoscerci ed è disposto a combattere contro i demoni con noi” spiegò Phyllis "ma ha specificato che ci avrebbe esposto in dettaglio le sue richieste dopo una trattativa".


"Pensi che sia capace di combattere contro i demoni?"


"Non ne sono sicura... le sue armi sono straordinariamente potenti, ma io ne so davvero poco". Phyllis esitò un momento e le confortò: "Tuttavia Agatha ne è davvero certa. Secondo lei, se dessimo a Neverwinter altri due o tre anni, sarebbe molto probabile che riesca a relegare i demoni ad ovest della Catena Montuosa Invalicabile".


"Cosa ne pensa della sua relazione tra noi e Neverwinter?" chiese Alethea con voce grave.


"Secondo il punto di vista di Agata, lei è una strega di Taqila, ma lavorerà per Roland Wimbledon, il Re nel mondo secolare". Phyllis fece una pausa e disse chiaramente i pensieri dell’altra sulla Nuova Unione: "Pensa che la missione più pressante al momento sia quella di sconfiggere i demoni. E che tutte le forze del continente dovrebbero unirsi e combattere insieme nella terza battaglia della Volontà Divina".


"Lavorare per gente comune? È forse impazzita?" gridò Alethea. "Ha dimenticato per quale motivo abbiamo perso contro i demoni durante la prima battaglia della Volontà Divina?"


Ci fu una discussione tra le presenti. Quasi tutti i membri dell'Unione avevano dovuto studiare quel periodo storico. Era possibile che ci fossero delle persone straordinarie tra la gente comune, ma in generale si comportavano male.


Ad esempio, avevano aperto le porte della città per arrendersi ai demoni ed erano stati tutti uccisi. L'esercito di streghe aveva percorso migliaia di chilometri di distanza per salvarli, eppure furono cacciate all’entrate delle porte dal Signore, in seguito quest’ultimo aveva semplicemente guardato mentre quelle streghe venivano uccise dai demoni. In molti casi, la gente comune si era arrampicata per scappare dal campo di battaglia. Certe volte, mettevano insieme un enorme esercito con 20.000 o 30.000 soldati, tuttavia la sua capacità di combattimento non era migliore di quella di un gruppo di streghe formato da circa 100 membri. In certi posti, la gente comune aveva usato anche la Pietra della Vendetta Divina contro le streghe, cosa che aveva esacerbato la rottura tra di loro.


Se così non fosse stato, gli esseri umani non sarebbero stati costretti a ritirarsi dalla grande Terra dell’Alba alle Pianure Fertili.


A causa del loro terribile comportamento e della loro difficoltà a ottenere cibo e risorse, secondo le streghe, la decisione di sostituire completamente il regime della gente comune fu abbastanza sensata.


Vedendo Alethea contorcere tutto il corpo per esprimere la sua insoddisfazione, Pasha sentì quelle stesse preoccupazioni nel suo cuore. Dalle descrizioni che Phyllis aveva fornito, Roland Wimbledon, il Re di Graycastle, era probabilmente una persona straordinaria, ciononostante lui da solo non avrebbe potuto cambiare tutta la gente comune. Se altri Re avessero commesso errori stupidi e grossolani, da che parte si sarebbe schierato? Se la guerra fosse durata per altri 20 o 30 anni, sarebbe comunque rimasto determinato ed energico come in quel momento?


Non tutte le persone erano disposte a vivere in un corpo vuoto per allungare la propria vita rinunciando ai loro sensi. E anche se lui fosse disposto a farlo, tra 40 o 50 anni i suoi discendenti sarebbero stati d'accordo con questa decisione? Sarebbero stati disposti a restare eredi per tutta la vita?


Quelle erano tutte le domande a cui Pasha doveva pensare.


In generale, qualsiasi costo sarebbe stato accettabile se avessero potuto sconfiggere i demoni. Sia Alice che Natalia avevano fermamente creduto che fintanto che gli esseri umani e le streghe fossero rimasti in vita, un giorno le streghe avrebbero riacquistato la loro gloria, che era proprio la differenza congenita tra le Onorate da Dio e la gente comune.


Tuttavia, ciò che la preoccupava era che, anche se avessero pagato un prezzo, sarebbero stati comunque completamente annientati? Dopotutto, non avrebbero avuto un altro tentativo.


"Parliamone prima con Roland" con i suoi tentacoli principali Celine diede un colpo all’indignata Alethea. "Quando ero nella Società di Ricerca, ho avuto modo di conoscere Agatha. Nonostante simpatizzasse con la gente comune, ci pensava due volte prima di agire. E poi considerando che stavamo progettando di metterci in contatto con i Regni del mondo secolare, adesso che c'è un Re come Roland che non discrimina le streghe e si prepara per la Battaglia della Divina Volontà in anticipo, non è forse un inizio ideale per noi? "


"Sono d'accordo con te, da sole non possiamo sconfiggere i demoni".


"Possiamo anche espandere la nostra influenza a tutte le organizzazioni di streghe grazie all'aiuto della gente comune".


"Inoltre, sta aiutando le streghe a interagire tra loro... quindi Phyllis ha più probabilità di trovare un’altra Prescelta".


"Sono curiosa di quelle armi con la polvere da sparo. Se le avessimo, sarebbe facile per noi uccidere i demoni e anche le bestie demoniache?"


Le Streghe della Punizione Divina ne discussero tra loro.


"Celine ha ragione" Pasha sospirò e pensò che dal momento che dovevano collaborare con la gente comune, un Re talmente aperto come Roland, era la controparte più adatta per discutere di quelle questioni, a prescindere da quello che pensava la Nuova Unione. Non potevano decidere il loro futuro prima di avere avuto quella discussione. Forse, Roland la pensava allo stesso modo.


Con quell’idea, fece un cenno con i suoi tentacoli verso Phyllis e disse: "Lo so. Per favore parliamo con Sua Maestà Roland Wimbledon".






Thea
                                


                                



