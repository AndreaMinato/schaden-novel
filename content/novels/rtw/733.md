---
weight: 733
title: Capitolo 733- Il tempo prima del passato
pubDate: 2025-08-07T11:37:51.019Z
tags:
    - rtw
---






...


Quando Roland entrò nella sala, la sua attenzione fu improvvisamente catturata dal fascio di luce che occupava metà muro.


I bordi del fascio di luce emettevano una luce viola tremolante come se un passaggio che collegasse i due luoghi fosse stato scavato attraverso il muro. Dall'altro lato, la scena era piuttosto buia, in effetti sembrava si trattasse di un'enorme caverna vuota sotto terra. I riflessi del fiume rosso che scorreva in ruscelli sottili come ragnatele, illuminava le pareti rocciose e la cupola, mostrando vagamente le antiche rovine e la loro pianta. A giudicare dall’effetto visivo vivido, non doveva essere un'illusione che era stata registrata, ma una trasmissione dal vivo trasmessa da decine di centinaia di chilometri di distanza.


Un gigantesco mostro simile a una protuberanza con i tentacoli che si distendevano era in piedi di fronte a Roland. Una strana voce risuonò nella sua testa.


"Mi dispiace di averla fatta aspettare, mio onorabile Re di Graycastle, Sua Maestà Roland Wimbledon. Il mio nome è Pasha, sono una delle sopravvissute di Taqila, penso che abbia sentito parlare di noi da Phyllis".


"Ah, era questo che intendeva con comunicazione diretta" Roland si sedette di fronte al fascio di luce, poco dopo venne raggiunto da Usignolo, Tilly, Agatha, Wendy e Pergamena. "Mi fa piacere che abbiate potuto parlare, non c’è bisogno che io mi  presenti".


"Non sembra affatto sorpreso dal mio aspetto" Pasha era un leggermente stupita. "Pensavo che ci sarebbe voluto un po' di tempo prima che lei potesse accettare l'idea che io sia davvero una strega".


"Perché per me concetti come involucri e protesi non sono per nulla nuovi" pensò Roland tra sé, ma disse con un tono pacifico: "La Luna di Sangue si avvicina, il tempo è prezioso per entrambe le parti. Piuttosto che continuare a nasconderci l'un l'altro e sospettare, è meglio essere semplicemente onesti gli uni verso gli altri sin dal principio. Dal momento che anche lei è stata tra i governanti del continente, immagino sia d'accordo con me, no?"


Pasha fu sorpresa per un attimo, poi scoppiò in una risata leggera: "Phyllis aveva ragione. Lei è davvero una persona rara e straordinaria".


"Solo perché faccio affidamento sui miei predecessori" disse Roland allargando le mani. "Passiamo agli affari, abbiamo un obiettivo comune, ossia combattere contro i demoni. Il motivo per cui avete mandato Phyllis era cercare la Prescelta e comunicare con i Regni secolari, mi sbaglio?"


"Sì, è corretto" ammise Pasha sinceramente. "All'inizio volevamo infiltrarci in segreto, a quel punto avremmo gradualmente reclutare o controllare alcune persone comuni per cercare la Prescelta. Tuttavia il fallimento della Chiesa ci ha fatto cercare un'altra via per raggiungere il nostro scopo, che è mostrarci al mondo esterno e riunire tutte le streghe".


"Quindi avete scelto Graycastle come meta?"


"Secondo le informazioni che abbiamo raccolto, l'Isola Dormiente nei Fiordi possiede l'organizzazione di streghe più grande, il suo capo dovrebbe essere sua sorella minore. Inoltre, Graycastle è un grande paese che ha sconfitto la Chiesa, segnarlo come prima destinazione nella ricerca della Prescelta è abbastanza ragionevole. Ciononostante, non mi aspettavo che Phyllis si sarebbe messa in contatto con voi così presto e ci avrebbe portato una notizia così sorprendente. Ad essere onesti, pensavo che ci sarebbero voluti due o tre anni per raggiungere quest’obiettivo".


"Ottimo, sembra che abbiamo risparmiato due o tre anni di tempo prezioso. Il nostro incontro è degno di passare alla storia solo per questo risultato" disse Roland con un sorriso.


"Sembra di sì" Pasha sorrise e disse "ma i presupposti sono sconfiggere i demoni e poi vivere e prosperare nella Terra dell'Alba".


"Certamente, basta solo che le persone comuni e le streghe mettano da parte le loro incomprensioni e cooperino gli uni con le altre, i demoni non sono un nemico indistruttibile". Roland fece una pausa e continuò: "Potrei anche aiutarvi nella vostra ricerca della Prescelta. Dopotutto, non è una terribile idea avere un'arma così potente per combattere i demoni, tuttavia la nostra cooperazione deve fondarsi sulla reciproca comprensione. È d’accordo con me?"


"Sono d’accordo". I tentacoli sul corpo di Pasha si mossero in modo ordinato. "Se c'è qualcosa che vuole sapere, le basta solo chiedere, Maestà".


Roland si girò, guardò Tilly e tutte le altre streghe, poi disse lentamente: "Dopo aver sentito della storia nascosta, il mio più grande dubbio è: cosa è che avete trovato in quelle rovine? Solo per questo, Taqila ha dovuto pagare l'enorme prezzo di doversi separare da Città della Stella Cadente e ciò ha condotto alla distruzione dell'Unione".


Quello era anche uno dei principali motivi per cui Roland si era attivato per cercare di contattare le sopravvissute. La tecnica del trasferimento dell'anima era qualcosa che anche la scienza e la tecnologia moderna non erano riuscite a comprendere. Le streghe avevano rinunciato al piano dell'armata della punizione divina una volta trovato lo strumento della punizione divina e credevano che con quello avrebbero annientato completamente i demoni, quindi doveva essere straordinario. Non era fermamente convinto che la conoscenza scientifica e tecnologica che possedeva fosse perfetta. Sfruttare le reciproche conoscenze e innalzare la conoscenza era un dato di fatto per le persone moderne.


In effetti, aveva sempre desiderato combinare il potere magico all’apparenza onnipotente con la scienza e la tecnologia. Quando si era accorto che la strega era riuscita a trasmettere quelle immagini dettagliate in diretta dentro al Castello della Regione Occidentale con l'aiuto degli oggetti trovati nelle antiche rovine, Roland aveva deciso che quell’incontro era stato assolutamente necessario.


Non c'erano dubbi che quello dovesse andare oltre il limite del potere di una strega.


"Pasha!"


"Sei sicura di volergli raccontare tutto?"


"È il segreto di Dio!"


"Abbiamo fatto un grande sacrifico per..."


Immediatamente, diverse voci piene di preoccupazione o insoddisfatte si riversarono nella sua mente. Roland si rese conto che anche molte altre streghe di Taqila stavano assistendo a quell’incontro.


"È proprio per questo che abbiamo fatto un grande sacrificio... Non deve essere stato invano" Pasha fermò le proteste della folla. "Se non riusciremo a fare fronte alla grande invasione dei demoni, volete forse portare questo segreto nella tomba, come quelle lapidi che abbiamo trovato?"


Il suo forte avvertimento placò la folla. Probabilmente era perché lei aveva toccato un punto cruciale, nessun altro si fece avanti per fermarla.


Quella reazione attirò l'attenzione di Roland. "Sembra che quello che Phyllis diceva sulle sopravvissute era per lo più vero. In un certo senso, loro hanno eliminato il prestigio della classe e dello stato, se così non fosse, non avrebbero discusso di un problema così importante lì stesso. Tuttavia, Pasha mantiene comunque un’influenza relativamente alta tra di loro".


"Scusate, quest’informazione è infatti di vitale importanza..." I tentacoli di Pasha si abbassarono verso terra come se si stessero scusando. "In queste circostanze, non può più rimanere un segreto. Almeno non tra di noi" Dopo un momento di silenzio, aggiunse: "Per essere esatti, non siamo state noi a trovare la rovina, ma è stata la rovina a raggiungerci".


Roland aggrottò le sopracciglia: "Ha raggiunto Taqila?"


"Non riguarda Taqila, ma un tempo prima del nostro... approssimativamente non molto tempo dopo l'inizio della prima Battaglia della Volontà Divina ".


"Con "noi" Pasha intende l'intera razza umana?" In qualche modo, Roland sentì un brivido diffondersi fin da sotto i suoi piedi. "Sono passati quasi 800 anni".


"È vero, sfortunatamente allora non ne capimmo il significato" Pasha sospirò. "Quello che venne da noi era una civiltà, una che scomparve sottoterra".


 


Thea
                                


                                



