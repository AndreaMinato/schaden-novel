---
weight: 7410
title: Capitolo 741- L’Arte della Trasmissione del Suono
pubDate: 2025-08-07T11:37:51.020Z
tags:
    - rtw
---










Roland tamponò la piccola goccia di sudore che imperlava la fronte di Anna e la strinse tra le braccia.


Nella luce soffusa, poteva ancora guardare l’affascinante rossore sul suo viso.


Roland aveva la sensazione che dall’ultima volta anche avevano parlato del Mondo dei Sogni Anna fosse diventata più intraprendente nei suoi confronti. Aveva anche cercato di imparare nuovi trucchi – tuttavia i suoi progressi erano molto più lenti rispetto alla sua capacità di apprendimento dai libri. Anna goffamente e seriamente gli donava un’esperienza completamente nuova. Il suo godimento visivo superava ampiamente l’esperienza sensoriale, Roland non riusciva a non provare un senso di superiorità in quanto grande esperto.


Certamente, non avrebbe saltato lo scambio di racconti dopo il loro momento di gioia.


Mentre gustava la fragranza di Anna, iniziò a raccontare nel dettaglio le informazioni ottenute dalle Streghe di Taqila e le sue congetture sulla Battaglia della Volontà Divina.


“Nonostante sappiamo già che il luogo in cui viviamo non è che un angolo dell’intero continente, non mi aspettavo che ci fossero per davvero civiltà completamente differenti disseminate sotto le montagne… Questo mondo è davvero pieno di misteri!” Anna sospirò e aggiunse “Magari, un giorno, potremmo anche mettere piede su quella terra lontana, per scoprire quali tipi di misteri sono nascosti nelle terre all’interno del mare”.


“Ti prometto che quel giorno arriverà” Rispose Roland con un sorriso.


Anche se non avessero potuto viaggiare via mare, avrebbero comunque ancora potuto sorvolarlo – qualunque terra che fosse stata possibile vedere attraverso il telescopio non doveva essere così lontana. Finché avessero avuto il motore a combustione interna, avrebbero potuto usare un enorme dirigibile.






“Ma Dio esiste veramente? Ci ha lasciato le reliquie facendo in modo che ci combattessimo gli uni contro gli altri… forse adesso ci sta guardando da qualche parte.”


“Hai paura?” Roland non poté far a meno di stringerla a sé, ancora più vicino.


“No, lo vorrei ringraziare”.


“Per cosa?” Roland ne fu un po’ sorpreso.


Alzò lo sguardo e sussurrò: “Per averti condotto da me”.


Roland guardò i meravigliosi laghi blu nei suoi occhi – che rivelavano tutte le sue emozioni.


Sentì un’ondata di calore nascergli nel cuore.


“Sarò sempre con te”.


“Ma non puoi stare con me in ogni momento”.


“Io…”


Anna gli coprì la bocca prima che potesse continuare a parlare.


“Sei il Re, ed anche il futuro comandante dell’armata che combatterà l’Armata Demoniaca. Come potresti rimanere per sempre a Neverwinter? Non ti posso avere tutto per me soltanto per il mio desiderio personale. I soldati che combattono in prima linea hanno bisogno di sentire la tua presenza ed i tuoi discorsi, vogliono che tu stia con loro nelle altre città”. Aggiunse delicatamente, “Ronald, sono già molto contenta di poter star a sentire i tuoi racconti”.


Roland stette in silenzio per un po’, “Hai ragione. Ma in futuro, ovunque io sia, potrai sempre ascoltare i miei racconti… Te lo prometto”.


Anna sbatte le palpebre, come se avesse ascoltato il significato dell’esistenza. “Anche senza il Sigillo dell’Ascolto?”


“Esattamente” Affermò con decisione.


Come avrebbero potuto sussurrarsi le loro parole d’amore se avessero dovuto comunicare attraverso il Sigillo?


“Cosa stai pianificando di fare?”


“Te lo dirò domani”. Roland si girò e si appoggiò su Anna, poi baciò il suo collo… e scivolò in giù dal collo alla clavicola, lasciando un lieve segno sulla bella pelle chiara. “Ma, adesso è il mio turno”.


Ed ancora una volta, divennero uno, e si sentì il suono dei loro dolci respiri aumentare e diminuire per molto tempo, prima di affievolirsi.


…


Il giorno seguente, dopo aver fatto colazione, Roland, rinvigorito, si recò con Anna nelle vicinanze della Montagna del Versante Settentrionale.


“Buongiorno, Sua Altezza”. Lucia, che era arrivata ancora prima, interruppe il suo lavoro e gli fece un inchino.


“Buongiorno Sua Altezza! Buongiorno Sorella Anna! Buongiorno Usignolo!” Campanellino copiò le azioni della sorella e iniziò ad inchinarsi e a gridare allegramente.


Roland salutò con la mano sorridendo, indicando loro che non dovevano essere troppo formali. Poi si incamminò verso il banco da lavoro, dove prese un pezzo di carta bianco su cui iniziò ad abbozzare un disegno. Intendeva mantenere la promessa che aveva fatto la notte precedente ad Anna, prima che le streghe sopravvissute di Taqila si trasferissero nella Regione Occidentale – uno strumento di comunicazione che avrebbe potuto usare in qualsiasi momento per parlare con Anna, senza l’ausilio della magia.


Si sarebbe trattato di un telefono via cavo.


Il principio alla base del telefono era molto semplice ed era la più basica delle applicazioni dell’induzione elettromagnetica (1): le onde sonore avrebbero fatto vibrare i filamenti metallici nel trasmettitore, provocando il cambiamento del flusso magnetico all’interno del campo magnetico, e la fluttuazione del campo avrebbe generato una corrente fluttuante. (2)


Mentre, la cornetta, al contrario, avrebbe sfruttato la forza magnetica generata dalla bobina elettromagnetica per far vibrare la membrana e convertire la corrente in suoni.


In parole povere, fondamentalmente era come un generatore o un motore elettrico, eccetto che quest’ultimo convertiva la vibrazione in una rotazione e che aveva una potenza maggiore.


Appena illustrò la sua idea ed il suo progetto, Anna capì immediatamente come funzionasse questo strumento mai visto prima.


“Fammi chiamare Luna Misteriosa e Soraya!” I suoi occhi brillarono dall’eccitazione.


“Corrente elettrica… convertita in voce?” Dopo aver sentito quello che aveva detto Ronald, Usignolo sul volto aveva ancora un’espressione assente, quando si volto per vedere se Lucia avesse capito, scoprì che anche lei ci stava pensando.


“L’elettricità ed il magnetismo si generano l’uno dall’altra, ed il magnetismo si trasforma in energia… Ho capito”.


Anche la piccola Campanellino diede prova del suo sapere. “Sorellona, stai parlando di qualcosa che si trova nel secondo capitolo di “Fisica Elementare”?


Queste reazioni demoralizzarono immediatamente Usignolo. Afferrò malinconicamente un pesce essiccato ed entrò nella Nebbia.


Vedendo ciò, Roland non riuscì a trattenere una risata. Sapeva che, nonostante il principio fosse semplice, non lo era altrettanto costruire un telefono funzionante, infatti il problema era la trasmissione del segnale.


Il segnale elettrico si sarebbe indebolito.


Questo era il motivo per cui il telefono non si diffuse molto nei primi periodi dopo la sua invenzione – se la distanza tra i due interlocutori fosse stata eccessiva, sarebbe stato troppo difficile per l’uno poter sentire esattamente ciò che l’altro stava dicendo. Il telefono non fu usato ampiamente se non dopo l’invenzione della valvola termoionica (3), che poteva amplificare la trasmissione.


Roland non era molto esperto nel campo dell’elettricità, perciò ne aveva appena accennato nei suoi libri. Anche adesso, che aveva l’aiuto del Mondo dei Sogni, trovava abbastanza problematica il costruire una valvola termoionica.


Dal momento che non aveva intenzione di amplificare il segnale, aveva solo un'altra strada: ridurre le attenuazioni (4).


Ad esempio, avrebbe potuto aumentare la dimensione del cavo e ridurre la perdita di segnale durante il tragitto.


Il primo era un obiettivo facile da raggiungere. Il filo di rame necessario, avrebbe potuto esser lavorato accuratamente dal Fuoco Nero di Anna. Secondo la conoscenza che aveva acquisito attraverso il suo Mondo dei Sogni, un filo di un diametro di 4 millimetri poteva esser impiegato per tenere una comunicazione su una distanza di 50 o 60 chilometri senza l’uso di un ripetitore, mentre generalmente i cavi telefonici avevano un diametro tra i 0,4 ed i 0,6 millimetri. Nonostante usare dei fili spessi fosse uno spreco, poteva efficacemente evitare il problema di dover produrre un amplificatore di segnale.


Il secondo poteva esser ottenuto tramite un cavo coassiale (5) – questo era prodotto avvolgendo il filo con uno strato di maglia metallica che sarebbe stata stretta da due fili ricoperti da materiali isolanti e che sarebbero stati trasformati in una gabbia di Faraday (6) per minimizzare la divergenza del segnale elettrico. Prima che il telefono diventasse un oggetto ampiamente diffuso, il procedimento per avvolgere lo strato metallico non era ancora maturo, perciò venivano utilizzati i solenoidi (7), il che significava sovrapporre il filo in delle spirali per ridurre la perdita di segnale. Ma Roland non aveva bisogno di seguire questo metodo siccome aveva le abilità di lavorazione di Anna e lo speciale rivestimento di Soraya, che gli avrebbero permesso di completarlo in un solo gesto.






Moumentai




Erialis Era da tanto che il nostro autore non ci regalava un capitolo tecnico non trovate beh eccovi delle guide ma dato che l'argomento mi è completamente nuovo vi lascio alla lettura delle indicazioni che abbiamo trovato.
Spiegazione semplice dell’ elettromagnetismo  
Approfondimento sul telefono
Credo che il telefono creato da Roland sia il telefono di Reis 
Valvola termoionica 
Attenuazione in fisica
Cavo coassiale
Gabbia di Faraday e per maggiori informazioni basta leggere wikipedia
Solenoide                                


                                



