---
weight: 750
title: Capitolo 75- La Montagna Sacra (Parte I)
pubDate: 2025-08-07T11:37:50.882Z
tags:
    - rtw
---


Cara sentiva il respiro affannato delle altre streghe.


“Qualcuno deve sostituire” disse Cara con forza, “Leaves, sarai la prossima a portarmi”.


La camminata lungo la Catena Montuosa Invalicabile era particolarmente faticosa durante la stagione invernale. Tutte le quarantadue streghe dovevano trovare un posto adatto all’accampamento, dove potessero anche ridare il potere alla loro mostrina in modo da riuscire a resistere alle glaciali temperature notturne.


“Sì, rispettabile Mentore” rispose la strega di fronte a Cara abbassandosi. Quando Leaves passò al lato di Cara, quest’ultima evocò uno dei suoi serpenti magici e lo fece avvolgere al braccio di Leaves. Poi lo utilizzò per tirarsi su e per poter stare in piedi. Appena il serpente toccò il corpo di Leaves, Cara notò che cominciò a tremare leggermente.


Cavolo Usignolo, pensò Cara aspramente, se solo non avesse rifiutato più volte la mia offerta di grazia, non avrei avuto nessun problema a riammetterla tra i ranghi di noi sorelle. Ma poiché ci stiamo avvicinando al punto cruciale, non posso permettermi di prendere rischi.


E qual è stato il risultato della mia gentile offerta? Senza nessuna esitazione, quella cavolo di traditrice ha preso la prima occasione per scappare, ha addirittura tentato di pugnalarmi a morte ...


Questo è quello che succede quando si è troppo gentili! Cara bolliva di rabbia, il colpo di Usignolo le aveva perforato direttamente la spina dorsale. Nonostante Leaves fosse capace di guarire velocemente le sue ferite con delle erbe, la parte inferiore del corpo di Cara era ancora paralizzata e priva di sensibilità.


Aspetta che raggiunga la Montagna Sacra! Lì, acquisterò più potere per riunire più streghe, e con il loro aiuto, un giorno ti farò in mille pezzi!


Mentre alimentava la sua ira, Cara sentì improvvisamente una voce “Rispettabile Mentore, ci sono bestie demoniache davanti a noi.”


La voce era quella di Scarlett, che era responsabile dell’esplorazione. Con i suoi occhi era capace di vedere attraverso tutti gli ostacoli e di scoprire ogni trappola davanti a sé. Aveva anche l’abilità di vedere chiaramente oggetti in veloce movimento, fatto dimostrato durante uno scontro con la Chiesa in cui fu capace di spazzar via la lancia di una balestra a mani nude.


“Mettimi giù immediatamente. Leaves, andrai ad aiutarle.”


Leaves annuì rannicchiandosi e poggiando Cara su una pietra. La mano gonfia di Cara cadde direttamente sulla neve da cui una sensazione fredda si diffuse su tutto il corpo, facendole tristemente pensare, non riesci neanche a togliere la neve prima di mettermi giù?


Ma non lo disse a voce alta. Dopotutto, Leaves era un membro insostituibile della sorellanza. Precedentemente Wendy col suo temperamento gentile era stata responsabile del reclutamento di nuovi membri per l’Associazione delle Streghe Alleate, mentre invece Leaves era stata responsabile del mantenimento della morale e del coraggio per assicurare che le streghe seguissero gli ordini di Cara. Senza la  sua capacità, temo che avremmo già perso più della metà dei nostri membri a causa delle cacce alle streghe. 


Pensando a Wendy, il cuore di Cara cominciava a farle male. Non si sarebbe mai aspettata che Wendy, con la quale aveva creato l’Associazione delle Streghe Alleate per aiutare più streghe possibili, avrebbe tradito tutti per il bene di Usignolo.


Anche dopo esser stata tradita da Wendy, non voleva ucciderla. Il veleno rilasciato dal suo serpente magico “Sofferenza” stava solo agendo lentamente, ma avrebbe immediatamente causato un dolore insopportabile.
Dopo aver fatto soffrire Wendy per breve tempo, Cara aveva pianificato di farla mordere dal suo serpente “Nullità” per rimuovere la tossina. Voleva solo darle una lezione. Ma in ogni caso, senza l’aiuto del serpente magico, il veleno era incurabile. Quindi Usignolo fece una scelta sbagliata portando via Wendy. Senza il morso di “Nullità”, Wendy non sarebbe riuscita a vivere solo un altro giorno.


Voleva forse significare che l’ex suora non era mai stata destinata a raggiungere la meta finale con le sue sorelle?


A Cara non importava dell’altra fuggitiva, Fulmine. Era entrata da poco all’interno dell’Associazione delle Streghe Unite e sembrava avere solo l’abilità di volare. Ha sempre supportato un’idea diversa riguardo l’aspetto che doveva avere per la Montagna Sacra, mettendo addirittura in dubbio il Libro Sacro. Ogniqualvolta agiva in contrasto al volere dell'Associazione delle Streghe Alleate, Cara voleva buttare quella logorroica ragazzina in mezzo alla neve e strangolarla.


Nel momento in cui due bestie demoniache simili a lupi emersero da dietro un angolo del percorso di montagna, le streghe erano già pronte e in attesa degli attacchi delle bestie demoniache. Tutte le sorelle senza abilità di combattimento venivano poste lontano per tenerle al sicuro. Leaves fu la prima a usare la sua magia puntando alle erbacce vicino alle zampe delle bestie demoniache, presto delle verdi ramificazioni spuntarono dalla neve e si attorcigliarono alle zampe del nemico. Un’altra strega, col potere di controllare l’aria, cominciò a risucchiare l’aria attorno alle bestie demoniache. Grazie a questo, i due mostri caddero subito in uno stato di asfissia. Rilasciando schiuma dai musi in preda alle convulsioni prima di cadere finalmente al suolo.


Questo era il potere delle streghe che Cara stava cercando. In un gruppo di mortali armati di spade, questi lupi li avrebbero ridotti in brandelli, ma di fronte a noi streghe sono morti in pochi secondi. Chiaramente, solo noi streghe, col potere della magia siamo amate da Dio. Se solo non ci fosse una cosa come la Pietra Divina della  Vendetta – bah al diavolo questa pietra, sputò per terra, se quella pietra non esistesse come potrebbe sopprimerci la Chiesa?


“Rispettabile Mentore, proseguiamo avanti” disse Leaves quando tornò da Cara.


“Fammi portare da qualcun’altra,” sospirò Cara, “sei troppo stanca dalla battaglia”.


Dopo la battaglia, proseguirono lungo il cammino. A mezzogiorno, le donne responsabili del ritrovamento della zona d’accampamento successiva scoprirono un posto con meno neve, grazie alla sua collocazione sottovento. Dopo aver raggiunto il luogo decisero di fare una pausa e mangiare per ricaricare forze.


Una strega con l’abilità di manipolare la pietra cominciò a usare la sua magia. Quando la ghiaia e il terreno cominciarono a muoversi e a spostare la neve, era come se il terreno prendesse vita. Presto il terreno era piatto e asciutto. Una dopo l’altra le streghe cominciarono a svolgere il proprio dovere, come accendere un fuoco e metterci sopra una pentola per cuocerci del porridge. Cominciarono a scaldare della neve sino a bollore poi aggiunsero all’acqua delle erbe potenziate da Leaves, che rilasciarono un’intensa fragranza.”


“Datemi tutte i vostri mostrini” pianse una ragazzina dai rari capelli rossi come fiamme ardenti. Era in linea con la sua abilità, visto che il suo potere aveva anche a che fare con il fuoco. Le permetteva di scaldare qualsiasi oggetto con cui entrasse in contatto. I distintivi che avevano dato tanto conforto all’Associazione delle Streghe Alleate erano stati creati tutti unicamente da lei.


Anche se a prima vista la sua abilità sembrava insignificante, la verità era che lei era di grande aiuto per l’Associazione delle Streghe Alleate. Soprattutto durante la marcia attraverso la Catena Montuosa Invalicabile, dove non potevano trovare nulla con cui scaldarsi. Nella fredda neve, era davvero facile perdere molto calore corporeo sino a perdere infine coscienza.


Dopo aver mangiato il porridge di grano, le streghe presero le loro cose e cominciarono a proseguire. Secondo la congettura di Cara, i cosiddetti Cancelli dell’Inferno erano di fatto la via di uscita per la Montagna Sacra. Secondo i libri antichi, dovevano superare tre cancelli di pietra, l’ultima fase prima delle terre barbariche. Di solito, erano nascosti in profondità del terreno, per giungere in superficie solo durante la luna insanguinata.


Dopo essere partite dall’accampamento, le streghe dovettero camminare per circa un mese attraverso la Catena Montuosa Invalicabile, ma presto dovettero lasciare la catena montuosa, mettendo piede in mezzo al nulla. Durante questi ultimi giorni, le bestie demoniache apparivano sempre più spesso.


“Sbrigatevi, sbrigatevi, sbrigatevi, guardate … che cos’è?! Qualcuno urlò all’improvviso in preda al terrore.


Cara guardò sorpresa in quella direzione, pietrificata dalla paura.


Una città che volava nel cielo!


Il cielo era ancora grigio e la neve scendeva ancora da delle nuvole molto basse. Ma tra le nuvole c’era una città, in parte nascosta e in parte visibile.


Quegli edifici erano costruiti secondo un motivo che non avevo mai visto prima, sembrano guglie una accanto all’altra. Se i punti neri sono finestre nelle guglie dalla dimensione media, la guglia raggiungerebbe un’altezza di centinaia di metri! Questo non è qualcosa che un umano può costruire! Anche l’edificio più alto della Chiesa, la Cattedrale di Hermes, che chiamano la torre che raggiungeva il cielo, era  alta solo 50 metri.


Poiché doveva essere stata costruita da non-umani, allora c’era un’unica risposta: questa città è stata costruita dalla mano di Dio!


Cara riuscì a malapena a controllare la sua eccitazione, per tutto il tempo la voce dentro il suo cuore gridava – Ho trovato la montagna Sacra! -




Dontcare


