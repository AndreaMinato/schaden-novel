---
weight: 751
title: Capitolo 751- “Divoratore” Fran
pubDate: 2025-08-07T11:37:51.021Z
tags:
    - rtw
---






<em>“Al momento, il piano di conquista delle Regioni dell’Estremo Meridione sta procedendo senza intoppi. Il Clan della Frusta di Ferro è caduto. Eco mi ha affidato l’incarico di inviarvi la sua gratitudine.”</em>


<em> </em>


<em>“Ci vuole un po’ di tempo per la preparazione di un Duello Sacro, prevedo che tra una settimana, i clan di Città delle Sabbie Ferrose si dirigeranno verso la Terra del Fuoco.”</em>


<em> </em>


<em>“Nel frattempo</em><em>, ho assunto dei membri del clan per individuare lo Stige sotterraneo. Sono convinto che presto troveremo un fiume Acque Nere relativamente vicino alla costa.”</em>


<em> </em>


<em>“Inoltre, Vostra Maestà, come intendete affrontare la Divina Signora del clan?”</em>


<em> </em>


<em>“Con tutto il mio rispetto, Ascia d’Acciaio.”</em>






“Vostra Maestà, questo è il messaggio che abbiamo ricevuto dalle Regioni dell’Estremo Meridione.”






Il Sigillo dell’Ascolto scintillò lievemente, emettendo una luce rossa. La Contessa Spear fece una pausa dopo aver riferito il messaggio, apparentemente in attesa di una risposta da Roland.






Dopodiché Usignolo passo a Roland un altro Sigillo.






Posò il Sigillo vicino alle sue gambe snelle, sul tavolo dove era seduta. Roland non capiva se lo avesse fatto di proposito o meno. Anche se non era estate, indossava ancora un paio di pantaloni stretti che accentuavano la sua figura perfetta. Avrebbe dovuto avvicinarsi alle sue gambe se avesse voluto parlare nel Sigillo.






Per lui, questo era un dilemma.






Non sapeva se guardare direttamente verso le sue gambe o dare un’occhiata disinvolta.






“Ahem, ben fatto… intendo, Ascia d’Acciaio.”






“Vostra Maestà, vi sentite bene?” Domandò la Contessa. “La vostra voce è rauca. Per favore, si tenga al caldo questo inverno. Non siete forte come le streghe.”






“Sto bene” disse Roland schiarendosi la gola: “Riferite ad Ascia d’Acciaio di continuare ad attenersi al piano se la situazione è simile a quella che ci aspettavamo. Per quanto riguarda la Divina Signora, può tentare di persuaderla a venire a Neverwinter. Ma se non è disposta a lasciare le Regioni dell’Estremo Meridione, non è necessario costringerla.”






“Questo è tutto?”






“Si. Vi farò sapere se avrò altre esigenze.”






“Capisco, allora mi congedo, Vostra Maestà.”






La luce rossa proveniente dal Sigillo si spense.






Roland sollevò la testa e espirò lentamente.






Perché si sentiva come se avesse perso qualcosa?






Usignolo sorrise mettendo via il Sigillo prima di scendere dal tavolo e tornare alla poltrona per continuare a leggere il libro di illustrazioni “La Storia delle Streghe” mentre masticava del pesce essiccato.






Roland arricciò il labbro superiore e iniziò a concentrarsi sul vero lavoro che aveva tra le mani. Avevano usato tutti i Sigilli dell’Ascolto nella Missione Deserto. La Contessa Spear Passi della Montagna del Drago Caduto stava inoltrando i messaggi per permettere loro di avere un contatto immediato tra Neverwinter e le truppe in avanzamento. Nonostante chiamare fosse in un certo modo scomodo, era molto più veloce rispetto al tradizionale modo di inviare messaggi che sarebbero costati loro una dozzina di giorni, così come impiegare dei piccioni viaggiatori che, nonostante potessero risparmiare un sacco di tempo, avrebbero impiegato comunque diversi giorni.






Finalmente sentiva che sarebbe stato in grado di avere una panoramica della situazione senza dover uscire fuori dal suo territorio.






Sfortunatamente, un Sigillo dell’Ascolto poteva funzionare solo se una strega gli forniva del potere. Significava che erano necessari al minimo due Sigilli e due streghe perché una conversazione potesse avere luogo. In poche parole, non avrebbe mai sostituito gli odierni mezzi di comunicazione impiegati dalle persone comuni.






Al momento, la disposizione della prima linea telefonica nelle Regioni Occidentali era in corso. Avrebbe direttamente connesso l’ufficio del Castello con il Municipio della zona Longsong. Nel frattempo, erano in corso le pianificazioni della seconda e terza linea telefonica che, come previsto, avrebbe connesso i Municipi di entrambe le aree, in modo tale che in futuro, ogni ordine potrà essere passato con una sola telefonata.






Erigere pali elettrici richiedeva tanto tempo e lavoro e inoltre, sarebbero stati vulnerabili a neve e ghiaccio. Tenendo questo in considerazione, Roland scelse la via più sicura e conveniente posizionando i cavi lungo le montagne e facendoli sotterrare nel terreno da Lotus.






Una volta che la linea difensiva delle montagne sarà completata, le linee telefoniche verranno incrementate inevitabilmente per poter comunicare con il suo ufficio. Tuttavia, una volta arrivati a quel momento, ci sarebbe stato un sistema con dieci operatori in funzione.






A parte quello, Roland era anche preoccupato riguardo alla riallocazione delle antiche streghe di Taqila.






Maggie e Fulmine avevano il compito di pattugliare. Avevano incrementato la portata delle investigazioni a trenta miglia a nord delle montagne, in questo modo avrebbero potuto mandare in anticipo un segnale in caso di un attacco in larga scala di bestie demoniache.






Dopotutto, la Reliquia degli Dei che era stata responsabile di determinare la vita e la morte del gruppo di Taqila meritava di essere maneggiata con  cautela.






Aveva parlato con Pasha diverse volte nelle due settimane passate.






La loro idea era molto semplice. Avevano deciso di lasciare che il Verme Divoratore aprisse prima un tunnel montano per condurle alle Regioni Occidentali, in seguito avrebbero scelto un luogo in cui la formazione rocciosa era stabile e con pochi percorsi biforcuti, lì avrebbero costruito un castello. Dopodiché, le antiche streghe avrebbero gradualmente spostato Portatori, materiali e gusci per l’Armata della Punizione Divina nella loro nuova dimora prima di spostare lo Strumento della Divina Penitenza e la Reliquia degli Dei.






Fin’ora, Fran era la strega con più esperienza nei traslochi, o forse Roland doveva chiamarla… Verme Divoratore.






Roland era rimasto inaspettatamente scioccato e a bocca aperta quando la vide contorcere il corpo paffuto per potersi spremere davanti allo Strumento Fantasma ed esprimergli la sua gratitudine.






Più tardi, seppe da Pasha che le streghe che si integravano nei Portatori non sarebbero più state capaci di entrare nei Guerrieri della Punizione Divina. Entrambe le percezioni e le coscienze si consolidavano nei loro nuovi corpi. Il vantaggio era che i Portatori potevano essere impiegati in fretta, ma una volta che i loro corpi venivano feriti, non avrebbero avuto altri Portatori alternativi.






Effettivamente, se le streghe non avessero usato questo metodo di legame, non sarebbero state in grado di manipolare il corpo neanche facendo pratica per tutta la vita. Come avrebbe fatto una persona, abituata a usare dita e arti imparare a manipolare infiniti tentacoli o un corpo che doveva strisciare come un verme? Al contrario, una volta che si fossero adattate ai loro peculiari Portatori, era improbabile che sarebbero tornate al loro stile di vita precedente.






Quando Fran non era in utilizzo, le antiche streghe dovevano mettere la sua anima all’interno di un contenitore di anime dove avrebbe dormito in eterno. Questo perché un Verme Divoratore doveva consumare una grande quantità di cibo per mantenersi in vita. Ovviamente, non era affatto una bella esperienza per Fran. In un certo senso, aveva sacrificato il suo futuro per la sopravvivenza del gruppo di Taqila e aveva dovuto pagare un prezzo più alto rispetto a Pasha e Alethea che si erano trasformate in Portatori Originali.






Almeno quest’ultime potevano sempre osservare il mondo e percepire i cambiamenti che avvenivano all’esterno.






Quindi, la sua gratitudine verso Roland era tangibile.






Un altro punto chiave che la faceva sentire così grata, era che Roland affermava che c’era del lavoro a Neverwinter che la aspettava. Significava che le avrebbe offerto abbastanza cibo da mantenerla attiva. Fortunatamente, il Verme era onnivoro e accettava sia cereali che carne.






“Voglio mangiare zuppa calda con carne stagionata e anche un intero vitello arrostito fino ad avere la pelle oleosa!”






Mentre diceva questo, la sua bocca iniziò a sbavare.






Anche se l’aspetto del Verme era un po’ brutto, poteva, come gli altri blob, percepire l’ambiente esterno in un modo unico, inclusi il sapore, il dolore e la temperatura.






Roland accettò la sua gratitudine con sorrisi e lacrime nel cuore.






Pareva che indipendentemente dal mondo, l’industria di costruzione sarebbe sempre stata un enorme colosso divoratore d’oro.






Nel frattempo, chiese a Pasha cosa mangiavano i Portatori Originali e i Portatori Principali per mantenersi in vita. La sua risposta fu fango e alte temperature, ragion per cui preferivano stare nel magma.






La risposta sollevò Roland, significava che non avrebbe dovuto assumersi la responsabilità di provvedere al loro cibo dato che erano quasi immortali. Presumibilmente, in confronto ai Vermi Divoratori, i blob erano più simili alle piante nel modo in cui accumulavano energia.






Proprio quando stava pensando a come pianificare la difesa montana, in modo che le strutture militari sotterranee potessero avere una connessione efficace con le strade presenti o addirittura con il palazzo delle antiche streghe, ci fu l’improvviso suono di un’esplosione proveniente dall’esterno della finestra.






Roland si voltò e guardò fuori dalla porta-finestra sorpreso. Vide del fumo nero mescolato a fiamme incombenti innalzarsi dall’ angolo della città, nel luogo dove era situata la scuola.






“Usignolo!”






“Farò dare un’occhiata da Sylvie e Phyllis. Vostra Maestà, per favore non lasci l’ufficio. Torno subito!” Mentre diceva questo, entrò nella sua nebbia e scomparve completamente.






Aris
                                


                                



