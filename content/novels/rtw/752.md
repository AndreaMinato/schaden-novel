---
weight: 7520
title: Capitolo 752- Squadra Investigativa, un’Altra Missione!
pubDate: 2025-08-07T11:37:51.022Z
tags:
    - rtw
---


“Lily, Lily, hai sentito?” Luna Misteriosa si precipitò nella camera e si piegò per avvicinare il più il possibile il viso a quello dell’altra. “È successo qualcosa nel Distretto Scolastico!”


“Allontanati. Mi stai coprendo tutta la luce”. Lily spinse via il viso dell’altra e continuò a regolare la lente focale del microscopio, ma sospirò tra sé e sé, pensando che oggi il suo esperimento di duplicazione sarebbe stato sospeso un’altra volta.


“Ho sentito dire che c’è stata un’esplosione ed un grande incendio. Chi pensi sia il responsabile di tutto questo? La Chiesa o i Demoni?”


“La Chiesa è stata sconfitta da Sua Altezza, e i Demoni sono lontani centinaia di chilometri da noi!” Lily la fissò impaziente. “Suppongo che sia stato qualche idiota che ha rubato i rifiuti del Laboratorio Chimico e li ha portati in classe”.


Cose del genere erano già accadute. Ad esempio l’incidente di due settimane prima, quando un ricercatore aveva portato a casa con sé della nitrocellulosa difettata perché voleva usarla come innesco per il suo fornello. Come risultato, era stata accesa accidentalmente da suo figlio ed aveva quasi raso al suolo la casa. Avendo sentito dell’incidente, Sua Altezza era andato su tutte le furie, aveva rimproverato il responsabile urlando con voce così forte che si era sentito in tutto il Castello.


Dopo questo episodio, le norme nel Laboratorio Chimico furono inasprite molto. Lily le aveva lette grazie a Pergamena. Da un sottile pezzo di pergamena, erano state trasformate in un libro doppio quanto il dito di un adulto.


“Ma questa volta c’è stata un’esplosione. Come puoi essere così indifferente a ciò che accade a Neverwinter? È la nostra casa!” Disse Luna Misteriosa con eloquenza.


“Smettila di fingere. Sei soltanto troppo curiosa per attendere la risposta!”


Lily era un po’ arrabbiata. “Questo è il motivo per cui dovremmo lasciare che se ne occupi qualcuno competente. Ad ogni modo, ciò che sto facendo è per lo sviluppo della Città!” Fece una pausa. “Inoltre, tutto ciò che stai facendo è interferire con il mio lavoro e poltrire tutto il tempo!”


“Oh?” Luna Misteriosa rivelò uno strano sorriso. “Quindi a quali risultati sei giunta fin ora?”


“Ehm…” Lily improvvisamente si sentì mancare il respiro.


“Nessuno, giusto? Sei stata a fissare il microscopio per più di un anno ed ancora non hai fatto nulla di utile per Sua Altezza, mentre il mio potere elettromagnetico gli ha donato la luce, così le persone possono addirittura continuare a svolgere il loro lavoro durante la notte”, disse Luna Misteriosa con tono altezzoso. “Oh… ma io, come sempre, non ti disprezzo, mia cara vecchia amica. Scoprire la verità che si nasconde dietro al mistero, corrisponde anche a fare un favore a Sua Altezza”.


“Ti prego, disprezzami”. Rispose l’altra brutalmente.


Ancora non riusciva a capire perché continuasse a fallire nel trasformare la popolazione dei genitori in un tipo specifico di piccoli vermi. Era già riuscita a controllare la forma delle madri e a renderla il più simile il possibile a quella dei vermetti che voleva assimilassero, ma continuava a fallire.


La ragazzina aveva il presentimento che ci fosse ancora qualche dettaglio mancante, ma non ne riusciva a trovare alcun indizio. Così, oltre a curare alcune epidemie di raffreddore, dopo che la sua abilità era evoluta, aveva trascorso la maggior parte del tempo al microscopio. Il fatto che non potesse né supportare la produttività di Neverwinter come Anna e Soraya, né portare gioia a tutti come Evelyn continuava ad irritarla.


A Lily piaceva osservare il complesso mondo che non poteva esser visto ad occhio nudo, ma… non voleva neppure essere un parassita e non essere utile a Sua Maestà, anche se non lo avrebbe mai ammesso davanti a nessuno.


Pensare che persino la stupida Luna Misteriosa avesse superato i suoi risultati, la faceva sentore così a disagio da straziarle il cuore.


“No, non avrei voluto. Mi dispiace… Considerala solo come se mi tenessi compagnia, va bene?” Vedendo che fare pressione a Lily non serviva, Luna Misteriosa cambiò immediatamente strategia. Assunse di nuovo un’espressione implorante sul viso, e si aggrappò al braccio dell’altra piangendo. “Non fa male uscire all’aria aperta e fare una passeggiata. Soffocherai stando al chiuso tutto il giorno!”


Per Lily era difficile respingere Luna Misteriosa quando si comportava in questo modo.


Impazientemente tirò a sé il braccio che l’altra stava stringendo e la fissò sospirando. “Lo so, ma non creiamo problemi a sua Altezza e a sorella Usignolo”.


“Lo prometto!”


Come aveva fatto a non accorgersi che Luna Misteriosa sarebbe diventata così appiccicosa dopo che avessero familiarizzato tra loro?


Se lo avesse saputo prima, avrebbe insistito per condividere la camera con Foglia o Pergamena.


Chiese “Quindi… stiamo per andare lì?”


“Aspetta un momento. Anche alcune sorelle vorrebbero scoprire la verità. Vado a chiamarle tutte”.  Come aveva detto, uscì in fretta dalla stanza, e dopo circa 15 minuti, ritornò con alcune sorelle. “Adesso che siamo tutte qui… Andiamo!” Annunciò Luna Misteriosa.


Lily guardò a bocca aperta le altre cinque streghe alle spalle dell’altra. “Hai intenzione di portare lì così tante persone?”


“Anche noi vogliamo essere d’aiuto!” Disse Amy alzando la mano. Lei, che aveva legato velocemente con le altre, sembrava ancora più vivace di Luna Misteriosa.


“Se Sua Altezza lo consente…” Margie, che era un po’ timida, espresse il suo parere.


“E, io…” Vaniglia provò a dire qualcosa. <em>“Non c’è bisogno di essere curiosi sul perché sia qui, deve esser stata costretta da Luna Misteriosa</em>”, pensò Lily tra sé e sé.


“Ciò che ha detto Luna Misteriosa è veramente interessante. Verrò con voi”. Evelyn espresse la sua motivazione. “<em>Oh Dio, addirittura è qui anche Evelyn… Oggi non dovrebbe esser impegnata a fare il vino?”</em> Lily non poté far a meno di pensaci.


“Penso che faro come l’ultima volta, quando abbiamo letto di nascosto i testi dei compiti. Non userò il mio potere con qualcun’altro che mi sta a fissare”. Disse infine Estate. Sembrava parecchio nervosa, ma più smaniosa dell’altra volta.


<em>“</em><em>Poverette, queste ragazze sono state tutte ammaliate da Luna Misteriosa. Ma lei vi ha invitate soltanto per avere più persone con cui dividere la responsabilità nel caso in cui venga ripresa da Sua Altezza.”</em>


Ma Lily si sentì sollevata dal vedere che Estate era qui, perché se Usignolo ed il Ministro della Giustizia non l’avevano portata con loro sulla scena, significava che l’incidente a scuola non era grave, che, come lei aveva ipotizzato, vi erano molti testimoni e non aveva causato alcuna conseguenza catastrofica.


Alla fine, Lily decise di lasciare le cose così e accompagnarle in giro.


…


Margie evocò l’Arca Magica per portare la combriccola nel Distretto Scolastico. Attraverso il tetto dell’Arca, Lily poteva vedere chiaramente le cose al suolo, per lei era un’esperienza fantastica. Viaggiare sottoterra le dava l’impressione di star nuotando nell’acqua del mare, come quando guardando in alto poteva vedere il puro blu della superficie frastagliata del mare.


Un cordone di polizia era stato schierato attorno alla scuola, e poliziotti dalle uniformi nere controllavano ogni incrocio. Ma questo sbarramento simbolico, non era nulla comparato all’Arca Magica, la combriccola passò attraverso la strada ed i muri ed entrò nella scuola.


Originariamente, era una villa appartenente ad un aristocratico della Fortezza. Dopo esser stata ulteriormente espansa da Sua Altezza, era diventata quella che oggi era il luogo dove veniva impartita l’istruzione primaria a Neverwinter.
Ad ogni modo, a differenza delle case nel Distretto Residenziale che erano costruite con mattoni rossi e cemento, molte delle stanze qui erano costruite ancora con il legno. In questo momento le fiamme erano state estinte da molto tempo. Giudicando le bruciature sulle mura esterne, localizzarono il luogo da cui era scoppiato l’incendio al secondo piano del palazzo principale, da cui era caduta un po’ di carta da parati ed il suolo era disseminato di cumuli di frammenti di vetro, probabilmente causati dall’esplosione.


Il Gruppo aspettò un momento nel sottosuolo, si assicurarono che nessuno entrasse nella scuola e che l’edificio fosse vuoto prima di far condurre a Maggie l’Arca Magica verso la superficie dal terreno accanto all’edificio scolastico.






<em>Moumentai</em>








                                


                                



