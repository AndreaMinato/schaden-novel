---
weight: 7530
title: Capitolo 753- La Verità Ricompare
pubDate: 2025-08-07T11:37:51.022Z
tags:
    - rtw
---






Sgattaiolarono all’interno dell’edificio e silenziosamente si recarono al secondo piano.


L’odore del legno bruciato aleggiava ancora nel corridoio, in cui libri e pezzi di carta erano sparpagliati sul pavimento, presumibilmente abbandonati dagli studenti in preda al panico.


Il gruppo di streghe seguì l’odore e presto trovò il sito dell’incidente: un’aula situata alla fine del corridoio.


Dopo esser entrate nella stanza, Lily notò che un angolo della stanza era stato bruciato e l’intero muro era crepato. Addirittura le crepe si estendevano fino al pavimento. Tuttavia non sembrava che il fuoco si fosse propagato molto. Lily poté vedere con facilità i segni sul pavimento causati dal cambio di intensità delle fiamme. Il legno annerito accanto alla fonte dell’incendio e quello nei bordi esterni, che ovviamente era meno bruciato, formavano un motivo ad onde sul pavimento. Sapeva che non si trattava di un fuoco che si era propagato spontaneamente.


Ma ciò di cui era più preoccupata Lily erano le crepe che strisciavano lungo le mura.


Sembravano quasi come se fossero stati il risultato di colpi d’ascia e le spaccature sembravano essere interamente carbonizzate. La strega poté sentire ancora un lieve calore residuo quando ne toccò una con le dita.


“Questo deve essere il posto”. Luna Misteriosa camminò attorno all’angolo e disse “Estate, lasciamo il resto a te”.


“Va bene… Ma per favore, fermami se dovesse arrivare qualcuno”, la strega raggiunse il centro della stanza ed evocò il suo potere magico.


Grazie al fatto che conoscessero l’orario esatto dell’esplosione e che era trascorso meno di un giorno dall’incidente, Estate individuò presto il momento esatto che lo aveva preceduto. Nel momento in cui il suo potere magico fu rilasciato, le pareti danneggiate furono riparate, e fu riportato l’ordine nella stanza disordinata. In questa, comparvero molti studenti, alcuni stavano facendo un pisolino sui loro banchi ed altri stavano chiacchierando allegramente tra loro. Non vi era alcun professore alla cattedra, ciò significava che probabilmente si trovavano durante la pausa pranzo.


Margie e Vaniglia, che vedevano questa scena per la prima volta, sussultarono e non poterono trattenere le esclamazioni, ma subito si coprirono la bocca, per non disturbare la strega. I loro visi arrossirono completamente, quasi inciamparono e caddero quando provarono a arretrare per scansare uno “studente” che si avvicinò e le attraverso come un fantasma.


“Non vi preoccupate. Sono solo illusioni”, spiegò Evelyn con entusiasmo. “Estate può mostrare dei flashback di scene che sono appena accadute”.


“Che… abilità grandiosa!” La elogiò Amy con ammirazione. Non era per nulla spaventata anche se era anche per lei la prima volta in cui vedeva l’abilità di creare dei flashback.


“Hahaha… non è una gran cosa”. Estate si toccò la testa in maniera impacciata. “La mia abilità non è un gran che se paragonata a quella di sorella Usignolo”.


“Usignolo? Stai parlando della sorella bionda che segue sempre Sua Altezza ovunque vada e si vede raramente in giro?”


“Si, lei è la strega più potente nella Regione Occidentale, o forse nell’intero Regno!”


“Fantastica!” rispose Amy con gli occhi che le brillavano.


“Aspettate”, improvvisamente Luna Misteriosa le interruppe improvvisamente. “Guardate!”


Lily si accigliò. “Questo è…”


“Bullismo?” sussurrò Evelyn.


Videro che cinque o sei ragazzini di dieci anni avevano stretto in un angolo due ragazze, litigando violentemente. Ciascuna delle due ragazze reagiva in maniera completamente diversa: una stava avanti tendendo le sue braccia per tenere lontani gli altri bambini dall’altra, mentre quest’ultima indietreggiava dietro la prima con un aspetto spaventato.


Siccome le prime classi universali non erano suddivise in base all’età scolastica, lo studente più grande nel gruppetto dei bulli sembrava avere quindici o sedici anni, ed era più alto e più forte delle due ragazzine messe insieme. Ma, la ragazzina con i capelli corti non era intimidita né dal numero di avversari, né dalla loro taglia, resisteva coraggiosamente.


Le streghe potettero capire leggendo le labbra che i ragazzini stavano discutendo sulle loro origini… venivano usati insulti come “tornatevene nella Regione Orientale”, e “cani del re ribelle”.


Presto iniziarono a spintonarsi tra loro. Il ragazzino più alto colpì per primo, intenzionato a far cadere a terra la ragazzina, ma nel momento in cui afferrò la sua spalla con la mano, la ragazzina lo calciò nel ginocchio e lui cadde al suolo.


La situazione nella classe si fece immediatamente strana.


La ragazzina dai capelli corti scivolò fuori l’accerchiamento, agile come un’anguilla, e mirò ad un grassone con un altro calcio, attirando tutta l’attenzione su di sé.


In quel momento, tutti smisero di interessarsi alla ragazzina che in quel momento stava piangendo. Saltarono tutti verso l’altra, che, abilmente, utilizzava gli altri studenti, che erano nella classe, come scudo per evitare gli attacchi. La sua figura minuta la aiutava a calciare con precisione le ginocchia o le caviglie degli inseguitori, facendoli piegare per il dolore.


“Che demonietto feroce!” Luna Misteriosa era stupita.


“Forza. Sconfiggili tutti!” Amy serrò i pugni come se fosse stata davvero sulla scena.


“Ma… non è abbastanza forte”, disse Vaniglia preoccupata. “E continuare ad attaccare nello stesso modo non la farà vincere, perché non funzionerà una seconda volta”.


“Oh? Come fai a saperlo?” Luna Misteriosa la guardò con sorpresa.


“S-Scusa… io ero…”


“Lo hai imparato dalla Chiesa, vero?” La confortò Evelyn. “Non ti preoccupare. Hai superato l’esaminazione di Sua Altezza e hai dimostrato di esser diversa dalle malvagie Streghe Pure”.


Lily si accigliò senza dire una parola. Era d’accordo con Vaniglia. Nonostante gli studenti che erano stati colpiti fossero confusi, dopo un po’ erano capaci di rimettersi in piedi e di continuare ad inseguire la ragazza. Questa volta, sarebbero stati più cauti e avrebbero prestato attenzione alle proprie gambe per fare in modo che l’altra avesse meno occasioni di colpirli.


Improvvisamente, il ragazzo più alto sollevò una sedia e fece per colpirla alle spalle mentre altri due ragazzini la distraevano.


“Guardati alle spalle!” Urlò Amy.


Ma un avvertimento gridato a qualcuno che era nell’illusione era inutile, poiché l’illusione registrava soltanto ciò che era già accaduto.


La gamba della sedia colpì la testa della ragazza con forza e la fece cadere. Nel momento in cui cadde, riuscì a rotolare via dagli attacchi degli altri due opponenti che le erano di fronte e si accovacciò sul pavimento con le mani sulla testa e con i denti stretti.


Il sangue le aveva macchiato i polpastrelli.


Iniziò a colarle dietro l’orecchio e a tingerle il volto di rosso.


Il ragazzo più alto era leggermente sorpreso dal fatto che la ragazza fosse capace di incassare un colpo del genere. Esitò per un po’ prima di gettare la sedia da parte e avvicinarsi a lei.


Nel momento in cui tutti pensarono che per lei fosse finita, improvvisamente il suo viso si contorse in una smorfia di sofferenza sofferente, apriva la bocca per urlare con tutto il fiato. Nonostante le streghe non ne potessero udire la voce, erano capaci di stimare il dolore che stava provando dal suo aspetto, che non aveva mostrato quando la sedia aveva colpito la sua testa.


Poi un lampo di luce schizzò fuori dalle sue dita e fu rapidamente seguito da un secondo, un terzo… Il fulmine si propagò sul pavimento, lasciando dietro sé aggrovigliate scie rosso-arancioni, e appena toccò la finestra, si trasformò in un lampo di luce.


In un secondo, ci fu un’esplosione accecante e si sentì un terribile boato. La finestra andò in frantumi e si aprì un enorme buco sul muro. Tutti si impaurirono e scapparono, lasciando indietro la ragazza dai capelli corti avvolta dai fulmini.


<em>Moumentai</em>
                                


                                



