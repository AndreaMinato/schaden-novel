---
weight: 754
title: Capitolo 754- La Signora dei Vermi
pubDate: 2025-08-07T11:37:51.022Z
tags:
    - rtw
---










“Questo… questo è un risveglio?” Chiese Evelyn stupita.


“Molto probabilmente” Annuì Lily. Al primo risveglio, il dolore causato dallo scorrere del potere magico accumulato nel corpo era molto più acuto di quello causato da un taglio sulla sua testa. In quel momento, molte streghe in quel momento esercitano il loro potere inconsciamente, il che equivale molto probabilmente all’esporsi. Se fosse stato due o tre anni prima, chi si fosse risveglia in pubblico sarebbe stata quasi sicuramente condannata.


Presto il fulmine svanì, ma aveva incendiato il pavimento ed il muro esterno della classe, lasciando una scia di fuoco rosso-arancione in giro con delle nuvole di fumo.


La ragazza con i capelli corti faticò a ritornare dalla sua amica che era scioccata, urlò, le afferrò le mani e la condusse al di fuori della zona pericolosa.


Lily alzò un sopracciglio in segno di approvazione. Si sapeva che il primo morso aveva buone probabilità di non essere fatale, ma era una sensazione che una strega non aveva mai provato prima. Normalmente, una strega, dopo il morso, avrebbe dovuto essere debole e affaticata. Era davvero raro per un’adolescente riuscire a controllare il suo corpo riuscire a controllare il suo corpo in una condizione del genere, e ricordarsi da sola di ritornare ad aiutare l’amica rimasta indietro.


Siccome il fuoco generato dal fulmine era molto piccolo, le fiamme non si diffusero molto rapidamente. Nel momento in cui metà della classe fu avvolta dalle fiamme, tutte le persone avevano già evacuato l’edificio scolastico.


Vedendo cosa fosse realmente accaduto, Estate interruppe il flashback.


“Ottimo, abbiamo una nuova sorella”. Lily alzò l’angolo della bocca. Poteva prevedere che, indipendentemente dalla sua abilità, la ragazza sarebbe stata davvero un’ottima strega, come minimo, per rispetto al suo coraggio e alla sua forza di volontà. Questa ragazza la fece sentire che non tutte le streghe sarebbero state pessime come Luna Misteriosa.


Deliberatamente si girò per fissare quest’ultima, che, contro ogni aspettativa, era impietrita, senza dare alcun cenno di star prestando attenzione a ciò che veniva detto.


Uh. Cosa c’era che non andava di nuovo con questa sciocca?


“Dobbiamo dirlo immediatamente a sorella Wendy!” suggerì Amy. “C’è una nuova Strega a Neverwinter!”


“Sono d’accordo”. Annuì Evelyn. “Adesso andiamo al Castello”.


“<em>Probabilmente Wendy ne è già a conoscenza”,</em> pensò Lily, alzò le spalle, ma non espresse questo pensiero ad alta voce.
Aveva intenzione di ritornare nella sua stanza per continuare la sua osservazione dei piccoli vermi dopo l’incidente ed il castello era di strada.


“Luna Misteriosa?” Quando furono sul punto di tornare al castello, notarono che la ragazza stava ancora fissando il pavimento.


“Ah… sto arrivando”. Scosse la testa per allontanare i pensieri che la stavano distraendo e raggiunse le altre.


“Va tutto bene?” chiese Evelyn toccando la testa della strega.


“Tutto bene…” Rispose con un sussurro, sembrando abbastanza diversa da quella sua versione eccitata di quando era appena arrivata.


<em>“Che ragazza strana</em>”. Evelyn non poté evitare di pensarlo.


Lily fece una smorfia con la bocca e poi toccò la mano di Luna Misteriosa attraverso cui le iniettò un verme magico genitore nel corpo. “Nonostante la sua stupidaggine, non merita di prendersi un raffreddore, cosa accadrebbe altrimenti?”


Viaggiarono verso l’Edificio delle Streghe utilizzando l’Arca Magica e fecero subito rapporto a una Wendy arrabbiata che, come previsto le rimproverò.


“Non c’era alcun bisogno che voi ragazze investigaste sulla questione. Sylvie ha notato la reazione magica nella scuola quando era al Castello, ed aveva già scoperto tutto dopo aver fatto delle domande alle persone sul posto”. Wendy con la sua mano diede un colpetto sulla fronte di ciascuna delle streghe. “Sgattaiolare all’interno del perimetro della polizia ed entrare in un luogo potenzialmente pericoloso, state passando troppo tempo con Fulmine. Volete esser rinchiuse in aula e fare tre prove d’esame come lei?”


Sentendo le parole di Wendy, le espressioni sul viso di tutte loro cambiarono. Scossero immediatamente la testa.


“Ah, avevo quasi dimenticato”. Evelyn batté le mani e disse “Devo controllare le scorte della taverna prima di cena”.


“Anche io ho un problema su cui devo confrontarmi con Isabella”. Margie fece un profondo inchino. “Devo andare”.


“Anche io”. Vaniglia la seguì di corsa.


“Eh?” Amy stette ferma per un po’, non riuscendo a pensare ad una scusa valida e alla fine fu trascinata fuori dall’ufficio da Estate.


Lily sospirò a questo spettacolo. “Pensate veramente che potreste sfuggire alla punizione di Wendy se questa avesse intenzione di punirvi? Non è una cosa così malvagia passare una notte a fare tre prove d’esame per verificare ciò che abbiamo appreso”.


Dopo che Lily spinse la testa di Luna Misteriosa in basso, per potersi entrambe scusare con un inchino, ritornarono nella loro stanza.


“Adesso puoi dirmi cosa è successo?”. Quando la porta della camera fu chiusa, Lily guardò verso la sua compagna di stanza che sembrava essere molto triste. “Ti stai comportando in questo modo per poter ottenere la mia simpatia?”


“Lily…” l’altra tirò su col naso. “La nuova strega può generare l’elettricità!”


“E questo cosa significa?”


“L’elettricità è magnetismo e il magnetismo è elettricità… in altre parole io posso essere lei e lei può essere me”, disse preoccupata. “Cosa accadrebbe se il suo potere fosse più forte del mio e Sua Altezza non avesse più bisogno di me?”


“Pfft”. Lily quasi si strozzò con la saliva. “Perché dici questo? Anche se entrambe avete la stessa abilità, Sua Altezza non metterebbe mai volontariamente qualcuna da parte lasciandola senza far nulla”.


“Ma lui confronterà sempre…”


“Ma voi non sarete mai uguali…” Non appena Lily pronunciò queste parole, ebbe immediatamente una rivelazione, “Mai… uguali?” Queste parole ronzarono nella sua testa. Poi, chiese “Aspetta, cosa hai detto prima?”


“L’elettricità è magnetismo?”


“Dopo di questo”.


“Uh… Lei può essere me”.


“È questo!” Lily sentì come se le si fosse accesa una lampadina e le sovvenne una nuova idea, non interessandosi più a Luna Misteriosa, corse alla scrivania, prese una goccia d’acqua da un bicchiere, la posizionò sotto il microscopio ed iniziò ad aggiustare la lunghezza focale meticolosamente.


“Cosa vuoi dire?” protestò l’altra. “Hey, non puoi confortarmi ancora un po’?”


“Lasciami da sola!” Lily la salutò con la mano. “Se non vuoi esser messa da parte, d’ora in poi inizia a studiare con molta più attenzione. In questo modo potresti avere qualche possibilità”.


C’è sempre una differenza quando si raffrontano le cose. Aveva disegnato e comparato molte immagini dei vermetti e creato vermetti genitori sulla base di quelle immagini, paragonando poi il risultato. Ma, non importava quanto si impegnasse, continuava a fallire nel creare un’esatta replica del primo vermetto. Il motivo era dovuto al fatto che non era mai stata in grado di estrapolare ogni dettaglio di quest’ultimo sulla base delle sue osservazioni. Se fosse stata cambiata la regolazione del microscopio o il vermetto si fosse mosso, avrebbe ottenuto un’immagine molto differente. Un vermetto genitore creato sulla base di questo tipo si osservazioni non sarebbe mai stato esattamente identico all’originale.


Se voleva trasformare un vermetto genitore in un particolare tipo di verme, in primo luogo questi due sarebbero dovuti diventare la stessa cosa.


Lily presto si prefisso un nuovo obbiettivo. Un verme trasparente sembrava un acino d’uva marcio. Erano molto comuni nell’acqua e spesso li sceglieva come cavie per i suoi esperimenti.


Toccò con delicatezza il vetrino e rilasciò un vermetto genitore magico invisibile ad occhio nudo. Per prima cosa bloccò la brama di quest’ultimo di assimilare i vermi che lo circondavano e lentamente mosse i suoi tentacoli verso quello trasparente. Quando i due furono legati tra loro, quello genitore iniziò a penetrare all’interno dell’altro finché tutto il suo corpo non divenne violetto.


Adesso il vermetto genitore era quello iniziale e quello iniziale era quello genitore.


Quando eliminò il blocco sulla capacità di assimilazione del vermetto, per la prima volta, vide che il genitore non tornò alla sua forma originaria come faceva di solito. Invece, nuotava nella forma del vermetto trasparente. Col passare del tempo, tutti i vermetti circostanti furono trasformati in vermetti trasparenti, e presto la trasformazione si diffuse nell’intera goccia.


Sette o otto minuti dopo, non riusciva più a trovare alcun piccolo verme, se non quelli trasparenti.


<em>Moumentai</em>




                                


                                



