---
weight: 7570
title: Capitolo 757- Sharon
pubDate: 2025-08-07T11:37:51.022Z
tags:
    - rtw
---






...


Wendy entrò nell'ospedale con in mano un contenitore per la cena e lì vide il padre di Nana, Titus (1) Pine, parlare con un uomo e una donna. Iniziarono ad inchinarsi piegandosi su un ginocchio, sembrava volessero inginocchiarsi, ma il Visconte Titus li fermò immediatamente. La scena andò avanti per un bel po' fino a quando si inchinarono e se ne andarono riluttanti.


Quando furono usciti dall'ospedale, Wendy andò da lui e gli chiese incuriosita: "Chi erano?"


Titus scrollò le spalle e disse: "Chi altri potrebbero essere? Sono i genitori della nuova strega. Erano preoccupati di lasciarla in ospedale da sola e mi stavano chiedendo se potevano portarla a casa. Quando ho detto loro che era stato il Re a ordinare che lei rimanesse qui, hanno immediatamente cambiato atteggiamento e hanno porto i loro ringraziamenti a Sua Maestà". Wendy si accorse che nella sua ultima frase c’era un misto di delusione e orgoglio.


Wendy non riuscì a impedirsi di ridacchiare. "Pensa che tutti i genitori siano come lei, l’uomo che ha osato irrompere nel Castello del Signore per la propria figlia".


Sapeva perché si sentiva deluso. Secondo i suoi ideali, i genitori non avrebbero mai dovuto consegnare i loro figli a nessun altro, anche se fosse un Re in persona a chiederlo. Quando Nana si era risvegliata, si era recato direttamente al Castello di Roland senza una lettera di presentazione. Per fortuna, il gentile e misericordioso Principe Roland non aveva mai avuto intenzione di farle del male, quindi l’incidente aveva finito col diventare una storia commovente. Se si fosse intrufolato nel Castello del Duca Ryan o in qualsiasi altro grande nobile della Regione Occidentale per salvare Nana, non sarebbe mai riuscito a uscirne così facilmente.


Sebbene quella storia fosse accaduta prima che Wendy arrivasse a Città di Confine, lo aveva sentito raccontare più volte da Usignolo. Ecco perché aveva capito da dove veniva l'orgoglio di Titus.


"Almeno, sono molto meglio dei genitori di Estate" sospirò Wendy.


I genitori di Estate l'avevano spedita in fretta e furia al Castello per reclamare un reale d'oro quando si era risvegliata come strega. L'avevano trattata come una schiava che avevano venduto al Re e all’Unione delle streghe e le avevano raccomandato di non rifiutare nemmeno una delle loro richieste. Se non fosse stato per i soldi che avrebbero avuto, probabilmente non le avrebbero permesso di tornare a casa.


Delusa dalla sua famiglia, Estate non ritornava a casa così assiduamente una volta che si era abituata a vivere con tutte le sorelle dell’edificio delle streghe.


Come strega, la si poteva considerare fortunata.


Invece, come figlia, era stata abbandonata dai suoi genitori.


Titus annuì in accordo con Wendy. "Sì, lo sono. Uno di loro lavora nella Area delle Fornaci e l'altro è un tuttofare nella squadra di costruzione. Non sapevano cosa le era successo fino a quando non hanno terminato il lavoro, eppure non appena hanno saputo la notizia, si sono precipitati qui senza nemmeno cenare. Dalle loro facce ho capito gli importa davvero della ragazza".


Wendy sorrise e disse: "Sembra che abbia fatto bene a portare questo contenitore con la cena con me. Potresti portarmi da Sharon?"


Titus si toccò la barba e rispose: "Certo, seguimi per favore".


...


Dopo la ristrutturazione e l'espansione, l’ospedale aveva adesso un reparto di degenza, tuttavia, solo pochi pazienti rimanevano lì, dato che Nana e Lily erano in grado di curare la maggior parte dei pazienti a Neverwinter in poco tempo. In genere, avevano solo bisogno di restare un po' nella sala dell'ospedale per riprendersi completamente.


Considerando che era possibile che ci fosse ancora una certa l'influenza della Chiesa, Roland aveva chiesto all'ospedale di far rimanere Sharon. Non era certo che tutti quelli che erano emigrati da altre parti di Graycastle potessero accettare una strega come una di loro. Facendola restare in ospedale, almeno, poteva assicurarsi che non sarebbe diventata senzatetto o ferita dalla sua famiglia.


Titus e Wendy andarono al reparto di degenza. Lì l’uomo aprì delicatamente la porta e fece un cenno a Nana che era accanto al letto. "È ora di cena, puoi chiacchierare con la tua amica più tardi".


"Non cena con noi?" chiese Nana sorpresa. Poi si accorse di Wendy e disse: "Sorella Wendy, sei venuta anche tu".


Wendy sorrise e diede un colpetto al contenitore tra le sue mani e dichiarò: "Le ho portato la cena".


Nana disse: "Oh, capisco. Allora lascerò che chiacchieriate prima voi. Tornerò più tardi". Salutò Sharon e lasciò il reparto con suo padre.


Wendy si avvicinò al letto e mise il contenitore della cena sul comodino. Si voltò e incrociò gli occhi di Sharon. La strega appena risvegliata la stava guardando, la sua espressione era curiosa. Wendy chiese: "Come ti senti a essere diventata una strega?"


La ragazza aveva un viso infantile e capelli corti e rosei. Era un colore di capelli raro a Graycastle e le ricordavano un bocciolo. Wendy sapeva per certo che sarebbe diventata più bella dopo il suo risveglio. Poteva già immaginare quanto sarebbe stata straordinaria una volta raggiunta la maturità.


Sharon rispose: "Ho sentito qualcosa entrare nel mio corpo... La signorina Nana mi ha detto che era il potere magico". Strinse le labbra e continuò: "Anche tu sei una strega? Fa sempre male la prima volta?"


Anche se la sua seconda domanda poteva causare qualche ambiguità, sapeva esattamente a cosa si riferiva. "Sì, sono una strega, puoi chiamarmi Wendy. per quanto riguarda la tua seconda domanda, non è proprio così... ma non è nemmeno tanto importante. Basta che impari a usare il tuo potere e diventerà parte di te, esattamente come le tue braccia e le tue gambe". Finita la frase, aprì il contenitore in metallo e rimise il cibo fumante sul comodino.


Sharon deglutì due volte per impedirsi di sbavare, ma non riuscì a impedire al suo stomaco di brontolare.


La ragazza arrossì immediatamente imbarazzata.


"Hai fame?" Wendy sorrise e posizionò prontamente la zuppa di Funghi becco d'uccello davanti la ragazzina.


Sulla pallida superfice gialla della zuppa vi galleggiavano dei pezzi di scalogno. Alla luce del fuoco l'olio che la ricopriva brillava. Paragonata alla leggera zuppa di verdure, l'odore della carne rendeva quella zuppa molto più invitante.


Wendy aveva imparato il trucco di rassicurare la gente attraverso il buon cibo da Roland che adorava organizzare un banchetto per accogliere ogni nuova strega.


Sharon annuì freneticamente.


Wendy suggerì dolcemente: "Bevi un po' di zuppa per scaldarti lo stomaco prima di mangiare un altro cibo".


Presto la ragazzina iniziò a divorare la sua cena, facendo persino venire fame a Wendy.


Quindi chiese: "Dov'è la tua amica? È tornata a casa?"


Sharon rispose senza smettere di trangugiare il suo cibo. "Non lo so ... probabilmente sì".


Wendy era stupita. "Non è venuta a trovarti?"


"No ..." Sharon scosse la testa. "Probabilmente non si fidava completamente di me. Del resto, anche io vengo dal Territorio Meridionale come gli studenti che la stavano bullizzando".


Wendy era sorpresa sorpreso. "Cosa? Vieni dal Territorio Meridionale?"


"Si". La ragazzina infilò in bocca un pezzo di Funghi becco d'uccello. "Dalla Città Foglia d'Acero, una piccola città vicino a Città dell'Aquila... ma adesso è impossibile viverci".


Wendy esclamò: "Pensavo che tu venissi dalla Regione Orientale come lei. Credevo fosse questo il motivo per cui l'hai aiutata".


"Non dovrei aiutarla perché veniamo da regioni diverse?" Sharon sbatté le palpebre e continuò con un’espressione seria: "Le battaglie tra i nobili non hanno ovviamente nulla a che vedere con lei. Quei ragazzi volevano soltanto trovare una scusa per bullizzarla. A prescindere da dove veniamo, ciò che è sbagliato è sbagliato. Se non mi fossi fatta avanti a fermarli, nessuno avrebbe rimediato a quell’errore".


Restò senza parole per qualche momento, era persa nei suoi pensieri.


<em>“Maestà, si era preoccupato per nulla. Questa ragazza non ha bisogno del mio conforto.</em>


<em>Lo capisco dall'espressione nei suoi occhi. È assolutamente certa della sua decisione”.</em>


<em> </em>


<em>Thea </em>


<em> </em>


[su_service title="Erialis" icon="icon: comment" size="16"]<em>La nota come vedete si riferisce al nome del padre di Nana, il primo testo inglese che abbiamo tradotto lo indicava come Titus ma il nuovo sito che ora seguiamo lo indica con il nome di Tigui Pine. Abbiamo deciso di restare fedeli a noi stesse e mantenere il nome Titus tuttavia a volte potrebbero esserci dei refusi in caso avvertiteci e provvederemo alla modifica. Per quanto riguarda il testo cinese è un po’ complicato perché in cinese sarebbe “Tí gu”</em>


<em>Volevo ricordarvi che il patreon è stato ripristinato, se volete tornare a sostenerci. Baci a tutti</em>[/su_service]
                                


                                



