---
weight: 764
title: Capitolo 764- La strada del Miracolo
pubDate: 2025-08-07T11:37:51.023Z
tags:
    - rtw
---


Di notte, il Calice del Teschio diventava il luogo più vivo della piccola oasi.


“Ho visto con i miei occhi il duello tra il Clan Osha e il Clan della Tempesta di Sabbia!” Un cliente trangugiò una caraffa di Vino della Lanterna di Fuoco ed esclamò: “La Divina Signora dai capelli neri è semplicemente inarrestabile! Nel momento in cui è stato suonato il gong ha caricato dritta verso la Signora Divina avversaria e l’ha mandata a terra con un solo colpo del suo scudo!”


“La Signora Divina del Clan Tempesta di Sabbia non è quella chiamata Sandra Pioggia di Sabbia? Può utilizzare la sabbia per creare un’armatura e lanciare attacchi. Come ha fatto a perdere così facilmente?” Chiese un altro avventore. “Anche se non avesse potuto reagire in tempo, l’armatura di sabbia che stava indossando avrebbe dovuto essere più resistente di quelle dei Settentrionali. Come ha fatto a non bloccare l’attacco?”


“Credi che stia mentendo? Non sono stato l’unico a vederlo!” Il cliente gli urlò contro contrariato. “L’armatura di sabbia può essere stata dura, ma ho visto che non è servita a nulla. Nel momento in cui la Signora Divina degli Osha ha caricato contro di lei, la sabbia che ricopriva il suo corpo è schizzata sul pavimento e il suo viso ha ricevuto in pieno il colpo dello scudo. Non ricordi che durante il primo duello la Signora Divina degli Osha ha affrontato da sola una dozzina di guerrieri del Clan Tagliaossa? Con una forza del genere, è una grazia che Sandra sia ancora viva”.


“Schizzata sul suolo…? Stava indossando una Pietra della Vendetta Divina?”


“Forse, ma non ne sono sicuro. Comunque, sicuramente le stavano indossando i guerrieri dei Tagliaossa e quelli della Tempesta di Sabbia. Magari su di lei non funzionano.”


“Una Signora Divina che non subisce il potere delle Pietre Divine…? Com’è possibile?”


“La smetti di interrompere?” Si lamentò qualcuno. “Date a quest’uomo dell’altro liquore e fatelo finire di parlare!”


“Grazie”. Il cliente ingoiò un sorso dalla caraffa appena riempita e proseguì: “Il Clan della Tempesta di Sabbia probabilmente non si aspettava che la sua Signora Divina sarebbe stata la prima a cadere, e la loro formazione si è dispersa velocemente. Hanno impiegato metà dei guerrieri utilizzabili e sicuramente Sandra era il loro collante. Caduta lei, non vi era praticamente alcuna possibilità di vittoria”.


“Non è morto nessuno, di nuovo?”


“Certo. Tutti e 15 sono vivi. O sono stati infilzati dalle frecce nelle spalle o nelle ginocchia, oppure sono stati messi al tappeto dalla Signora Divina degli Osha!”


Si sentì un turbinio di sussurri tra la folla.


“Ma non è nulla”. Il cliente improvvisamente divenne ancora più eccitato, e si mise in piedi sul bancone del bar per far sì che tutti lo potessero vedere. “Il duello di due giorni fa è quello veramente indimenticabile! Gli Osha contro il Clan del Fiume Nero, un enorme clan noto per la sua audacia e la sua crudeltà! Sono sicuro che avete già sentito questo nome. Dei duellanti che li hanno affrontati, pochissimi sono riusciti a sopravvivere! Non hanno una Signora Divina, il loro clan è composto interamente dai migliori tra le eccellenze fra guerrieri, e schierano sempre tutti e 30 le persone schierabili in duello. Se comparato agli altri duelli, in questo è stato versato più sangue, ma…”


L’intera taverna ammutolì quando sentì dire “ma”. Tutti non vedevano l’ora che il cliente completasse la frase.


“Ma… un’altra volta, non è morto nessuno sulla piattaforma!” Esclamò.


Nella folla tutti sussultarono.


“E’ impossibile! Quando oggi ho fatto alcuni scambi nella Città delle Sabbie Ferrose, tutti parlavano delle gravi perdite subite dal Clan del Fiume Nero. Hanno perfino appeso una bandiera nera sul Castello di Roccia per il lutto. E tu dici che non è morto nessuno?”


“Eh, dovresti prestare più attenzione quando ascolti”. Il cliente agito le dita. “Ho detto che nessuno è morto sulla piattaforma!”


“Posso testimoniarlo”, qualcuno intervenne immediatamente, “l’ho visto anche io!”


“E’ vero. Nonostante non abbia fatto in tempo per vedere il secondo Duello Sacro, ho fatto in tempo per quello dell’altro ieri. Si potesse dire che sulla piattaforma scorressero fiumi di sangue, perciò è davvero notevole che non sia morto nessuno!” Aggiunse l’altra persona.


“Cosa intendi dire esattamente?”


“Per favore, spiega meglio per tutti”.


“Signorina, gli versi altre tre caraffe!”


“E’ facile da capire. La Signora Divina gli ha dato una possibilità, ma anche con gli arti rotti, hanno provato a ferirla mordendola con i denti. In questo caso, è stata costretta a rendere completamente nulla la loro capacità di contrattaccare…” si fermò appositamente per qualche istante. “Ha usato un coltello lungo per tagliargli gli arti, prima di calcarli fuori dalla piattaforma uno ad uno!”


“Se fossero stati tagliati solo una gamba o un braccio, avrebbero potuto sopravvivere dopo dei trattamenti medici. Ma senza alcuno dei quattro arti, non sono riusciti a sopravvivere nemmeno il tempo di arrivare alla Città delle Sabbie Ferrose. È bastata la perdita di sangue ad ucciderli. Si può davvero dare la colpa agli Osha per questo?” Mandò giù un grande sorso di vino e ripetè la domanda. “Cosa ne pensate? Rispondete!”


“Probabilmente no… non si sono comportati così nei duelli precedenti, questa volta sono stati costretti a farlo”.


“Che nessuno sia morto sulla piattaforma è una priva sufficiente del fatto che la Signora Divina non avesse intenzione di uccidere”.


“È vero!”


“Secondo me i Fiume Nero se lo sono meritati. Non sapevano nemmeno chi fosse il loro opponente, e hanno pensato che il loro abituale modo di scendere in battaglia vrebbe intimidito gli Osha!”


“Ben detto!”


“Barista, dia a tutti un’altra caraffa di Vino Lanterna di Fuoco a tutti. Stanotte offro io!” Urlò qualcuno verso il secondo piano della taverna.


Thuram, che era stato tutto il tempo appoggiato contro la finestra di quel piano, battè le mani e rispose “Non ce n’è bisogno. Questo giro lo offro io. Agli Osha…”


“Agli Osha!”


Il primo piano della taverna scoppiò in un brindisi.


Thuram finì la bevanda che aveva in mano e fece un lungo sospiro.


Nelle ultime settimane, il numero di avventori al Calice del Teschio stavano aumentando. Il primo piano, che veniva considerato spazioso, adesso stava diventando sovraffollato. Tutti erano impegnati nel discutere solo un argomento, cioè i Duelli Sacri.


Infatti, non solo la taverna, ma anche la piccola oasi stava diventando affollata. Ovunque andasse, vedeva moribondi o mezzi-morti dei vari clan chiedere novità sugli Osha. Questo era qualcosa che non sarebbe mai potuto accadere in passato.


Un incremento della popolazione era un gran peso per gli amministratori della piccola oasi. Per cominciare chi commerciava non aveva mai abbastanza scorte, e inoltre, era facile per chi arrivava con cattive intenzioni mescolarsi tra la folla. Secondo gli usi abituali dei Cani da Guardia, le piccole oasi permettevano di entrare solo a chi, tra la popolazione delle Sabbie Ferrose potesse apportarvi dei benefici – dovevano essere sia mercanti che guerrieri in cerca di rifugio.


Che la gente proveniente da tutti gli angoli dell’Oasi della Corrente d’Argento fosse autorizzata a riunirsi qui, era solo per gli ordini della nuova padrona, Down Luna d’Argento.


Se fosse stato il Vecchio Thuram, questo lavoro giornaliero avrebbe avuto semplicemente lo scopo di guadagnare qualche oro reale per I Cani da Guardia, e allo stesso tempo metterne da parte qualcuno per sé. La trasformazione andava oltre tutto ciò che avesse potuto chiedere. In questo momento, il suo destino era strettamente connesso a quello del Clan Osha. Era abbastanza sfibrante far sì che i suoi uomini mantenessero l’ordine nella piccola oasi.


Fortunatamente, la nuova proprietaria aveva già tenuto in considerazione la sua situazione. Dopo il primo duello, Drow gli aveva permesso di rimanere nell’oasi e concentrarsi sulla situazione domestica.


Per assicurare un adeguato rifornimento alimentare, non solo Ascia d’Acciaio aveva portato un carico di cibo dal Clan dei Tagliaossa, ma aveva anche offerto degli ori reali ad altre due oasi. Quando una di queste aveva rifiutato l’accordo, il giorno successive, era stata assaltata e ridimenzionata dai soldati di Graycastle, e il loro territorio era stato scambiato per del cibo con il Clan del Fiume d’Argento.


In realtà, in questo momento, Thuram non aveva la benchè minima idea di quali fossero le intenzioni degli Osha.


Non solo avevano accettato la resa di un clan, ma anche che avevano risparmiato i guerrieri dei Tagliaossa e della Tempesta di Sabbia, permettendo loro rimettersi dopo un breve riposo. Anche se avessero desiderato essere il clan migliore, agire in questo modo sembrava essere completamente privo di significato!


La cosa che consolava Thuram era che la Signora Divina, portata da Drow Luna d’Argento, era davvero potentissima. Lo schieramento che consisteva in sole quattro persone, aveva già sconfitto tre grossi clan, l’uno dopo l’altro. In questo momento erano rimasti solo altri due clan.


E stanotte, sarebbero dovute arrivare ancora altre notizie dalla Terra di Fuoco.


Il risultato dello scontro tra gli Osha e il Clan dell'Onda Selvaggia.






<em>Moumentai</em>
                                


                                



