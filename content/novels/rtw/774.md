---
weight: 774
title: Capitolo 774- “Terra Divina”
pubDate: 2025-08-07T11:37:51.024Z
tags:
    - rtw
---






<strong> </strong>


Roland osservò curioso i movimenti delle Streghe Superiori di Taqila. Ogni loro tentacolo aveva un ruolo diverso. I tentacoli corti si contorcevano come serpenti in modo che potessero reggersi e muoversi, mentre quelli lunghi si inserivano nel fango per correggere le direzioni. Alcuni dei tentacoli erano incredibilmente lunghi. Basandosi sull’altezza del soffitto della cupola, i tentacoli più lunghi superavano i cento metri e potevano contrarsi come braccia.






Anche i muscoli più forti non sarebbero stati in grado di supportare dei tentacoli così lunghi. Roland supponeva che il potere magico all’interno di queste masse gli permetteva di camminare liberamente, proprio come per le gigantesche bestie demoniache che in apparenza andavano oltre i limiti imposti dalla forza di gravità.






Dopo aver fatto due dozzine di passi e superato due Nuclei Magici, Pasha si arrestò di fronte ad un cubo che pareva fatto di pietra preziosa.






“Quella è una Pietra Divina della Vendetta. Non posso avvicinarmi troppo…” Sussurrò Usignolo nel suo orecchio.






Roland annuì in silenzio e chiese a Pasha: “La Reliquia è al suo interno?”






“Esatto. Tenendola rinchiusa possiamo limitare il suo raggio di azione. Se non l’avessimo messa in questa scatola fatta di Pietra Divina della Vendetta, temo che i residenti della vostra città verrebbero inconsciamente influenzati dalla Reliquia.” Pasha allungò alcuni tentacoli e li posò sulla scatola senza aprirla subito. “Prima di avere un contatto con essa, devo chiarire alcuni punti per paura che possa accadervi qualcosa.”






“È… pericolosa?” Wendy si fece avanti e si mise inconsciamente di fronte a Roland.






“Non siate troppo preoccupati. Fintanto che non state da soli con la Reliquia, sarà tutto apposto” interruppe Celine.






“Cosa intendi con ciò?” Chiese Roland alzando le sopracciglia.






Pasha divenne più seria e disse: “Come ho detto tempo fa, se aprite voi stessi di fronte alla Reliquia, potrete avere più visioni incredibili. Sia una strega che una persona comune possono essere richiamati da essa. Ma ricordate, quello che vedrete non sarà completamente immaginario. È diverso dallo Strumento Fantasma, quello che vedrete nelle pergamene dipinte avrà un impatto sulla realtà. Questa è la prima cosa che voglio chiarire: in qualsiasi momento, non dovrete mai accettare da soli il richiamo delle divinità.”






Roland sentì immediatamente un brivido scorrere lungo la spina dorsale, pensando: <em>La vista di un dipinto può influenzare la realtà? Non è la stessa cosa di Sadako Yamamura  (1) che esce dalla televisione?</em>






“Perché non è pericoloso con la presenza di più persone?”






Pasha spiegò: “Perché una volta che verrete intrappolato nella Terra Divina, avrete delle reazioni ovvie, ad esempio, occhi vitrei, corpo pesante, deliri, ecc. le persone intorno a voi dovranno trascinarvi fuori dal raggio d’azione della Reliquia. Nelle documentazioni storiche, diverse persone sono state richiamate da sole dalla Reliquia e in seguito, le loro anime non riuscirono più a tornare nei loro corpi. Due o tre persone che abbiano a turno contatto con essa riduce efficacemente il rischio.”






Roland guardò verso le streghe di Taqila e disse: “Ho capito. In altre parole, dato che ci sono almeno cinque persone qui, non è per niente pericoloso giusto?”






Celine annuì: “Se non fosse stato così, non vi avremmo permesso di osservarlo così da vicino.”






Alethea disse fredda: “C’è un altro punto di cui dobbiamo avvisarvi. Dovreste sapere che le enormi pergamene dipinte all’interno della Reliquia mostrano la civiltà dei demoni. Se aveste l’occasione di vederle, potrebbero… no, tenterebbero sicuramente di ferirvi. Possiamo aiutarvi a risvegliarvi dal richiamo ma non possiamo aiutarvi a resistere all’orrore di essa.” Fece un momento di pausa e continuò con il suo tono sogghignante: “Se siete troppo spaventato e farete una scenata in quel momento, non incolpatemi per non avervi avvertito.”






“Questo è tutto quello che avete da chiarire?” Roland rimase tranquillo. “C’è altro che volete dirmi?”






“Tu…” Alethea probabilmente non si aspettava che sarebbe rimasto così indifferente e non poté fare a meno di sentirsi leggermente soffocare.






“Se non c’è altro, apritela.”






Roland sospirò silenziosamente. Come uomo moderno che gradiva tutti i tipi di mostri, alieni, thriller e film dell’orrore, aveva un orizzonte molto più vasto rispetto alle persone dei tempi antichi. Se non fosse stato preparato, forse si sarebbe spaventato. Ma quello che disse Alethea, in un certo senso era una sorta di spoiler. Fintanto che non gli causasse danni reali, pensava che non avrebbe abbandonato l’idea di esplorare i misteri delle divinità.






“Capisco.” Pasha contrasse i tentacoli e aprì la scatola di Pietra Divina rivelando un cristallo rosso a forma di fuso.






Si sollevò autonomamente dalla scatola e, proprio come gli altri Nuclei Magici, fluttuò silenziosamente nell’aria a circa un metro dal suolo.






“Non può uscire dal raggio della Pietra Divina. Dovete avvicinarvi ad essa e rilassarvi, così potrete entrare nella Terra Divina.”






“Vostra Maestà…” disse Wendy afferrandogli preoccupata la mano.






“Non preoccuparti. Non sarà pericoloso dato che tu sei qui. So a cosa sto per andare incontro” disse accarezzando delicatamente la mano della strega dai capelli rossi per confortarla.






Oltre alle informazioni fornitegli dalle streghe di Taqila, aveva ottenuto altre informazioni dalle memorie di Isabella e dall’esplorazione del Tempio del Segreto Fondamentale della Chiesa nel Mondo dei Sogni. Tutto questo provava che c’era davvero qualcosa che poteva portare le persone in un’incredibile Terra Divina.






Si sedette a gambe incrociate vicino alla Reliquia e chiuse gli occhi.






Nel frattempo Pasha allungò i tentacoli per connettersi con quelli delle sue compagne.






Le loro coscienze si collegarono velocemente insieme riflettendo quello che avevano da dire nella mente l’una dell’altra.






Una furiosa Alethea disse: “Come si permette di essere così arrogante? Non vedo l’ora di vederlo spaventato e tremante. Altrimenti non realizzerà davvero quando siano terribili i nemici che dovrà affrontare. Quando se la farà addosso, mi chiedo cosa avrà da ridire.”






Celine la guardò con rabbia: “Che bene ci farà? Ogni Re ordinario è estremamente preoccupato della propria dignità e del prestigio. Se lo farai vergognare di se stesso, temo che ci odierà. Come potremo esplorare la Montagna Innevata e cercare la Prescelta se perdiamo il suo supporto? E se nel peggiore dei casi, venisse terrorizzato dai demoni? Il mondo intero perderebbe la speranza!”






“Ha detto che non ha paura di niente. In ogni caso, l’ho avvertito. Pensavate forse di riuscire a fermarlo?”






Celine borbottò: “È stato un errore portarlo qui e permettergli di avere un contatto con la Reliquia. Sin dall’inizio avevo consigliato di non farlo. Dovevamo almeno aspettare fino a quando non avessimo raggiungo un livello basilare di fiducia.”






Pasha sospirò delicatamente: “Quindi avremo dovuto tenergliela nascosta o impedirgli di avvicinarsi alla Reliquia? Facendo così non otterremmo mai la sua fiducia. Mettetevi nei suoi panni. Vi fidereste mai di un alleato che non ha intenzione di permettervi di sapere niente riguardo alla chiave che determina il fato dell’umanità? Non importa come venga spiegato, non l’avrebbe apprezzato. Solo dopo che lo avrà sperimentato di persona comprenderà la nostra sincerità.”






“Ma…”






“Ma non è necessario preoccuparsi troppo. Il Demone e l’Occhio Gigante non appaiono ogni volta. Inoltre, anche se si spaventasse troppo e dovesse fare un errore, possiamo promettere che manterremo le labbra cucite e non lo riveleremo ad altre persone. Penso che capirà.” Disse Pasha per rincuorare Celine e se stessa.






“E riguardo alle due streghe che sono venute con lui? Anche loro manterranno il segreto?” Chiese Alethea con intento malizioso. Lei, senza dubbio considerava un piacere vedere una persona comune perdere la faccia di fronte alle streghe.






“Non sono affari nostri.”






Quando Roland aprì nuovamente gli occhi, si ritrovò in un palazzo infinitamente vasto.






<em>Aris</em>


<em> </em>


[su_service title="Erialis" icon="icon: comment" size="16"]  <em> Il riferimento è ovviamente alla ragazza demone di Ring, ossia a </em><a href="https://it.wikipedia.org/wiki/Sadako_Yamamura"><em><b>Sadako Yamamura</b> </em></a> [/su_service]
                                


                                



