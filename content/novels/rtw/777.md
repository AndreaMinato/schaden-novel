---
weight: 777
title: Capitolo 777- Domanda e Risposta
pubDate: 2025-08-07T11:37:51.025Z
tags:
    - rtw
---






Sin dall'incontro precedente con le streghe di Taqila, Roland non vedeva l'ora di incontrare il Portatore Principale.


Per decifrare gli scritti lasciati dalla Civiltà Sotterranea, molte delle sopravvissute di Taqila si erano sacrificate unendo le loro anime, ma poteva solo rispondere sì o no alle domande. A parte esser usato a questo scopo, era fondamentalmente un oggetto inutile. Pensando a questa storia solenne, percepì un'aria di mistero che avvolgeva il Portatore.


Quando finalmente Roland lo vide, rimase senza fiato dallo stupore. Era incatenato in una stanza segreta sotto la sala.


Questa massa, molto più grande di qualsiasi altro Portatore Originale, come quello occupato da Pasha, era pesantemente incatenato. I suoi tentacoli più grossi erano costretti a forza a stare separati e ed erano inchiodati alle pareti o al soffitto. Dalla sua pelle molto sfregiata e dai tentacoli spezzati, si poteva dire che non era la prima volta che veniva trattato in quel modo.


Roland ricordò che quel portatore era in grado di provare sensazioni proprio come i Portatori Originali.


Era in grado di sentire il caldo e il freddo, assaporare il dolce e l'amaro e provare dolore.


Non poté fare a meno di aggrottare le sopracciglia, chiedendo: "Perché? Ricordo che le volontarie che si sono fuse con il Portatore Principale erano tutte streghe, inclusa persino una dei vostri Tre Capi, E ... "


"Lady Eleanor, Vostra Maestà," sospirò Pasha. "Non avevamo scelta. I Portatori sono potenti come i Guerrieri della Punizione Divina. I loro tentacoli possono perforare la terra e costruire lucernai nella cupola. Possono anche attaccare i nemici e tagliare in due una preda. Se non la teniamo qui, lei inconsciamente si muoverà causandoci molti problemi. Se ciò dovesse accadere, sarà ancora più difficile da affrontare delle Bestie Demoniache Ibride ".


Roland capì velocemente la sensazione di impotenza di Pasha. Immaginò che questa massa tentacolare potesse essere un'unità di combattimento creata dalla Civiltà Sotterranea, ma se avesse perso la testa e fosse stata fuori controllo, sarebbe stata una seria minaccia per la Reliquia degli Dei e per il Nucleo Magico. Credeva che le sopravvissute di Taqila non volessero correre questo rischio e, di conseguenza, non avevano avuto altra scelta se non tenerla intrappolata qui.


Ad ogni modo, conoscerne la ragione non lo fece sentire meglio.


Si sentiva triste per le streghe che avevano volontariamente sacrificato tutto per Taqila solo per finire imprigionate in quell'angolo buio.


Vedendo Roland meditare su queste emozioni, Pasha disse con un'espressione mista di gratitudine e tristezza, "Abbiamo provato a chiedere cosa provassero, ma non siamo state in grado di ottenere alcuna risposta. Le anime fuse al Portatore Principale non possono essere nuovamente separate dal Nucleo Magico, quindi non sappiamo se siano in grado di percepire cosa stia accadendo. "


Alethea che era rimasta in silenzio, improvvisamente parlò: "Tutte le streghe di Taqila, incluse noi, hanno deciso di seguire Lady Eleanor per sempre. Non devi sentirti troppo male per loro. Sapevano a cosa stavano andando in contro", Roland in qualche modo percepì che la sua voce non era fredda come prima.


Beh... Se prima fosse stata fredda come ghiaccio secco, ora era solo fresca come acqua ghiacciata.


Celine aggiunse: "Quando abbiamo chiesto al Portatore Principale se avessimo dovuto incatenarla, tutti e tre i suoi tentacoli principali hanno risposto di sì. Se non avesse acconsentito, non l'avremmo legata così saldamente. "


Roland annuì e disse: "Forse l'Unione delle Streghe può aiutarvi con questa questione. Soraya può produrre tessuti flessibili per sostituire le catene di ferro, e una ragazzina chiamata Piumina può appiccicare insieme le cose. Se lavorassero insieme, potrebbero trovare un modo per bloccarlo senza fargli del male. Se non vi dispiace..."


Pasha abbassò leggermente il tentacolo principale che era sua testa e disse: "Sarebbe grandioso. Hai la mia gratitudine. "


"Non preoccuparti di ciò." Rispose Roland, poi e chiese: “Cosa significa: tutti e tre i suoi tentacoli principali hanno risposto di sì? Può dire di sì con un tentacolo principale e no con un altro contemporaneamente? Quando questo accade, come fate ad esser sicure di ciò che sta cercando di dire?"


"Lascia che sia Celine a spiegartelo."


Sentendo che ci sarebbe potuto essere un modo per alleviare la sofferenza delle streghe nel Portatore Principale, Celine sembrò piuttosto eccitata e rispose: "Il Portatore Principale è diverso da noi. Ha tre tentacoli principali, che gli consentono di esprimere informazioni più complicate senza comunicare attraverso la telepatia, che è quello che sto facendo in questo momento. "Dicendo queste parole, il tentacolo principale di Celine che era sulla sua testa emise un fioco raggio di luce rossa.


"Oh? Può persino illuminarsi? "


"Sì, prima che imparassimo come comunicare attraverso i pensieri, spesso usavamo questo metodo per esprimere i nostri sentimenti e le nostre emozioni. Ma ora non lo usiamo più molto come all'epoca." Si spostò al centro della camera segreta, indicando i tre tentacoli principali che pendevano dalla testa del Portatore Principale, inchiodati a terra. "Senza coscienza, non può esprimere i suoi sentimenti. È solo in grado di rispondere sì o no attraverso la luce rossa. Se un tentacolo principale brilla, significa sì. Altrimenti se non lo fa, significa no."


Continuò a spiegare, "Tuttavia, quando stavamo decifrando gli scritti della Civiltà Sotterranea, ci siamo rese conto che un semplice sì o no non poteva aiutarci a trovare rapidamente le risposte corrette. Ad esempio, se confondessimo la frase "Sono una strega Taqila" con "Io sono una strega" o "Sono Taqila", risponderà di no. Con questo metodo, dovremmo impiegare molto tempo oer confermare ogni semplice frase. "


Roland capì immediatamente cosa voleva dire. "Quindi avete contato quanti tentacoli principali brillassero per vedere quanto vi foste avvicinate alla risposta giusta."


Celine esclamò: "Sei davvero arguto. È così. Quando le avessimo letto qualcosa più vicino alla risposta giusta, ci avrebbe mostrato più luci rosse.  Quando tutti e tre i suoi tentacoli principali avessero brillato, avrebbe significato che la risposta era perfettamente corretta o che non poteva essere più d'accordo. "


Roland si sentì di nuovo commosso da queste streghe, pensando: "E’ stato questo il modo in cui questa fusione di tutte le anime delle streghe, inclusa quella di Eleanor, ha confermato che avrebbero dovuto essere intrappolate sottoterra? Anche se non era chiaro se queste anime avessero preso questa decisione per motivi di sicurezza o basandosi sui propri sentimenti, questa scelta rimaneva piuttosto commovente".


Fece un respiro profondo e chiese: “Posso farle qualche domanda?"


Celine si spostò di lato e rispose: “Sì, certo. Puoi semplicemente chiederlo direttamente a lui."


Roland si avvicinò al Portatore Principale e chiese lentamente, "Supponiamo che adesso abbia due ceste. Ed ogni cesto contenga due mele. Dopo aver rovesciato tutti i cesti, a terra ci sono quattro mele. Giusto?"


Tutti e tre i tentacoli brillarono contemporaneamente.


Celine fu sorpreso, "Uhm... È questo che volevi chiedergli? "


In quel momento anche Wendy si sentì un po' imbarazzata, e chiese: "Vostra Maestà,  adesso cosa state facendo?"


"È solo un test," Roland rimase calmo e continuò a porre la seconda domanda. "Supponiamo ora di avere 12.345 ceste e ogni cesto contenga 54.321 mele. Dopo aver rovesciato tutte le ceste, quante mele ci sono?" Estrasse un pezzo di carta e continuò: "Immagino ci siano così tante mele. Giusto?"


Lesse la risposta esatta che aveva preparato in anticipo, che era un numero di nove cifre. Il calcolo richiesto per ottenere questo numero dovrebbe essere considerato piuttosto complesso in questa era.  Credeva che le persone che non avevano mai seguito l'insegnamento della matematica a Neverwinter non sarebbero mai potute arrivare alla risposta giusta in breve tempo. Questo poteva essere confermato dal fatto che tutte e tre le Streghe Superiori di Taqila stessero in silenzio.


Tuttavia, dopo aver ascoltato ciò che ha detto, tutti e tre i tentacoli principali del Portatore Principale brillarono di rosso senza il minimo indugio. Proprio come avevano fatto alla prima domanda.






<em>Moumentai</em>
                                


                                



