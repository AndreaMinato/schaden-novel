---
weight: 7780
title: Capitolo 778- Esigere un Incontro
pubDate: 2025-08-07T11:37:51.025Z
tags:
    - rtw
---






Sorpreso dal risultato, Roland era perso nei suoi pensieri.


Questo Portatore Principale poteva fare una moltiplicazione a nove cifre! Indipendentemente dal metodo utilizzato, che si trattasse di una sommatoria o si una moltiplicazione in colonne, era riuscito a trovare immediatamente la risposta giusta. Ciò doveva significare che le sue capacità di calcolo superavano di gran lunga quelle delle persone comuni. Anche se era in grado di rispondere solo sì o no, sarebbe stato comunque di grande aiuto all'Accademia Matematica. Per lo meno, poteva controllare i risultati dei calcoli fatti dai membri dell'Accademia, potendo aiutare a minimizzare gli errori di calcolo dei progetti più grandi e complessi.


Si accovacciò eccitato e con il sorriso di un bambino, accarezzò il tentacolo principale del Portatore Principale, "Sei geniale."


Il bagliore rosso si spense.


Pasha gli ricordò: "Vostra Maestà, non può comunicare con voi direttamente".


"Lui può capire le mie parole e persino darmi risposte affermative o negative. Questo già conta come una sorta di comunicazione ". Roland credeva che la comunicazione, in sostanza, consistesse nella ricezione e nell'invio di informazioni. Nella peggiore delle ipotesi, si sarebbe potuto dire che il Portatore Principale, aveva problemi a esprimere i suoi pensieri e quindi non avrebbe potuto "comunicare" nello stesso modo in cui avrebbe potuto farlo una persona normale. Non era per nulla scoraggiato da ciò e intendeva continuare a cercare di scoprire se il Portatore Principale fosse davvero limitato a dare esclusivamente risposte affermative o negative.


Dopo aver riflettuto per un po', disse: "Ora supponiamo che accendere un tentacolo principale significhi uno e accenderne due tentacoli significhi due. Potresti darmi un tre illuminando i tuoi tentacoli? "


La domanda sembrava molto più semplice della moltiplicazione a cinque cifre, ma aveva uno scopo completamente diverso. Se il Portatore Principale avesse potuto mostrare una risposta corretta per questa domanda, avrebbe significato che sarebbe stato capace di fornire una risposta più elaborata alle domande. Inoltre, in qualche modo avrebbe potuto anche essere in grado di mostrare direttamente i risultati del calcolo.


Tuttavia, non ripose immediatamente come aveva fatto prima. Dopo alcuni secondi, uno dei suoi tentacoli si illuminò, un altro luccicò soltanto, mentre l'ultimo rimase scuro.


Secondo Celine, il Portatore Principale voleva far capire che ciò che Roland aveva detto era corretto al 30%.


Tuttavia, questo segnale non durò a lungo.


La luce del tentacolo luccicante scomparve molto rapidamente e presto fu seguita da quella del tentacolo luminoso.


"Quindi la risposta è un no?" Pensò.


"Questo è..."


Celine sospirò lievemente e spiegò: "Questo va oltre le sue capacità. Ha dovuto esprimere il suo accordo alla tua domanda in un modo più complicato e quindi si è confuso. " Fece una pausa prima di continuare: "Abbiamo cercato di chiedergli di esprimere idee semplici e anche alcune brevi frasi. Tuttavia, una volta scoperto che non poteva rispondere a una domanda semplicemente con un sì o un no, rispondeva molto più lentamente e poteva facilmente confondersi come è appena successo. "


Roland disse, accigliandosi: "Questo significa che ho causato una sorta di blocco logico nel suo cervello? Lui... sta bene?”


Celine scosse i tentacoli, rispondendo, "Starà bene dopo qualche istante di riposo. Una volta ho provato a porgli alcune domande contraddittorie. Come risultato, ha ignorato le successive domande per diverse settimane."


Ora Roland aveva la certezza che questo bio-computer sarebbe stato difficile da gestire, ma non voleva ancora rinunciare al suo piano di creare un nuovo sistema di comunicazione che aiutasse il Portatore Principale a esprimere idee più complicate rispondendo in maniera affermativa o negativa.  Poiché poteva controllare il risultato del calcolo, Ronald pensò che avrebbe dovuto conoscere la risposta corretta e semplicemente non sapeva come mostrarla attraverso i suoi tentacoli.


Tuttavia, la formulazione di questo sistema era ben oltre la sua area di competenza. Poiché ingegneri e programmatori tendono a non andare molto d'accordo, sapeva ben poco della programmazione dei computer. Dopo aver riflettuto per un po', decise di rinunciare all'idea di studiare da solo il portatore Principale.


"A proposito, ricordo che avete detto che i Portatori hanno bisogno di fango e calore per continuare a funzionare. C'è qualche magma in questa zona? "


Pasha rispose: "Fran non ha ancora scavato così in profondità, ma abbiamo trovato un fiume sotterraneo bollente. Quindi dovremmo essere in grado di trovare presto il flusso di lava nelle sue vicinanze. Inoltre, sento spesso odore di zolfo provenire da questo fiume sotterraneo. Ci fa bene anche fare il bagno al suo interno. Per quanto riguarda il Portatore Principale, pompiamo acqua dal fiume per fargli una doccia a distanza di pochi, quindi non dovete preoccuparvi di questo. "


Sentendo che il magma non era un obbligo per il Portatore e che l'acqua calda poteva essere usata come suo sostituto, Roland fu eccitato all'idea che avrebbe avuto bisogno solo di una caldaia per scaldare dell'acqua per il Portatore Principale se un giorno avesse voluto portarlo all'Accademia Matematica.


Sapeva che non era ancora il momento giuso per fare questa richiesta, perché sarebbe stato come se avesse oltrepassato i confini con le streghe di Taqila che si erano appena trasferite qui e che non avevano ancora formato un fronte unico con Neverwinter. Inoltre, era preoccupato che gli astrologi dell'Accademia non sarebbero stati in grado di mantenere la calma dopo aver visto questo gigantesco mostro tentacolare.


Avrebbe dovuto prima conquistare la fiducia delle streghe durante l'esplorazione della Montagna Innevata, prima di poter fare questa richiesta delicata.


Dopo che Roland lasciò la stanza segreta e terminò il suo tour di Terza Città di Confine, iniziò a riflettere sui piani per questo posto. Al momento, solo una struttura approssimativa di questa città sotterranea era stata costruita, e per ora non poteva che servire come temporanea residenza sotterranea per le streghe. Solo dopo che le gallerie avessero collegato le numerose cime della Catena Montuosa Invalicabile potrebbero potuto considerarla una vera e propria roccaforte nascosta. Con le truppe di artiglieria e le fortificazioni militari in superficie, sarebbe poi stata incorporata come parte della linea di difesa più esterna di Neverwinter.


Non appena tornò al Castello, convocò tutti i capi dipartimento del Municipio nella sua sala di ricevimento. Una cortina di luce viola si materializzò lentamente davanti a loro prima di avvolgere l'intera stanza.


Nonostante il fatto che Roland li avesse informati in anticipo su quello che avrebbero visto, i volti degli ufficiali cambiarono drasticamente alla vista di questa scena incredibile. Il giovane ministro dell'Agricoltura, Sirius Daly, scioccato rovesciò accidentalmente la tazza sul tavolo; Barov continuò ad asciugarsi il sudore dalla fronte; Kyle Sichi e l'Astrologo della Stella della Disperazione fissarono la cortina di luce con incredulità. Se non fosse stato per il Re che era ancora seduto tranquillamente sulla sua sedia, probabilmente sarebbero scappati con la coda tra le gambe.


Roland si guardò intorno e scoprì che l'unica persona rimasta relativamente calma era la nobildonna della Regione Settentrionale, Edith, che si era giusto allontanata un po' dalla scena, ma i cui occhi, allo stesso tempo, sembravano pieni di eccitazione e curiosità. Notò anche che in quel momento lo stava guardando con uno sguardo carico di maggior rispetto.


Doveva ammettere che cercare di capire le donne era un compito abbastanza difficile.


A parte Edith, tutte le reazioni degli altri funzionari municipali erano entro le sue aspettative.


Essendo determinato a formare un fronte unito con le sopravvissute di Taqila per combattere contro i demoni, sapeva di non poterle nascondere per sempre ai suoi funzionari. Detto ciò, pensò che sarebbe stato meglio presentare le streghe ai funzionari prima che qualcuno nel Municipio notasse qualcosa di strano sulle montagne a nord di Neverwinter.


Credeva anche che due anni di lavoro al Municipio avrebbero dovuto ampliare le loro prospettive e renderli più aperti alle novità.


Tuttavia, dopo aver spiegato loro chi erano queste masse tentacolari, perché fossero venute qui e come aveva pianificato di esplorare la montagna innevata insieme a loro, la maggior parte dei funzionari non sembrò affatto di grande aiuto. Se non avessero avuto familiarità con le streghe dell'Unione, avrebbero già trattato quelle antiche streghe alla stregua di creature aliene, come i demoni.


Barov, il Direttore del Municipio, disse che era troppo tardi per elaborare nuove programmazioni economiche per questa esplorazione poiché era già tempo che il Dipartimento delle Finanze lavorasse sui conti di fine anno. Espresse anche le sue preoccupazioni riguardo alla possibile vulnerabilità dell'Area di Confine se avessero dovuto inviare truppe aggiuntive per questa spedizione, dato come una forza era già stata recentemente inviata nella Regione Meridionale.


Con ovvia sfiducia verso le sopravvissute di Taqila, il Capo Cavaliere Carter dubitava della sicurezza di questa azione congiunta e sostenne persino che potevano sorgere pericoli a causa di conflitti interni nella squadra di spedizione.


Sirius, Ministro dell'Agricoltura, balbettò circa il fatto che i cereali in magazzino difficilmente avrebbero potuto sostenere questo piano insieme alla spedizione militare in corso, e la notizia della scarsità di cibo avrebbe potuto causare il panico tra gli abitanti della città.


Karl, il Ministro della Costruzione, espresse le sue preoccupazioni per l'instabilità dell'area mineraria sovrastante il luogo degli scavi dalle antiche streghe nella catena montuosa.


Sentendoli dare varie ragioni per annullare questa esplorazione, a Roland fu chiaro che tutto quello che stavano facendo era persuaderlo a pensarci due volte prima di cooperare con quei mostri tentacoli.


La discussione si era impantanata su queste questioni controverse.


Se ciò fosse accaduto in un luogo come ad esempio un Parlamento Democratico, non sarebbe stato in grado di portare a termine il suo piano.


Tuttavia, non dimenticò di essere il Signore di Neverwinter, il Re di Graycastle e colui che avrebbe avuto l'ultima parola in proposito.


Sapeva che era giunto per lui il momento di prendere in mano la riunione e portare forzatamente a termine il piano.


Proprio come aveva fatto quando aveva deciso di proteggere le streghe nel suo regno.






<em>Moumentai</em>


[su_service title="Erialis" icon="icon: comment" size="16"]


<em>Nei capitoli precedenti il Portatore Principale non ha sesso. In questo capitolo gli hanno attribuito il pronome “she”, per coerenza con i capitoli precedenti e per accordarlo con “portatore” ho usato i pronomi maschili, anche se credo che contenendo le anime di sole donne, possa esser inteso una lei.</em>


<em>In cinese viene usato il pronome femminile.</em>


[/su_service]




                                


                                



