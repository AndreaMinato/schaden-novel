---
weight: 7790
title: Capitolo 779- La decisione del Re
pubDate: 2025-08-07T11:37:51.025Z
tags:
    - rtw
---






Roland sbatté la mano sul tavolo e all’istante tutti nella sala si zittirono.


Si alzò dalla sedia e fece qualche passo per stare dietro i suoi funzionari. "Quando i Mesi dei Demoni finiranno, festeggeremo il nuovo anno come l'anno più importante per Graycastle. Infatti, unificherò l'intero Regno e organizzerò anche la cerimonia di incoronazione per diventare ufficialmente il Re e tutti voi diventerete i miei Ministri e mi aiuterete a governare questo Paese".


Se quelle promesse fossero state fatte due anni prima, tutti le avrebbero considerate come dei deliri impossibili di un Principe presuntuoso.


Un anno prima, avrebbero pensato che i suoi piani fossero traguardi a lungo termine.


Tuttavia, quel giorno nessuno mise in dubbio le sue parole.


Tutti i funzionari si alzarono e quasi in sincronia portarono la loro mano destra al petto, chinarono la testa e affermarono: "Sua Maestà, è l’onore è nostro!" All’improvviso, tutte le loro lamentele e dubbi erano scomparsi. Sembravano emozionati quando si resero conto del potere di Neverwinter dopo aver lavorato per due anni al Municipio.


Erano senza ombra di dubbio sicuri che adesso che Sua Maestà si era deciso a unificare l'intero Regno, avrebbe sicuramente ridotto sotto il suo controllo tutte le regioni e le aree del regno.


Quando ciò fosse accaduto, non sarebbero stati più solo i funzionari di una città, bensì i più influenti Ministri di un Regno.


Roland fece un cenno, indicandogli di sedersi e disse: "E c’è dell’altro. Graycastle raggiungerà un’estensione senza precedenti. Il mio Regno si estenderà dall'altopiano di Hermes a nord, toccherà il Promontorio Infinito a sud, e arriverà verso occidente fino alle Terre Selvagge, e verso est con le isole dei Fiordi".


Quindi continuò a spiegare: "Per far sì che ciò accada, il Primo Esercito diventerà il dipartimento più attivo e di conseguenza ci saranno meno soldati a proteggere Neverwinter. Con questo presupposto, è necessario che esplori le montagne innevate ora per scongiurare possibili minacce alla città. Non voglio che Città del Re sia attaccata da dei nemici sconosciuti provenienti dalle montagne quando la maggior parte del Primo Esercito non è qui".


Carter propose al Re a voce bassa: "Vostra Maestà, forse il Primo Esercito e l'Unione delle Streghe potrebbero essere sufficienti per esplorare la montagna innevata..."


Roland lo interruppe: "No, sottoterra in una grotta buia dove la forma del territorio è estremamente intricata, pistole e cannoni avrebbero una portata troppo limitata. Non abbiamo una mappa della grotta o una posizione di tiro già pronta lì. Se dovessero incontrare degli ibridi demoniaci, quanto credi che costerebbe al Primo Esercito sconfiggerli?"


Il Cavaliere Comandante si ammutolì di colpo.


"Questo è il motivo per cui dobbiamo collaborare con le sopravvissute di Taqila. Le streghe della Punizione Divina e l’Unione delle Streghe hanno altrettanti vantaggi in questa esplorazione. Il Primo Esercito allestirà dei posti di guardia lungo il sentiero e se necessario, coprirà il loro ritiro. Questo è il piano più prudente". Roland fece una pausa e poi all’improvviso alzò la voce: "Ascoltatemi tutti attentamente, non ditemi che è difficile portare a termine questo progetto, siete seduti qui per risolvere i problemi per me! Se non ci riuscite, il Comune non ha più bisogno di voi!"


Si fermò e guardò il direttore del Comune. "Barov Mons?"


Barov rabbrividì e rispose: "Sì, Vostra Maestà!"


"Ci sono dei problemi con i conti finali e la logistica per l'esplorazione?"


"No.… credo". Il vecchio si asciugò il sudore dal volto. "Le presenterò un progetto tra cinque giorni".


"Tre giorni" lo corresse Roland con aria autoritaria. Dopo di che, si girò a guardare il ministro dell'agricoltura. "Sirius Daly?"


"Sì, Sua Maestà".


"Se le scorte alimentari della Zona di Confine sono carenti, puoi prenderne un po' dall'area Longsong. Abbiamo sufficienti barche di cemento per questo. Mi sono spiegato?”


"S-Sì, Sua Maestà!"


"Karl Van Bate!"


Il Ministro dell'Edilizia rispose immediatamente: "Vostra Maestà, controllerò meticolosamente le condizioni geologiche di entrambe le aree minerarie e degli altoforni".


"Bene ..." Roland sorrise. "Allora il prossimo".


...


Questa volta, tutti i problemi furono prontamente risolti visto che tutti i funzionari si accorsero della determinazione del Re e accettarono i compiti senza alcuna discussione.


Dopo aver assegnato ai funzionari i loro incarichi, fu il momento di decidere chi sarebbe partito per l'esplorazione.


La voce di Pasha risuonò di nuovo nella testa di tutti. La maggior parte degli ufficiali fu di nuovo terrorizzata, ma non appena si accorsero Roland stava parlando tranquillamente con il mostro tentacolare, ripresero un po' di contegno e non fuggirono dalla sala in preda al panico.


Dato che avevano già promesso a Sua Maestà che avrebbero collaborato con le streghe Taqila, tutti i presenti pensarono che l’unica cosa da fare in quel momento era auto costringersi a rimanere seduti e ascoltare la voce. Per evitare di vedere il mostro tentacolare, tutti chiusero gli occhi e abbassarono la testa, fingendo di essere assorti nei loro pensieri. Quindi agirono come se quel suono fosse un malefico incantesimo dell'inferno invece che una voce femminile.


A quello spettacolo, Roland non sapeva se ridere o piangere.


Edith era l'unica funzionare che osava guardare il fascio di luce.


Certe volte, provava persino a parlare con le streghe superiori di Taqila come faceva Roland.


Non volendo essere messo in ombra dalla sua avversaria, Barov riuscì a sollevare la testa più volte, ma alla fine fu incapace di pronunciare parola.


Roland l’aveva previsto e aveva già considerato di non coinvolgere attivamente i funzionari del Comune in quella conversazione.


Alla fine, le streghe di Taqila accettarono di inviare 50 Streghe della Punizione Divina che si sarebbero unite all’Unione delle Streghe e queste streghe sarebbero stata la forza portante dell'esplorazione. All’esplorazione si sarebbe unito anche un gruppo di 500 soldati del Primo Esercito capitanato da Brian.


Le truppe rimanenti in città sarebbero temporaneamente passate sotto il controllo di Carter e avrebbero continuato la lotta contro le bestie demoniache nei vari fronti.


Quando entrambe le parti strinsero quel patto e Roland stava per terminare la riunione, Edith alzò improvvisamente la mano.


"Vostra Maestà, vorrei presentare la mia candidatura per unirmi al gruppo assegnato all’esplorazione della Montagna Innevata e andare sulle montagne innevate della Regione Occidentale insieme ai soldati del Primo Esercito".


La bocca di Barov fece una smorfia e ribatté: "Insomma, non sei né una strega né un soldato. Non complicare il piano di Sua Maestà".


Lei continuò imperterrita: "Ho ricoperto la posizione di maestro di scherma in un battaglione di cavalieri e ho sconfitto ciascuno dei miei avversari, comprese le bestie demoniache, in cinque colpi. Posso badare a me stessa”.


Roland chiese incuriosito: "Qual è il motivo di questa richiesta?"


Edith spiegò: "La Battaglia della Divina Volontà è sempre più vicina, ma nessuno dei funzionari qui seduti che aspetto abbiano questi demoni o le creature sotterranee. Considerando che non sappiamo nulla dei nostri avversari nella prossima guerra, temo che il Comune non potrà raggiungere le aspettative di Sua Maestà. So che qualcuno di noi potrebbe pensare che visto che sarà il Primo Esercito a combattere contro i demoni, il suo dipartimento non verrà coinvolto nelle questioni relative alla guerra. Tuttavia, quando la battaglia inizierà, tutti i dipartimenti come il Ministero dell’Edilizia e il Ministero dell'Agricoltura dovranno soddisfare le necessità delle fatiche della guerra. Tutto questo è sarà inevitabile e quindi per svolgere un ottimo lavoro al Comune, dobbiamo anche conoscere bene i nostri nemici".


"Tu ..." Il direttore del Comune voleva ribattere ma in quel momento non sapeva cosa dire.


Roland non poté fare a meno di sorridere, pensava che quello che aveva detto potesse somigliare a un attacco, ma era piuttosto interessante. Si era lasciato ispirare dal suo discorso e si rese conto che avrebbe potuto creare una nuova importante legge che consentiva la promozione solo a quei funzionari che avevano prestato servizio nelle città collocate all’interno o nei pressi di un fronte durante la battaglia. In questo modo, poteva garantire che i funzionari del Comune non sottovalutassero mai l'importanza di questa guerra fatidica o che durante la guerra emettessero alcuni decreti irrealistici governativi.


Inoltre, credeva che fosse una buona idea lasciare che Edith si unisse alla spedizione del Primo Esercito perché aveva davvero esperienza di battaglia.


Fece un cenno alla Perla della Regione Settentrionale.


"Bene, per favore va preparati per la spedizione".


"Sì, Sua Maestà" Edith si lisciò i capelli che le cadevano vicino le orecchie e si inchinò con un sorriso.


<em> </em>


<em>Thea </em>
                                


                                



