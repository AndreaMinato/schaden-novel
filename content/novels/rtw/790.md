---
weight: 7900
title: Capitolo 790- Un nuovo Caduto al male
pubDate: 2025-08-07T11:37:51.026Z
tags:
    - rtw
---






<strong> </strong>


"Scappate, è un Caduto al male!"


"Si è trasformato poco fa, chiamate la polizia. Presto, presto!"


"A-aiuto, io, io mi sono slogato la caviglia".


"Sta arrivando, attenti!"


"Ah…"


Roland seguì la folla fuori da KFC e si accorse che il ristorante accanto era nel caos. I clienti si erano precipitati tutti verso la porta, accalcandosi insieme nel corridoio che portava all'unica uscita. La maggior parte delle persone vicine si erano girate ed erano fuggite quando avevano visto apparire un Caduto al male, altre avevano fatto partire una registrazione dal cellulare per documentare ciò che stava accadendo mentre lasciavano la scena. Solo alcuni erano rimasti volontariamente indietro per dare una mano, e stavano trasportando le persone ferite o rimaste immobilizzate per l'orrore proprio accanto il pericolo.


Phyllis ruttò e chiese: "Non avevi detto che questa epoca è molto sicura?" diede un colpetto al suo stomaco pieno, i suoi occhi continuavano a brillare di felicità, sembrava che quello che stava accadendo poco lontano non le importasse minimamente.


"Ehm, questo è solo un incidente. Non preoccuparti" disse Roland, sentendosi leggermente imbarazzato. Voleva solo mangiare fuori, eppure quel crudele Mondo dei Sogni aveva lasciato che il suo creatore si imbattesse in un altro attacco invece di preoccuparsi per le sue emozioni.


Si era anche accorto che le parole "Caduto al male" avevano continuato a ripetersi nei notiziari degli ultimi giorni. Non era sicuro che non fosse solo un’illusione. Apparentemente, di recente un numero sempre maggiore di persone si era risvegliato con l’Energia della Natura, tuttavia la maggior parte di loro era diventata un mostro incapace di controllarsi.


Corrugò la fronte, ripensando all’"<em>erosione da un mondo alieno</em>" di cui aveva parlato Garcia due mesi prima.


Phyllis chiese: "Chi è il nostro nemico? Vuoi che me ne occupi adesso? O prima vado a cercare Zero?"


Roland si voltò a guardare il parco dietro di loro e scosse la testa. "Lì sarà al sicuro, iniziamo con uccidere questo mostro". Ricordava ancora il primo attacco che aveva subito in quel Mondo dei Sogni. Quando aveva incontrato l'uomo dal viso bruciato, lo strano uomo aveva reso immediatamente chiaro che stava cercando di attirare e uccidere i marzialisti. A quell’affermazione, Roland aveva pensato che non fosse una buona scelta lasciare lì quel nemico.


E soprattutto, gli era davvero piaciuta la strana sensazione di rinvigorimento che aveva sentito quando il Ciclone Magico del Caduto al male era scomparso nella sua mano. Era stato come se una corrente di calore avesse riempito il suo corpo e l’avesse fatto sentire più energico e potente.


"Il nemico è probabilmente un nuovo Caduto al male. Puoi considerarlo come una bestia demoniaca ibrida. L’Energia della Natura lo protegge da tutte le armi comuni. Quindi, devi usare la sua stessa forza per sconfiggerlo".


"La Energia della Natura?"


"Sì, è il potere magico in questo mondo. l’unica eccezione è che non ha limiti di genere qui. Guardami". Roland si chinò per raccogliere una pietra. Invocò l'energia che scorreva nel suo corpo e quindi polverizzò la pietra.


Phyllis era esterrefatta: "Sei ... diventato un risvegliato".


Roland annuì con un’espressione completamente impassibile, eppure era segretamente orgoglioso dello straordinario potere che quel mondo gli aveva concesso. Le spiegò: "Tuttavia, sfortunatamente, il mio potere funziona solo in questo Mondo dei Sogni".


La strega di Taqila fu così colpita che esclamò: "Non sei un uomo comune in nessuno dei due mondi".


"Dobbiamo portare via e attirare il mostro in un luogo appartato per ucciderlo. Questi due ristoranti devono avere corridoi che portano al centro commerciale qui dietro. Andiamo".


Roland e Phyllis tornarono nel negozio KFC e nell’area del personale trovarono una porta che portava al centro commerciale. Come aveva immaginato, la forte esplosione aveva spaventato la maggior parte dei clienti. Da dietro la porta videro solo un disastro.


Al posto di entrare nel McDonald's dove il Caduto al male si era risvegliato, chiese a Phyllis di invocare i suoi Artigli Affilati e liberare il suo potere magico all’interno del centro commerciale. Basandosi su quello che sapeva, un Caduto al male avrebbe sentito il potere e si sarebbe precipitato lì come una furia. L'uomo dalla faccia bruciata era stato attirato da lui in questo modo e lo aveva persino scambiato per un marzialista.


In un attimo, una forte esplosione fece saltare in aria la porta sul retro del McDonald's. Con un ruggito, un uomo avvolto nel fumo uscì dall’area del personale e si fiondò su Phyllis senza dire una parola.


Visto che quel miracoloso potere aveva migliorato di gran lunga la sua visiva dinamica e la sua velocità di reazione, Roland riuscì a distinguere chiaramente l'aspetto del nemico. Diversamente dall'uomo dal volto bruciato, il ciclone rosso tipico dei Caduti al male nella sua mano sinistra era molto più piccolo e più chiaro. Ciò voleva dire che si era appena risvegliato. Questa volta, Roland non sentì un’irresistibile sete del ciclone del "Caduto al male" appena risvegliato, in quanto la velocità in cui scorreva la corrente calda nel suo corpo non impennò drasticamente.


Secondo il loro piano, Roland e Phyllis avrebbero dovuto attirare quell'uomo nel KFC. Tuttavia, l’uomo allungò di colpo il braccio sinistro verso Phyllis e aprì il palmo.


In un attimo, l'aria di fronte alla strega di Taqila si espanse rapidamente e creò delle vigorose onde visibili anche a occhio nudo. Roland avrebbe avuto la possibilità di scappare dall’esplosione che ne sarebbe seguita, ma aveva comunque deciso di restare lì per proteggere Phyllis. Infatti, l’altra non aveva il potente corpo di un Guerriero della Punizione Divina in quel mondo. L'esplosione li fece volare verso la cucina del KFC. Riuscì ad afferrarla dalla schiena, attutendone l’impatto al suolo.


L'esplosione gli aveva fatto sfondare un muro di pannelli insonorizzati, per poi farli cadere pesantemente a terra vicino al bancone del KFC.


Coperto dalla polvere, Roland tossì e poi provò a muovere con attenzione la parte bassa della schiena. Si accorse che la sua capacità di recupero sembrava essere aumentata insieme alla sua forza, infatti si sentiva bene, ad eccezione di un certo senso di torpore che provava.


Tuttavia, fu sorpreso anche dall'abilità di quel Caduto al male. Nessuna bestia demoniaca ibrida nel mondo reale aveva possibilità di attaccare a quel modo, e persino l'uomo dalla faccia bruciata che sembrava essere più potente non aveva mostrato di avere abilità simili nell'ultimo attacco dell’incontro che avevano avuto in quel Mondo dei Sogni.


Guardò la strega tra le sue braccia: "Stai bene?"


"Scusa... sono stata troppo incauta, ma credimi, la battaglia si concluderà presto". Phyllis tenne la testa bassa mentre si rialzava lentamente. La maglietta a maniche corte che indossava era stata strappata in più punti e uno degli artigli sulla sua schiena si era rotto. Apparentemente, aveva usato quegli artigli come uno scudo per proteggersi dall'esplosione.


Nel giro di qualche minuto, il Caduto al male entrò nel KFC, respirando affannosamente. Non appena vide Phyllis, sorrise ferocemente e allungò di nuovo il braccio verso di lei. "Il momento di morire è arrivato, marzialista!"


Tuttavia, non si accorse che l'artiglio spezzato ai suoi piedi non era ancora morto. Al contrario, all’improvviso saltò da terra e colpì il suo collo.


In seguito a un lampo nella penombra, il feroce sorriso del Caduto al male si fermò. La sua testa scivolò lentamente di lato e colpì il terreno come una borsa malridotta e il suo sangue schizzò via dal suo collo squarciato.


Senza perdere tempo Phyllis manovrò l'artiglio spezzato per tagliare il braccio sinistro dell'uomo e con un taglio di precisione estrasse il suo Vortice magico dal braccio.


Infine il corpo senza testa si accartocciò a terra.


"Basta che un artiglio spezzato sia a una distanza di 10 passi e posso comunque controllarlo. Per i miei nemici, è anche più pericoloso degli artigli intatti. Infatti, la maggior parte di loro non si aspetta nemmeno che gli artigli spezzati si spostino di nuovo, quindi raramente riescono a sfuggire a questo genere di attacchi fatali alle spalle". Sorrise e porse il vortice cremisi a Roland. "Questa è la Forza della Natura di cui parlavi?"


"Sì, è simile a un ciclone magico, non è vero?" Roland si era accorto che quando aveva lasciato il caduto al male, il vortice aveva smesso di girare ed era diventato simile a una gemma splendente. Finché rimase nelle mani di Phyllis rimase in quel modo. Tuttavia, quando Roland lo prese, quest’ultimo riprese a girare vorticosamente, e il suo colore cambiò passando da rosso ad azzurro. Alla fine, si trasformò in un fascio di luce abbagliante che si diresse verso il tetto per poi trasformarsi in un filo d'argento che scompariva gradualmente nell'aria.


Ancora una volta, mentre la corrente calda nel suo corpo iniziava a placarsi, Roland si sentì molto soddisfatto.


<em> </em>


<em>Thea </em>
                                


                                



