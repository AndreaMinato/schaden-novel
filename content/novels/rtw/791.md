---
weight: 791
title: Capitolo 791- Crisi nel Mondo dei Sogni
pubDate: 2025-08-07T11:37:51.026Z
tags:
    - rtw
---


<strong> </strong>










“Cos’è questa luce?” chiese Phyllis sorpresa.






“Non lo so. Forse è per far tornare in questo mondo il potere magico.” Roland scosse via la polvere dalle mani. “Dobbiamo andarcene da questo posto al più presto possibile. Se qualcuno dovesse vederci qui, saremo nei guai.”






“Ma questo non è un nostro nemico?”






“Si, è un nostro nemico, ma in quest’epoca, non tutti hanno il diritto di uccidere lui o qualsiasi altro assassino malvagio. Un’organizzazione speciale con il suo staff di professionisti è incaricata dell’arresto e della punizione di questi cattivi.” Spiegò. Per quanto riguardava i Caduti al Male, Garcia aveva detto a Roland che anche i marzialisti con la licenza di caccia concessagli dalla gilda avevano il diritto di ucciderli. Queste licenze non solo permettevano ai marzialisti di uccidere qualsiasi sospettato Caduto, ma dava loro anche il diritto di uccidere qualsiasi risvegliato che potesse avere cattive intenzioni. Roland era sicuro che se questo segreto fosse rivelato in pubblico, avrebbe inevitabilmente dato vita a proteste.






“Che epoca strana” commentò Phyllis.






Uscirono dal KFC, il caos si stava lentamente disperdendo. Probabilmente, vedendo il Caduto al Male andarsene all’improvviso, tutte le persone che erano non avevano ancora fatto in tempo ad evacuare avevano tirato un sospiro di sollievo.






Dopo aver fatto pochi passi, Roland vide Zero andare verso di lui facendosi strada tra la folla che andava nella direzione opposta.






Aveva un’espressione agitata, la fascia per capelli era scivolato via e i lunghi capelli bianchi sciolti gli arrivavano fino alle spalle. Alcune delle persone intorno cercavano di fermarla, ma la ragazzina riuscì ad eluderle con abili movimenti. Quando finalmente raggiunse Roland, il suo sguardo ansioso lasciò il posto ad un gioioso sorriso.






Tuttavia, il sorriso durò solo per qualche secondo. La ragazzina corresse velocemente l’espressione e gridò arrabbiata: “Perché state uscendo soltanto adesso? Anche una tartaruga corre più veloce di te, zio!”






Guardandola con il respiro affannato e le guance arrossate, Roland non poté fare a meno di chinarsi e accarezzarle la testa. “Scusami per averti fatto preoccupare.”






Zero digrignò i denti e lo fissò: “Chi si preoccupa di te, sono preoccupata per sorella Phyllis! Questa è la prima volta che visita la città, cosa accadrebbe se la folla dovesse separarla da noi?”






A differenza di quello stava dicendo, la ragazzina accettò comunque il suo tocco.






Dopodiché, Roland fece un grande sforzo nel raccontarle quello che era gli era successo e la ragione per cui erano usciti così tardi. Ovviamente, gran parte del racconto era inventato. Soltanto dopo aver sentito che erano stati ‘bloccati dall’attacco di un Caduto al Male e che avevano quasi perso l’occasione di fuggire’ Zero si calmò.






Per fortuna, dopo l’attacco trascorsero una giornata tranquilla e felice. Roland portò le ragazze in negozi di abbigliamento per poi andare a cenare in un ristorante in cui servivano hotpot. Trattandosi di una cucina particolare, l’hotpot era caratterizzato da sapori forti e ingredienti vari. Inoltre, era relativamente poco costoso. Bastava che ordinassero cibi che saziavano facilmente come patate, spaghetti di riso e fette di radici di loto, così, anche se dovessero mangiare fino a scoppiare, sarebbe riuscito a pagare il conto.






Il comportamento di Phyllis non era migliorato rispetto alla sua ingordigia di quando erano nel KFC. Lo stimolo dell’alternarsi tra il sapore piccante e quello delizioso, non le permetteva di posare il cucchiaio nemmeno per un attimo. Non si capiva se i suoi occhi lacrimanti erano dovuti al cibo piccante o alla troppa commozione... alla fine, sollevò addirittura la pentola per berne il brodo rosso e oleoso, attirando l’attenzione e la meraviglia di tutte le persone intorno.






Tornarono negli appartamenti a forma di tubo verso le nove di sera. Mentre salivano per il settimo piano, verso l’appartamento di Roland, si imbatterono inaspettatamente in Garcia.






Era al centro del corridoio con volto scuro, si poteva perfino percepire la pressione che stava emanando.






<em>“Non è che mi sta aspettando qui da quando ho riagganciato la chiamata?”</em> pensò Roland.






Le sue labbra tremarono. Imbarazzato, cercò di spiegarle: “Guarda... sono davvero uscito con una parente...”






Lei lo interruppe direttamente: “Quindi, possiamo discutere adesso?”






Il suo tono era piuttosto rude, il che fece aggrottare le sopracciglia a Phyllis. Dopo un rutto, l’antica strega disse: “Per favore bada al tuo atteggiamento. Di questo mondo lui è...”






Roland la fermò di corsa e disse alle ragazze: “Ahem, va tutto bene. Voi andate in casa ora. Parlo un attimo con lei, tornerò subito.”






Era molto preoccupato che una persona orgogliosa come Garcia sarebbe esplosa di rabbia e non lo avrebbe più voluto incontrare visto che le aveva raccontato una scusa così fragile e le aveva riattaccato la chiamata. Chiunque con un carattere come il suo si sarebbe naturalmente arrabbiata, invece superando le sue aspettative, Garcia lo aveva comunque aspettato lì. Forse questo voleva dire che la Gilda era veramente a corto di personale.






La seguì in camera 0827. Prima ancora di sedersi, si girò e chiese direttamente: “Ci hai pensato bene? Oppure questa... è una scusa che ti sei inventato per rifiutare di entrare a fare parte della Gilda?”






I suoi occhi lucidi parevano volessero vedere attraverso la sua mente.






Roland alzò le spalle e andò a sedersi sul divano. “C’è dell’acqua? Va bene anche acqua fresca.”






Con la luce della lampada, gli sembrò di vedere delle vene blu pulsare sulle tempie di lei.






Sentendo ciò, Garcia fece un profondo respiro e disse digrignando i denti: “Vado a versartela.”






“Grazie.”






Roland bevve un sorso di acqua fresca e chiese lentamente: “Ho una domanda. Recentemente vedo un numero crescente di denunce riguardo i Caduti al Male e oggi per strada mi sono perfino imbattuto in uno mutato all’improvviso... per caso la Gilda ha dei problemi?”






Garcia aggrottò le sopracciglia: “Sei stato in qualche posto vicino al Parco Valle Verde oggi?”






“Ne sai qualcosa?”






“Si. Qualcuno ha chiamato la polizia, ma alla fine è compito della Gilda occuparsi di queste cose. Tutti i marzialisti in zona sono stati informati dalla Gilda e io ero una tra quelli.”






“Quel mostro...”






Garcia disse con tono profondo: “Era già morto quando siamo arrivati e la sua Energia della Natura non c’era più. Qualcuno ha agito più velocemente di noi.”






Roland chiese fingendo di non sapere niente: “Chi?”






“Questa domanda va oltre il limite.” Scosse la testa. “Difatti, non avrei dovuto dirti niente riguardo a questo incidente. Sono argomenti che fanno parte dei segreti della Gilda. Per quanto riguarda la tua prima domanda, sì, stiamo riscontrando dei problemi. L’Erosione del Mondo Esterno sta accelerando e probabilmente il nostro mondo incorrerà presto in una grande crisi.”






<em>“Di nuovo l’Erosione…”</em> Roland concentrò la sua attenzione: “Che genere di crisi?”






“Nessuno lo sa. Forse il nostro mondo verrà distrutto durante questa crisi. Oppure, tutti noi perderemo la testa e diventeremo delle creature senza umanità. Ed è per questo che la Gilda ha bisogno di più persone che si alzino e combattano contro l’Erosione. È una crisi del mondo intero e non ha niente a che vedere con il genere, la specie o la nazionalità. Tutti coloro che hanno risvegliato l’Energia della Natura hanno il dovere di addossarsi questa responsabilità!” In quel momento, Garcia alzò significativamente la voce: “Come marzialisti, potremo essere uccisi nella lotta contro l’Erosione del Mondo Esterno, ma questo è il nostro dovere! Posso capire che ti senti spaventato ed esitante, ma pensaci, se ci rifiutassimo di combattere, chi altri avrebbe la forza di proteggere il nostro mondo?”






Roland restò in silenzio, sorpreso dalla sua schiettezza. Aveva esplicitamente ammesso che erano a corto di personale e unirsi a loro significava grande responsabilità e addirittura sacrificio. Era sicuro che nessuno avrebbe agito come Garcia in una negoziazione. Per riuscire ad attirare più persone ad unirsi alla Gilda, avrebbe dovuto celare le difficoltà che quest’ultima aveva invece di essere così diretta sui rischi che portava l’unirsi ad essa.






Sentendo ciò che aveva appena detto, comprese la ragione per cui alcuni risvegliati preferivano combattere da soli piuttosto che unirsi a una qualche associazione.






La sua retorica eloquente sull’eroismo avrebbe difficilmente attratto persone in quest’epoca, dato che una persona normale avrebbe solitamente posto i propri interessi personali al di sopra dei benefici comuni di tutti gli esseri umani.






Inizialmente, lui stesso aveva intenzione di unirsi alla Gilda solo per guadagnare le ricompense e una reputazione, ma ora stava realizzando che non era tutto così semplice. Come uno dei creatori di questo mondo, pensò che era giunto il momento di scoprire la causa della mutazione dell’Energia della Natura e la verità sull’Erosione del Mondo Esterno con l’aiuto della Gilda dei Marzialisti.






Aveva la sensazione che questi fenomeni erano in qualche modo collegati con la Luna di Sangue.






Aris
                                


                                



