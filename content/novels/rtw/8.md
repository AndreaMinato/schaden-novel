---
weight: 8
title: Capitolo 8- I Mesi dei Demoni (Parte I)
pubDate: 2025-08-07T11:37:50.868Z
tags:
    - rtw
---






Se Roland avesse voluto sviluppare al meglio il suo territorio, avrebbe dovuto costruire solide radici in quel luogo. Anche se questa terra era una landa desolata, poteva essere facilmente risanata e se il territorio era troppo piccolo poteva espandersi verso l’esterno; ma erano tutte inutili chiacchiere se la gente non aveva intenzione di restare.






Se in qualsiasi momento si poteva essere costretti ad abbandonare un appezzamento di terreno, chi avrebbe mai voluto comprarne uno? Chi avrebbe voluto aumentare la propria produttività?






Quando il cancelliere se ne fu andato, Roland chiamò Carter, il Cavaliere Comandante, e gli ordinò: “Raduna i tuoi uomini, cerca tra i locali alcune guardie, cacciatori e contadini, che abbiano vissuto qui per più di cinque anni e che abbiano esperienza diretta dei Mesi dei Demoni. Se c’è qualcuno che li sa combattere, ancora meglio.”






Dopo che il Cavaliere ebbe fatto il saluto e fu uscito, Roland si massaggiò la fronte, continuando a guardare i dati stilati dal cancelliere.






Le principali esportazioni della città di frontiera derivavano dall’attività delle miniere e dalla caccia, e il fulcro delle importazioni erano i prodotti alimentari. Tutto quanto doveva essere trasportato alla città di Salice attraverso la fortezza di Longsong o direttamente passando per il fiume Acqua Rossa.






Le esportazioni minerarie comprendevano ogni tipo di minerale, come ferro, rame, zolfo, cristalli, rubino, zaffiro…Andavano del tutto contro l’idea di minerali associati. Pensò a quello che Anna gli aveva detto, cioè che si vociferava che la Miniera Settentrionale fosse un covo sotterraneo; finora non c’erano prove che la miniera avesse un fondo ed era anche ignoto quante biforcazioni vi fossero al suo interno.






I minerali esportati dalla città non venivano pagati con l’oro regale del Regno, ma con gli alimenti che arrivavano. Secondo la logica, dato che le gemme potevano essere considerate un lusso dal prezzo elevato, negli ultimi cinque anni la città di frontiera avrebbe potuto mettere da parte un surplus di cereali, ma di fatto non ve n’era alcuno.






In parole povere, la produzione annuale della miniera della città di frontiera bastava appena per le razioni annuali di due milioni di persone. Prima che il principe arrivasse lì, la città era governata dal duca che controllava anche la fortezza di Longsong, il quale aveva trovato questa soluzione. Dal suo punto di vista, così poteva risparmiare sul cibo e ricevere un allarme quando arrivavano i mostri.






Il commercio di pellicce contribuiva ai ricavi dei singoli cittadini, che si avventuravano nella foresta occidentale e cacciavano uccelli e altri animali, forse vendendoli poi alla fortezza Longsong o ai residenti della cittadina di Salice. Così facendo, nessuna transazione aveva luogo all’interno della città di frontiera e non venivano loro addebitate tasse.






Roland, da quando era arrivato, non pensava che potesse andare avanti così. I minerali non potevano essere scambiati con del cibo. Il fiume Acqua Rossa scorreva per tutto il Regno, e non c’erano limiti al traffico; c’era una grande via per i trasporti e anche se non avessero comprato cibo dalla fortezza di Longsong c’erano sempre altri posti in cui rifornirsi.






Tutto ciò era costruito sulla premessa che sarebbe potuto rimanere lì nella città di frontiera, fermando quei dannati mostri.






Carter si diede subito da fare: per il giorno seguente aveva trovato due guardie locali e un cacciatore, e aveva riferito “Questi due uomini vengono dalla pattuglia della città, ogni anno sono responsabili dell’accensione del segnale luminoso. Il cacciatore ha detto che lui e i demoni si sono incrociati, e di essere tornato con una testa di demone che ha mozzato con le sue stesse mani.”






I tre si inchinarono simultaneamente.






Roland annuì, per dargli il permesso di alzarsi; uno di loro fece un passo avanti e parlò.






“Onorev-…Rispettabile Principe…Sua Altezza” la prima guardia era troppo nervosa anche per parlare chiaramente “Brian e io siamo…siamo le persone che, eh…Quando inizia a nevicare, noi…Noi andiamo verso il pendio settentrionale della zona mineraria…alla Torre del Faro? Lì è possibile per prima…è il primo punto da cui si vedono gli spostamenti dei demoni, se si avvicinano in gran numero…ci nascondiamo nella foresta… facciamo partire la fiamma, da quando eravamo bambini… la strada e la barca che usiamo per ritirarci sono preparate prima… e poi partiamo.”






“Visto che eravate insieme, lascia che risponda il tuo compagno”, Roland si coprì il volto per nascondere la disapprovazione, “Le bestie demoniache possono essere uccise?”






Anche l’altra guardia era molto nervosa, ma almeno non balbettò: “Sua Altezza, dovrebbe essere così. All’inizio erano solo normali animali della foresta, con l’influenza del miasma maligno sono diventati feroci e agitati, ma possono ancora essere uccisi. Ad ogni Mese dei Demoni in passato la fortezza di Longsong mandava la cavalleria, ripulendo dai demoni la zona che va dalla fortezza fino alla città di frontiera.”






“Quanto durano i Mesi dei Demoni?” chiese Roland.






“In genere tre o quattro mesi…dipende dal sole” disse Brian.






“Dipende dal sole?” chiese Roland dubbioso.






“Sì” spiegò la guardia, “Sua Altezza è arrivata da poco in questa città, quindi non lo sa. In questa città di frontiera, quando la neve comincia a cadere non si ferma più fino a che il sole non splende di nuovo, allora la neve sparisce.”






“Quindi la neve indica la fine dei Mesi dei Demoni?” Roland ricordava che, almeno a Graycastle, non era così; praticamente il giorno dopo smetteva di nevicare, e il sole sembrava anche un po’ diverso.






“Esattamente così. I più lunghi Mesi dei Demoni a cui ho assistito sono stati due anni fa, sono andati avanti per quasi quattro mesi, molte persone sono morte di fame.”






“Perché? Le scorte di grano nella fortezza di Longsong non dovrebbero essere abbastanza per sfamare la città?






L’espressione di Brian si oscurò un poco “Ne avevano a sufficienza. Ma Reynolds, l’amministratore municipale responsabile della gestione di queste cose, dichiarò che la quantità di minerali estratti bastava solo per comprare il cibo per tre mesi, per il quarto avremmo dovuto portare un nuovo carico di minerali. Ma i Mesi dei Demoni non erano finiti, non potevamo lasciare la fortezza.”






“Quindi…ho capito cosa successe.”






Stavano semplicemente isolando la povera gente. Se la fortezza Longsong avesse trattato queste persone di frontiera con calore, come un vento primaverile, questi non sarebbero voluti andare via ma restare, ma al momento pareva che il gruppo dietro la Fortezza non fosse di indole buona. Roland invitò a parlare l’ultima persona, mentre imprimeva nella mente il nome di Reynolds.






Il terzo uomo appariva forte e coraggioso, con un’altezza di più di sei piedi che fece sentire Roland molto sotto pressione. Fortunatamente, si fece avanti in ginocchio.






“Hai detto che hai ucciso la bestia?”






“Sì Signore” la sua voce era bassa e rauca “una razza di cinghiale e una di lupo.”






“Razza?” ripeté Roland, “cosa intendi?”






“E’ il nome delle bestie demoniache, Signore. Più era violento prima il tipo di animale, più è difficile occuparsene dopo il cambiamento. E aumenteranno anche i vantaggi del loro corpo. Il cinghiale selvatico ha sulla schiena un pelo che diventa talmente resistente da non essere scalfito dalle frecce di un arco lanciate da 50 metri. Le razze di lupi diventano più astute, la velocità con cui corrono diventa incredibile, e per ucciderli bisogna piazzare una trappola in precedenza.”






“Il veloce diventa più veloce e il forte diventa più forte” Roland annuì mentre ascoltava “Ma sono comunque animali.”






“Lo sono, ma non sono il peggior tipo di nemico” disse il cacciatore, poi dovette fermarsi per deglutire prima di riuscire a trovare di nuovo le parole “I peggiori sono le razze miste”






“Sono diavoli incarnati, sono l’Inferno può produrre mostri simili. Io ho visto un ibrido. Non solo aveva muscoli forti come una bestia, ma sulla schiena aveva un paio di grandi ali, che gli permettevano di volare per brevi tratti. E sapeva sempre dove ero, non importa quanto cercassi di nascondermi, riusciva sempre a scovarmi. Non stava dando la caccia a una preda, Sua Altezza, stava solo giocando con la sua preda.” Il cacciatore, Liehu, si sollevò i vestiti, mostrando una grossa cicatrice che si estendeva dall’addome fino al petto, e disse “Persi conoscenza e caddi nel fiume Acqua Rossa, fui fortunato a sopravvivere.”






“Quindi esistono mostri del genere” Roland ebbe la sensazione che il mondo assomigliasse  sempre di più a un fantasy. Delle mura resistenti potevano bloccare tutti i normali tipi di bestie demoniache, ma se potevano volare, cosa doveva fare? “Le razze miste dovrebbero essere molto rare, vero?”










Merges
                                


                                



