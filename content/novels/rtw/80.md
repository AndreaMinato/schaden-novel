---
weight: 80
title: Capitolo 80- Artiglieria
pubDate: 2025-08-07T11:37:50.883Z
tags:
    - rtw
---


Una settimana dopo che la nave in cemento era stata posizionata nella camera di solidificazione, era finalmente arrivato il giorno di mandare l’imbarcazione.


Tutti gli operai furono sbalorditi quando il principe ordinò di mettere in acqua la vasca da bagno gigante, facendoli dubitare di non averlo capito bene.


Invece avevano capito benissimo.


I suoi subordinati dovevano smantellare il capanno temporaneo, e poi scavare una discesa alla base della nave in cemento, che sarebbe finita nel fiume. Questa parte doveva essere gestita con molta attenzione, vista la debole resistenza alla trazione dei prodotti in cemento, anche un piccolo colpo sul terreno era abbastanza per creare delle piccole spaccature che potevano distruggere tutta la nave.


La nave fu posizionata sopra dei tronchi, e la velocità con cui scivolava veniva controllata con delle corde. Quando tutto era pronto, gli operai fecero lentamente scivolare la corda tra le mani, facendo sempre attenzione che l’imbarcazione fosse puntata in una linea dritta. Mentre gli operai gridavano in sincrono il loro motto, la nave scivolò lentamente sui tronchi, creando uno stridente rumore di frizione.


Fortunatamente, tutto andò bene, e Ronald poté vedere come la nave fu lentamente fatta scendere sull’acqua, la nave affondò per quasi mezzo metro, con più di un metro ancora sopra la superficie. Gli operai furono molto sorpresi nel vedere che l’enorme costruzione fatta di pietre e metallo non fosse affondata direttamente nel letto del fiume con un forte boato, ma aveva galleggiato dolcemente sulla superficie.


“In fretta, prendete le corde, mettetele intorno alle bitte e legatele strette” ordinò Ronald con forza. Se la nave non fosse stata legata velocemente alle bitte, la corrente acquatica l’avrebbe trascinata con sé verso sud.


Anche se Usignolo non si era mai mostrata in pubblico, dopo aver visto questa scena sorprendente, non riuscì a trattenersi  dal chiedere con voce piena di stupore: “Perché la nave galleggia?”


“Beh… è abbastanza semplice, la densità generale della nave è minore di quella dell’acqua, e se questo è il caso tutto può galleggiare sull’acqua”, spiegò Ronald e dopo un attimo di riflessione aggiunse “Che la nave sia costruita in ferro e cemento non importa. Infatti, avrai sicuramente visto un’enorme nave a vela, quelle pesano molto di più di tante pietre”.


Poiché non sentì nuovamente la voce di Usignolo, Ronald ipotizzò che stesse ancora cercando di capire cosa avesse detto. Neanche Anna fu subito capace di capire quello che Ronald aveva spiegato. Constatando ciò, Ronald sorrise e continuò a indirizzare gli operai verso il prossimo compito.


La seguente solidificazione del cemento impiegò un sacco di tempo, e ogni volta che cominciava a nevicare forte, il lavoro doveva essere sospeso. Solo quando non nevicava per più di un’ora potevano terminare il loro lavoro. Il compito che richiedeva più tempo era la costruzione del ponte che era fatto di molte tavole in legno e supportato da tanti piccoli paletti che erano posizionati tra la base e il ponte. Si trattava di uno spreco di spazio, ma considerando lo scopo primario della nave, non era poi così importante.


Dopo seguiva il processo per prevenire la decomposizione. I carpentieri sapevano molto bene come farlo. Prima spazzolavano sul ponte uno strato di olio dal sapore pungente. Quando l’olio si asciugava, ripetevano questo procedimento per tante volte per infine ricoprire il ponte con una tinta rossa. Una volta che la costruzione del ponte fu completata, la fase di installazione della struttura superiore fu cominciata.


La cosiddetta parte superiore consisteva di un casotto di legno che era posizionato tra i due alberi e che poi sarebbe stato utilizzato per conservare armi e munizioni. Quando cominciava a piovere, il casotto poteva essere utilizzato come riparo per l’equipaggio. Il tetto del casotto di legno era molto spesso così che una persona potesse starci sopra, un posto speciale creato solo per Wendy. Stando sul tetto, la sua abilità magica avrebbe avuto un raggio abbastanza ampio da ricoprire l’intera vela.


Il timone di poppa era fatto di ferro fuso e la sua installazione fu un po’ complicata. Prima era necessario che l’asta del timone fosse infilata nel foro fatto in precedenza che ora stava sott’acqua. Per condurre la nave, Anna saldò una lastra triangolare sul lato dell’asta del timone che finiva sott’acqua. All’altra estremità dell’asta del timone che finiva sul ponte, fu saldato un anello di ferro che poteva ruotare liberamente.


La saldatura era stata fatta naturalmente da Anna, che era anche scioccata e confusa del fatto che una vasca da bagno di pietra potesse galleggiare sull’acqua. Poiché anche lei aveva lo stesso problema di Usignolo, anche lei fece la stessa domanda.


Quindi Ronald  dovette rispondere alle domande ancora e ancora. Dopodiché Anna si spostò sul lato e si sedette per ragionarci su.


“Beh… ho ancora un lungo cammino davanti  a me prima di riuscire ad aumentare il livello di istruzione.”


*


Alla fine, Van’er non sapeva se fosse meglio diventare artigliere o restare con l’unità di caccia.


Tutto cambiò quando ricevette l’importante ordine tre giorni prima.


Sua Altezza Reale aveva deciso di trasferire dei membri della prima e seconda squadra della milizia, che lavoravano in modo eccezionale, per costruire una nuova forza d’elite. Quando il nome di Van’er era stato chiamato, era stato molto contento. Ma quando gli era stato chiesto se avesse voluto unirsi all’unità di caccia di Ascia d’Acciaio o la nuova squadra di artiglieria, non aveva saputo cosa scegliere.
Era a conoscenza del nuovo fucile a pietra focaia, che gli permetteva di combattere le bestie demoniache, grazie alla sua molto più potente forza perforante rispetto a una balestra. Al momento solo ad Ascia d’Acciaio, il Capo Cavaliere, e a un numero limitato di cacciatori più esperti era permesso di utilizzare quest’arma. Van’er sarebbe dovuto unirsi all’unità di caccia senza esitazione, ma parlò senza autorizzazione chiedendo: “che cos’è un cannone?”


Quando scoprì che un cannone era dieci volte più grande di un fucile a pietra focaia  e  che la sua potenza era dieci volte quella di una pistola, ebbe un dilemma.


A quanto pare, più potente è l’arma che si usa, più alto è il proprio valore agli occhi del Principe. Quindi entrare a far parte dell’artiglieria sembra essere la scelta migliore rispetto all’unità di caccia, ma il vantaggio di portare una pistola è che è possibile portarla mentre si cammina per la città, attirando gli occhi delle persone, che era sempre stato il sogno di Van’er.
Anche se la potenza del cannone è dieci volte quella di una pistola, non è sicuramente possibile portare un’arma così potente mentre si cammina per le strade, giusto.


Sino all’ultimo giorno di scadenza, non era sicuro di cosa scegliere, ma alla fine, scelse l’artiglieria. Il punto decisivo per la scelta fu che il salario di un artigliere era di cinque argenti reali più alto rispetto a quello di un cacciatore.


Con questa decisione, cominciò il rigoroso addestramento.


Un cannone aveva bisogno di cinque persone per essere adoperato, alla squadra di Van’er furono assegnati Jop, Artiglio di Gatto, Nelson e Rodney. Poiché Van’er era stato precedentemente vice capitano all’interno della prima squadra della milizia, fu scelto come cannoniere.


In confronto alle pistole, questo cannone era dieci volte più complicato! Dall’inizio del mese precedente Van’er osservava segretamente come Ascia d’Acciaio azionava quest’arma, diventando capace di riprodurre a memoria il processo senza esitazioni. Ma il cannone doveva essere sempre cambiato dalla posizione flessibile e mobile alla posizione pronta a sparare, sempre dovendo ripetere il noioso procedimento.


Fermare il supporto, togliere la coppiglia, tirare il  gancio, spostare il carro, spingerlo verso la posizione di sparo, evitare di farlo cadere, queste fasi richiedevano cinque persone che cooperassero in tandem. Come quando si tirava il gancio, le altre persone dovevano spingere via il carro di supporto via dal cannone, trasformandolo da un veicolo a quattro  ruote a un veicolo a due ruote, senza far cadere il fusto per terra.


Quando il fusto veniva riempito di munizioni, era pronto a sparare.  Lo sparo di una pistola e un cannone è abbastanza simile, ma la pulizia successiva del cannone con l’uso di due stracci diversi è molto più complicata. Utilizzando una pistola, la munizione può essere posta direttamente nella canna. Per avviare il cannone dovevano accendere la miccia, ma quando piove, può essere molto difficile usare quest’arma, aveva pensato Van’er.


Fortunatamente, come cannoniere doveva dirigere gli altri intorno a lui, quindi non doveva fare uno sforzo eccessivo.


Per i primi tre giorni, le quattro nuove unità di artiglieria selezionate avevano solo un cannone con cui esercitarsi.  Così sotto il comando di Ascia d’Acciaio, il gruppo dovette eseguire il processo di blocco del supporto, di scarico del cannone, di preparazione allo sparo,  di carico del cannone sul carro e poi rifare tutto il processo. Questi quattro passaggi venivano sempre ripetuti, Van’er pensava che a furia di pulire il cannone, questo divenne molto più pulito della sua stessa faccia




Dontcare
                                


                                



