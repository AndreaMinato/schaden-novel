---
weight: 8010
title: Capitolo 801- Città Infinita
pubDate: 2025-08-07T11:37:51.028Z
tags:
    - rtw
---


<strong> </strong>


“Tutto questo... va davvero bene?” Attraverso la finestra del posto di comando, Eco vide i civili della sabbia che venivano frustati e gettati sul terreno. Non poté fare a meno di sentirsi dispiaciuta per loro.






“Non hanno mai saputo cos’è la disciplina. Hanno sempre vissuto seguendo la legge del più forte. Se vogliamo mettere a lavoro queste persone al più presto, oltre al mandarli in guerra, questa è l’unica soluzione.” Rispose Ascia d’Acciaio con rispetto. “Non siete stati nelle Regioni dell’Estremo Meridione per lungo tempo e in quel periodo, il Capoclan si è sempre preso cura di voi, quindi potreste non avere familiarità con la natura dei piccoli clan. Questo genere di disciplina non è niente. Si potrebbe anche dire che è necessario, altrimenti potrebbero considerare gli Osha come un clan senza autorità, debole e facile da opprimere.”






A questo punto, mostrò una rara traccia di esitazione. “Penso che la ragione per cui non siete abituata a ciò è probabilmente perché... Sua Maestà qualche volta è troppo benevolo.”






“Sono completamente d’accordo.” Andrea, appoggiata sul davanzale della finestra, fece un’alzata di spalle. “Tra i nobili gira questo detto ‘carote e bastoni sono il miglior modo per dominare la gente’. Più grandi sono le carote, più benevolo sarà il Signore.”






“Cosa sono le carote?” Chiese Colibrì incuriosita.






“Sono una specie di cibo, un po’ simile al granturco di Sua Maestà, sono una sorta di specialità del Regno dell’Alba” spiegò Andrea. “Ma indipendentemente da quanto sono grandi le carote, sono sempre più piccolo dei bastoni, in altre parole, il significato di questo detto è che la punizione dovrebbe essere sempre più severa delle ricompense, in modo che il soggetto apprezzi la gentilezza. Un Signore come Sua Maestà Roland verrebbe considerato come un perdente nella Città del Bagliore.”






“Questa è una delle pochissime cose su cui sono d’accordo con te” disse Cenere con una smorfia.






“Forse Sua Maestà è particolarmente loquace?” Con il mento tra le mani, Colibrì pensò per un momento, poi disse: “Le parole che ha istruito Thuram a dire sono molto ragionevoli... la forza del gruppo è definitivamente più grande della forza individuale.”






“Ma Thuram ha semplicemente ripetuto a memoria quello che Roland gli ha chiesto di dire.” Ascia d’Acciaio scosse la testa sorridendo. “Senza aver visto Neverwinter di persona, non si può immaginare il nuovo inconcepibile ordine che Sua Maestà ha stabilito. Sono certo che un giorno, in futuro, Graycastle diventerà come Neverwinter, ma quel giorno non è sicuramente oggi... per far loro imparere le leggi del Territorio Meridionale, le fruste sono molto più efficaci delle parole.”






Eco sospirò leggermente senza dire una parola.






“Capo Comandante.” Un soldato entrò improvvisamente nel posto di comando e disse: “Una rivolta è scoppiata con il Clan della Pietra che Cade e il Clan della Sorgente Limpida. Alcune persone stanno affrontando Armata di Difesa.”






“Per il fatto dell’imbarco?” Chiese Ascia d’Acciaio solenne.






“Si. Quelli che sono stati inzuppati in acqua hanno chiamato le loro famiglie. Stanno chiedendo la stessa quantità di cibo e ricompense. Sostengono che non è che non vogliano andare alla Valle delle Acque Nere, ma che siano gli Osha ad averli rifiutati.”






“D’accordo. Chi sta sorvegliando il campo?”






“La Seconda Squadra degli Acciarini.”






“Raduna due gruppi e quei giovani Osha che hanno fatto richiesta per unirsi al Primo Esercito. Digli di riunirsi nel luogo della rivolta. Sarò subito lì.”






“Si Signore!”






Vedendo che Ascia d’Acciaio stava per andarsene, Eco non poté fare a meno di chiamarlo e disse: “Per favore, non essere troppo severo con loro...”






Ascia d’Acciaio rimase in piedi silenzioso all’entrata per un momento, si inchinò verso di lei e disse: “Ho capito, Lady Luna d’Argento. Lo farò moderatamente.”






Dopo che se ne fu andato, Eco ritornò al tavolo sentendosi malinconica. Il processo di migrazione del popolo della sabbia verso il Nord non stava procedendo liscio come si era aspettata. Nonostante potessero condurre una vita benestante fintanto che seguissero le istruzioni di Sua Maestà, alcune persone credevano ancora che il messaggio che Roland le aveva chiesto di diffondere fosse tutta una bugia. Anche quelli che avevano ottenuto un pezzo di terra fertile non credevano completamente né in lei né in Sua Maestà.






Stava sentendo la mancanza della vita a Neverwinter.






In confronto al guidare il clan più potente, preferiva di gran lunga il tempo in cui stava in piedi in cima al Castello, guardava in lontananza le montagne e la città e cantava le canzoni composte da Sua Maestà. Quando risuonò una melodia che non aveva mai udito, riuscì a percepire la vera sensazione di libertà e allegria.






Da quando era venuta qui, non aveva cantato per un lungo periodo... si chiese se Roland avesse scritto nuove canzoni...






<em>“Quando potrò cantare nuovamente ad alta voce?”</em>






***






“Oh...” Simbady sentì come se tutto quello che c’era nel suo stomaco si fosse rigirato. Assieme al fluttuare della nave di cemento, dell’acido gastrico risalì nuovamente dal suo stomaco. Incurante del vomito delle altre persone lungo i lati della nave, si sporse dal bordo e cominciò a vomitare.






“Ehi, stai bene?” Mu Li gli diede dei colpetti sulla schiena. La sua faccia era leggermente pallida. La nave di cemento, stabile come la terra mentre era nella baia, era diventata una foglia ondeggiante in mare aperto. A causa del moto ondoso, la nave rischiò più volte di arenarsi sulla riva e oscillazioni orizzontali non si fermarono mai. Era una vera tortura per i civili della Nazione della Sabbia che stavano uscendo per mare per la prima volta.






“Ahem... quasi bene.” Dopo aver vomitato, si sdraiò sul ponte privo di forze. “Sai per quanto tempo è che siamo in mare?”






“Oggi è il quinto giorno.”






“C’è qualcosa di strano...” Simbady ansimò e disse a bassa voce: “Ti ricordi cosa disse il Clan della Sorgente Limpida? Loro... vivono in un’oasi vicino al mare. Non penso di sbagliarmi, abbiamo oltrepassato l’area di Città delle Sabbie Ferrose al tramonto del primo giorno, il che significa che la nave di cemento viaggia molto velocemente. Allora perché non siamo ancora arrivati alla Valle delle Acque Nere?”






“Intendi dire...” chiese Mu Li.






“La destinazione degli Osha non è la Valle delle Acque Nere. Thuram ci ha mentito. Il luogo in cui ci stanno portando è molto più a Sud della Palude del Soffocamento!”






“Ancora più a Sud?” Miuly iniziò a preoccuparsi. “Ma non c’è niente lì. Forse si sono persi?”






“La nave ha sempre viaggiato lungo la costa, è altamente improbabile che si siano persi.” Simbady si premette la fronte dolorante. “Se stiamo andando in un luogo più a Sud della Palude del Soffocamento, può solo trattarsi... ”






“Alzatevi tutti!” Prima che Simbady potesse finire di parlare, Thuram apparve improvvisamente al centro del ponte interrompendo la sua frase. “Ho delle buone notizie. Stiamo per arrivare a destinazione. Preparate le valigie, mettetevi in fila e siate pronti a sbarcare. Ricordatevi di fare attenzione a non cadere più in mare perché questa volta nessuno potrà salvarvi!”






Simbady cercò di resistere e diede una sbirciata oltre il lato della nave. La riva era ugualmente arida, non si intravedeva nessuna traccia di oasi. Le sue speculazioni furono confermate dal vapore acqueo che saliva dall’acqua e dalle colonne di fumo che innalzavano distanti nel mare.






C’era soltanto un luogo che aveva questo panorama inconcepibile.






Il Promontorio Infinito. Il luogo di esilio dei Mojin.






Sul bordo del ponte, sempre più civili della sabbia notarono l’anomalia, diventando irrequieti.






“Questa non è affatto la Valle delle Acque Nere! Gli Osha ci hanno mentito!”






“Perché ci avete portato al Promontorio Infinito? Volete abbandonarci qui?”






“Voglio tornare indietro, per favore, fateci andare via!”






“Silenzio!” In quel momento, Thuram non aveva più intenzione di nascondere altro. “Ho forse detto che saremo andati nella zona centrale della Valle delle Acque Nere? Gli affluenti della Valle scorrono attraverso l’intera regione meridionale, includendo anche l’area del Promontorio. Ogni Strige sotterraneo si estende dalla Valle, non è forse così?”






<em>“Questo è un sofisma!” </em>Simbady pensò con rabbia. Se avessero detto fin dall’inizio che avrebbero dovuto lavorare nel luogo di esilio, non molti si sarebbero offerti.






“Nessuno verrà abbandonato qui. Sia gli Osha che le persone da Graycastle si uniranno a voi nello sviluppo di quest’area!” Thuram alzò le braccia e parlò ad alta voce: “Ascoltate attentamente. Da ora in avanti, il Promontorio Inifinito non sarà più un luogo di esilio, ma una nuova città! Questo è un ordine del Grande Capo!”






Aris
                                


                                



