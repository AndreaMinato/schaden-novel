---
weight: 8090
title: Capitolo 809- Il Momento di Crisi
pubDate: 2025-08-07T11:37:51.029Z
tags:
    - rtw
---






Dal momento in cui i soldati realizzarono che cosa stesse succedendo, per loro fu troppo tardi per sistemare un'altra mitragliatrice in modo da prendere la mira, così estrassero direttamente i fucili a tamburo ben legati alle loro schiene per far fuoco sul nemico.


La lunga spada infilata nel corpo del mostro invisibile stava ora rivelando la sua scia, rendendola un bersaglio facile a cui mirare. A così breve distanza, Brian e tutti gli altri uomini spararono tutti i loro proiettili in una volta. La pioggia di pallottole piombò sulla testa di Edith e lei poté persino sentire il suono di un sibilo mentre i proiettili squarciavano l'aria.


Si voltò e vide che l'aria distorta si era solidificata mentre un mostro emergeva dal nulla. Era raccapricciante. Il mostro indossava un guscio grigio talpa ed era alto quasi due metri mentre era in piedi. Un'altezza che gli permetteva di torreggiare sulla maggior parte degli uomini ordinari. A parte un paio di zampe anteriori affilate come falci, aveva anche sette o otto paia di zampe di sostegno che sporgevano dal suo addome. Fortunatamente, i proiettili furono abbastanza feroci da perforare il suo guscio, e alla fine aprirono la testa sottile, lunga e simile a una locusta del mostro. Si contrasse leggermente e cadde a terra, immerso nel sangue.


“Togliti di mezzo!” All'improvviso, qualcuno ruggì dietro Edith.


Una pesante spada precedette la voce, perforando l'aria con una gran forza che fece vibrare la lama. Si schiantò proprio nello spazio prima della prima squadra di mitragliatrici, spazzando via gli altri due mostri e disperdendo l'invisibile aria increspata.


A seguito del colpo di Cenere, diverse Streghe della Punizione Divina si spostarono in avanti per tagliare i nemici, strappando i loro corpi a metà prima che riuscissero a rimettersi in piedi.


"I rinforzi sono finalmente arrivati." Edith emise un sospiro di sollievo quando se ne rese conto.


I nemici avevano perso il vantaggio dell'invisibilità e, con i loro piccoli numeri, non ci volle molto prima che i Guerrieri Trascendenti li squartassero tutti.


Edith notò che mentre i mostri si avvicinavano di poco alle Streghe della Punizione Divina, la loro forma diventava strana, metà del loro corpo era invisibile nel vuoto mentre l'altra metà era rivelata alla luce come se le loro abilità di nascondersi fossero state attenuate.


“Va tutto bene?” Margie tirò Edith in piedi. "Abbiamo individuato quei nemici sulla scogliera e ci siamo mossi il più velocemente possibile, ma siamo arrivati un po’ in ritardo comunque”.


“Li avete individuati con la Pietra Magica multicolore?"


"Sì.” Un altro uomo alto si avvicinò a lei. "Le armi della gente comune non funzionano bene in questo tipo di situazione. Fareste meglio a informare le altre persone di portare quaggiù più Streghe della Punizione Divina.”


Edith si ricordò che il suo nome era Betty. "Sei capace di distruggere il loro camuffamento?" Chiese.


"È un trucco che funziona allo stesso modo della Pietra Divina della Vendetta." L’uomo fece spallucce. "Per ora, può solo disattivare le loro abilità di invisibilità per un breve periodo di tempo."


"Ma indossano anche la Pietra Divina della Vendetta. Come potrebbero non vedere il nemico? " Chiese Brian digrignando i denti, mentre guardava i tre morti a terra.


"Non c’è da stupirsi," rispose calma Betty. "Per la luce, la distanza e l’attenzione condizioneranno la nostra vista. Una normale Pietra Divina funziona solo all'interno di un’area di uno o due passi. Dato che i nemici si sono esposti solo nelle nostre visioni per meno di un secondo, era ragionevole che non potessero vedere gli obiettivi, senza contare poi in un posto così poco illuminato.”


Edith non poté fare a meno di sospirare. Betty aveva ragione. Non avevano notato i mostri falciformi finché non avevano mostrato i loro mezzi corpi durante il combattimento. I lunghi arti anteriori e le abilità di invisibilità delle bestie avevano dato loro un grande vantaggio. Era indubbiamente troppo tardi perché la gente comune reagisse, anche se avevano sentito qualcosa di strano. Non ci sarebbe stato alcun modo per il Primo Esercito di sconfiggerli, a meno che non avessero sepolto in anticipo le Pietre Divine per dare loro una visione più chiara per vedere attraverso i camuffamenti dei nemici.


"Dannazione!" Brian brandì il pugno ferocemente. "Avrei dovuto far scendere prima la rete metallica!"


“Io penso che dovremmo rientrare. Ho la sensazione che qualcosa di sgradevole stia per succedere nel buco," insistette nuovamente Betty. "Lo strano strillo ha quasi fatto sobbalzare l'intera montagna innevata."


“L’hai sentito anche tu?” Chiese Edith sorpresa.


"Perdere la maggior parte del nostro senso del tatto ha reso i nostri occhi e orecchie straordinariamente acuti ..." Betty studiò Edith per un po' prima di rispondere. "Non mi aspettavo che anche una persona comune fosse in grado di sentire il suono."


Come previsto, sentire il suono non era una sua illusione. Edith annuì mentre rimuoveva la sua Pietra Divina della Vendetta e la gettava vicino alla mitragliatrice. Lei e gli altri uomini si riunirono attorno a Margie che preparava l'Arca Magica. Insieme scesero sul fondo e poi salirono lungo il ripido muro. Brian, il capo del Battaglione delle Armi da Fuoco, era leggermente riluttante a consegnare la linea del fronte alle streghe di Taqila, ma dovette assecondare la situazione. Dopo tutto, una volta coinvolte le Streghe della Punizione Divina nel combattimento, non avrebbero potuto ignorare le streghe e sparare ai nemici incautamente.


Gli uomini che erano di stanza alla Pagoda Pietra Nera non erano al corrente dei dettagli della battaglia in fondo alla buca, quindi continuavano a spedire equipaggiamenti come tende, Pietre Divine, armi e munizioni, ecc. Dopo che Brian ordinò ai soldati di smettere di trasportare, non si trasferirono nel montacarichi alimentato da una macchina a vapore vuoto, ma continuarono a guidare l'Arca per salire.


Proprio mentre si stavano avvicinando al passaggio del verme, una raffica di spari esplose sopra di loro, provocando un suono simile a quello di un fulmine di una potente tempesta. Ciò significava che il Primo Esercito, che stava sorvegliando il posto di guardia, aveva aperto il fuoco senza lasciarsi una scappatoia.


I loro volti cambiarono. Margie potenziò tutto il suo potere per accelerare l'Arca.


Mentre l'Arca Magica usciva dal buco, Edith non poté fare a meno di spalancare gli occhi.


Resti umani stavano precipitando giù dalla grotta superiore. Tre squadre di mitragliatrici, allineate in una formazione, stavano sparando contro il soffitto buio pesto della grotta sotto il comando di Sylvie. Le pistole e la squadra di tiro di precisione si concentrarono sulla gestione degli angoli ciechi sopra di loro, sparando contro il muro della caverna senza prendere la mira.


Brian catturò un uomo e chiese: “Contro cosa state combattendo?”


"Bestie demoniache, mio Signore!" Riferì l'uomo mentre stava caricando le munizioni. "Un branco di bestie demoniache scese dalla montagna innevata!"


"Dannazione! Perché ci disturbano in questo momento? "


Un pensiero balenò all'improvviso nella mente di Edith.


“Il brusio ovattato potrebbe essere il suono che producono quando richiamano la loro specie?”


Era qualcosa che aveva letto dal libro di Sua Maestà, un suono inconfondibile in questo mondo che era incomprensibile all'orecchio umano, ma particolarmente chiaro per alcune creature. Alcune specie erano persino in grado di produrre tali suoni per aiutarli a comunicare tra loro a modo loro. Possibile che il suono che avevano udito fosse una specie di segnale tra la stessa specie?


Tuttavia, le disgrazie non vennero sole. Mentre Brian stava guardando la battaglia, un uomo entrò di corsa e gli riferì: "Mio Signore, la Signorina Maggie ha avvistato l'anormale scia di bestie demoniache a est della Foresta delle Ombre. Sembravano essere in marcia verso la montagna innevata, andando verso Neverwinter come ci aspettavamo."


"Cosa? Questo…” Il capo del Battaglione delle Armi da Fuoco rimase sbalordito per un momento.


“Mio Signore?” Chiese l'uomo urgentemente. “Che facciamo?”


"Come può questo ... Come può essere…” Borbottò Brian ripetutamente, la sua faccia triste, la sua fronte sudata.


Edith aggrottò le sopracciglia per il comportamento inesperto di Brian. A suo avviso, un leader non avrebbe mai dovuto sfoggiare apertamente uno sguardo perplesso, specialmente di fronte ai suoi uomini.


"Ehm," lo interruppe lei, "le cose sono più semplici di quanto pensi. Primo, se richiamiamo il Primo Esercito dispiegato fuori dalla montagna innevata e li raduniamo per proteggere la grotta, il fronte di battaglia sarà molto più piccolo e saranno necessarie solo poche mitragliatrici per soffocare l'attacco delle bestie demoniache ".


Brian si voltò a guardarla. Gli ci volle molto tempo, ma riuscì a ricomporsi. "Esat-Esattamente," balbettò.


"Secondo, dì alla Signorina Maggie di contattare Sua Maestà e chiedere rinforzi, per ogni evenienza. Dopo tutto, le nostre munizioni e il cibo sono messi a disposizione attraverso il Fiume Acqua Rossa. Una volta abbandonato il passaggio trincerato, la nostra battaglia non potrà durare a lungo a causa della mancanza di rifornimenti". Disse Edith con calma e chiarezza. "Le bestie non sanno nuotare, quindi dovremmo trattenere le navi di cemento e schierare una dozzina di uomini che aiuteranno a bloccare il nemico e a guidare i rinforzi".


"La Signorina Sylvie sarà responsabile di annientare le bestie demoniache sul soffitto della grotta. Temporaneamente, dovremmo prelevare le Pietre Divine di tutti e seppellirle sul posto di guardia in caso di attacco furtivo da parte del nemico. Infine, ricorda di mandare le streghe Taqila sul fondo del buco per sostenere Betty, in modo che abbia abbastanza uomini da marciare a sud del fiume per cercare Agatha e le altre streghe." La voce composta di Edith attenuò la tensione e lo sconcerto tra la folla. "Dobbiamo mandare le streghe a Betty il prima possibile. Se non sbaglio, la fonte dello strano suono sarà la chiave per risolvere il nostro problema. "


Brian inspirò profondamente e disse: "Capisco. Facciamo come avete suggerito. "


<em>Haru</em>
                                


                                



