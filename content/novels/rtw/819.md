---
weight: 8190
title: Capitolo 819- Una Persona Raffinata
pubDate: 2025-08-07T11:37:51.030Z
tags:
    - rtw
---






<strong> </strong>


Lorgar annuì a Cenere dato che considerava Maggie come una dei sottoposti più potenti dell’Unione delle Streghe. Nella sua mente, la strega era orribile e crudele, ma anche una bestia formidabile.






“E... riguardo alle streghe che portano la Pietra Divina della Vendetta?”






La ragazza lupo sapeva che quando l’avversario usava una Pietra Divina, la sua abilità veniva significativamente limitata. In queste circostanze, non sarebbe riuscita a trasformare liberamente tutte le parti del suo corpo. Se l’avversario fosse stato solamente un guerriero del deserto, non sarebbe stato un problema. Tuttavia, se fosse stata una Straordinaria come Cenere, sarebbe stato impossibile per lei prevalere. La sua abilità era inutile di fronte ad una strega così potente che portava anche una Pietra Divina. Per questo, aveva classificato Cenere come la migliore combattente tra tutte le streghe di Neverwinter.






La Straordinaria rimase in silenzio per un momento prima di rispondere: “Immagina che ci sia qualcuno le cui forza e velocità non siano per nulla inferiori a quelle di una Straordinaria. Che al tempo stesso, possieda anche una durata della vita quasi illimitata e non venga danneggiata dalle ferite. Una che anche se dovesse subire colpi fatali sia in grado di riprendersi completamente. Quanto pensi che possa essere forte?”






Lorgar restò senza fiato dallo stupore.






Essendo lei stessa una guerriera veterana, era consapevole dell’importanza delle abilità di combattimento e dell’esperienza.






Nei Duelli Sacri, gli avversari più difficili da affrontare non erano i combattenti giovani e coraggiosi, ma i guerrieri esperti sulla trentina. Questi veterani erano solitamente la spina dorsale di un clan e normalmente facevano da tutor di combattimento e da supervisori per le nuove generazioni del clan. Non avrebbe mai sottovalutato questi guerrieri che non solo avevano la stessa forza dei combattenti più giovani, ma avevano anche molta più esperienza poiché avevano affrontato numerose situazioni di vita o morte. Tuttavia, quando i guerrieri arrivavano a quarant’anni, i loro corpi perdevano inevitabilmente agilità e le ferite accumulate negli anni peggioravano gradualmente. Anche se le loro abilità diventassero sempre più raffinate con il tempo, non sarebbero più stati in grado di eseguire movimenti fluidi come in passato.






Lorgar voleva andare a Neverwinter per affinare le sue abilità di combattimento perché sapeva che c’era una strega con incredibili abilità curative in grado di guarire ogni genere di ferita. Adesso era ancora più interessata nel suo futuro viaggio verso le Regioni Occidentali dato che c’era anche una strega immune al dolore e con una durata di vita illimitata.






Era convinta che chiunque vivesse abbastanza a lungo sarebbe potuto diventare un combattente esperto. Il solo pensiero di combattere contro un guerriero del genere la fece sentire spaventata... no, eccitata.






“C’è davvero una persona così a Neverwinter?” Chiese Lorgar eccitata.






“Si, c’è questa strega nella città che si chiama Phyllis” rispose Cenere “non ho mai combattuto contro di lei, ma...”






“Ma cosa?”






La Straordinaria disse lentamente: “Una volta, stavo facendo pratica con la mia spada nel giardino del Castello, è capitato per caso che lei passasse di lì e mi diede un paio di consigli. Più tardi, provai ad esercitarmi seguendo i suoi suggerimenti e scoprii che i miei colpi di spada erano diventati notevolmente più fluidi. Sfortunatamente, dovetti quasi subito lasciare Neverwinter e non ho ancora avuto l’occasione per chiederle altri suggerimenti.”






“Davvero ti ha visto fare pratica solo per un breve momento?” La coda di Lorgar si stava agitando ancora più velocemente. La maggior parte dei tutor, anche quelli più esperti, dovevano scambiare dei colpi con i loro studenti per riuscire a scoprire gli errori nei loro movimenti. Quella era la ragione per cui i grandi clan costruivano le loro Sale degli Affari Militari, in modo che i combattenti potessero allenarsi. Più le abilità di uno studente somigliavano a quelle del tutor, più era difficile per il tutor o la tutor trovare difetti nelle tecniche dello studente. Cenere era indubbiamente una combattente eccezionale, quindi, la ragazza lupo era certa che questa strega immortale, Phyllis, doveva essere una potentissima guerriera visto che era riuscita a trovare i difetti di Cenere soltanto guardandola allenarsi.






Pensò adesso che doveva essere Phyllis la migliore combattente di Neverwinter, dato che quando si trattava di un combattimento reale, nessuno poteva affidarsi solamente alla possibilità che l’avversario non stesse indossando una Pietra Divina della Vendetta.






Riclassificò Cenere come la seconda perché era anche immune agli effetti delle Pietre Divine. Questa potente Straordinaria era il modello ideale che lei stava inseguendo. Mentre la strega benedetta con una vita infinita doveva sicuramente essere un qualche miracolo creato dai Tre Dei e non era qualcosa che lei avrebbe potuto chiedere.






Lorgar era impaziente di scoprire come avrebbe fatto contro queste potenti combattenti.






Adesso era ancora più impaziente per il suo viaggio verso l’Ovest.






Cenere parve vedere attraverso la mente della ragazza lupo e sorrise di nuovo. Invece di terminare lì la conversazione, diede un colpetto sulla spalla di Lorgar e disse: “A proposito, mi sono dimenticata di dirti che ci sono oltre cento streghe come Phyllis a Neverwinter.”






“Cosa?”






La Principessa Lorgar del Clan del Fuoco Selvaggio era stordita e iniziò a chiedersi: <em>“Più di cento streghe con vita infinita? Da quando i miracoli dei Tre Dei accadono così spesso?”</em>






“Andiamo.” Cenere arricciò le labbra in un sorriso. “Hai ancora tanta strada da fare. Lì non dovrai mai preoccuparti del non riuscire a trovare un degno avversario.”






***






Oltre a Cenere, Lorgar incontrava qualche volta anche un’altra strega, Andrea. Aveva assistito al Magico Arco Lungo della strega bionda sulla Piattaforma Bruciante. Anche se non aveva mai combattuto contro di lei, pensò che Cenere avesse ragione sul suo conto. Era una nobile, proprio come il Re di Graycastle. Erano fatti della stessa stoffa. La ragazza lupo percepiva sempre una distanza tra lei e Andrea, come se stessero vivendo in mondi differenti.






Ogni suo gesto era così raffinato, sia quando parlava con gli altri, sia quando fissava da sola il mare in lontananza. Guardandola, Lorgar iniziò a notare che aveva un sacco di difetti se messa a confronto con Andrea.






La Principessa Lorgar decise di fare comunque un tentativo e salutò Andrea quando non c’era nessuno nei dintorni. La strega bionda la salutò con calma, senza mostrare il calore e l’ospitalità che aveva mostrato Drow Luna d’Argento.






Tuttavia, quando avanzò a domanda che Cenere non era riuscita a rispondere, Andrea divenne subito entusiasta.






La strega bionda disse: “Riguardo a questo... è naturale che Cenere non ti abbia saputo dire niente. Quella strega tutto muscoli riesce a malapena a contare fino a cento, non sa niente sul come gestire una città. Le politiche di Sua Maestà Roland sono troppo complicate. Ci ho dovuto riflettere su parecchio prima di comprenderne la logica.” Fece un momento di pausa e chiese: “Ma vuoi davvero che te ne parli? Capire è molto più difficile del combattere.”






“Si.” Lorgar annuì con serietà. “Mio padre disse che c’è una verità comune in tutto. Anche acquisire conoscenze in altri campi può migliorare le mie abilità di combattimento.”






“È chiaramente una sciocchezza...” Andrea roteò gli occhi e sospirò. “Va bene, te lo dirò. Se il Re avesse comprato Acque Nere con gli ori reali come hai suggerito tu, Neverwinter avrebbe dovuto spendere una parte delle sue ricchezze per ottenere ciò che voleva, giusto?”






“Tutte le transazioni nel mondo funzionano così” confermò Lorgar.






“Quindi, ipotizziamo che questi affari vadano in porto al cento per cento e venti anni più tardi, il Re non veda alcun cambiamento nel suo Regno, eccetto la perdita di un gran numero di ori reali.”






“P-Perdita?” La ragazza lupo era spaventata. “Perché la chiami perdita? Il piano corrente non gli costa ancora di più?”






“Ovviamente no.” Andrea si legò i capelli, si chinò e iniziò a disegnare sul terreno con un bastoncino. “Ora che gli immigrati Mojin nel Territorio Meridionale sono stati assimilati da Graycastle, ogni loro spesa rientrerà eventualmente nell’economia di Graycastle. Questo perché tutte le cose che i Mojin dovranno comprare provengono da Neverwinter, quindi, lo stipendio che ricevono ritornerà nelle mani di Sua Maestà, è un processo conosciuto come “flusso circolare del reddito”. Durante questo processo, l’importo complessivo della ricchezza che circola nel Regno crescerà gradualmente ed eventualmente raggiungerà una somma incredibile alla fine dello stesso periodo di venti anni. Per raggiungere questo scopo, Sua Maestà deve solo investire in questa fase iniziale, ma anche questo investimento iniziale non può essere considerata una perdita dato che la ricchezza circola nelle città del Regno.”






Aris
                                


                                



