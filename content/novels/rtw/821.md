---
weight: 8210
title: Capitolo 821- Un Incontro
pubDate: 2025-08-07T11:37:51.030Z
tags:
    - rtw
---






<strong> </strong>


“Mio Signore, il vostro ospite è qui” disse una cameriera che tirò la tenda e si affacciò.






“Fatelo entrare” Otto Luoxi diede un argento reale alla ragazza del bar accanto a lui e disse: “Ho bisogno di stare con lui in privato per un minuto. Ti chiamerò più tardi.”






“Si, mio Signore!”






“È questo il rifugio di cui parlavi?” L’uomo che entrò si tolse il cappuccio e si guardò intorno. “Se non avessi visto le guardie Luoxi fuori, avrei pensato di essere venuto nel posto sbagliato.”






“In questi giorni non è facile vederti, ho dovuto prendere precauzioni extra” rispose Otto sogghignando.






L’ospite era Hill Fawkes, un membro della delegazione emissaria che “tradì il Re dell’Alba, uccidendo le guardie e i cavalieri e scappò dalla Città del Bagliore con alcuni seguaci decaduti”. Dalla partenza segreta di Yorko, Appen Moya, il Re dell’Alba era diventato così furioso che aveva sostenuto che tutto ciò era una palese provocazione che mostrava il disprezzo del Regno dell’Alba da parte del Regno di Graycastle. Aveva anche detto che era stata una strega ad aver ucciso suo padre e non avrebbe assolutamente permesso ad un’esistenza così malvagia di stare nel suo dominio.






Naturalmente, Otto sapeva molto più di questo. Ad esempio, mentre Appen era alla ricerca delle streghe, aveva anche inviato un gruppo di cavalieri per inseguire la delegazione emissaria, oltre a Yorko, potevano essere tutti uccisi sul posto, specialmente le streghe che avevano osato allearsi con il Regno vicino. Al tempo stesso, venivano portate avanti le investigazioni nella Città del Re. Denise, una donna d’affari che aveva una relazione intima con l’Ambasciatore, era stata portata a Palazzo diverse volte per indagini. Al contrario, Hill e gli altri che erano rimasti di propria volontà come contatti erano spariti.






Otto non ricevette nessun messaggio da Hill fino a qualche mese più tardi, quando il caso non attraeva più così tanto l’attenzione del pubblico.






Questo era il loro primo incontro dopo la loro ultima partenza.






“Vuoi qualcosa da bere?” Otto fece un gesto verso il soffice divano accanto a lui e chiese: “Suppongo che normalmente tu non abbia l’occasione per goderne.”






Hill non si sedette, al contrario, camminò fino alla finestra e si guardò intorno. “Siamo al secondo piano. Dov’è il percorso affidabile che hai menzionato nella lettera confidenziale?”






Otto, il figlio maggiore dei Luoxi, sospirò, si alzò e tolse un’asse sotto al morbido divano, rivelando il passaggio oscuro al di sotto di esso.






“Scivola giù da qui e arriverai nel giardino sul retro. Nel cortile, troverai una porta segreta e un pozzo secco. Puoi scegliere una qualsiasi delle due opzioni per andartene.”






“Nessun’altro conosce questo percorso?”






“Naturalmente, sia il giardino sul retro che la taverna appartengono ai Luoxi.” Disse facendo un’alzata di spalle. “Non mi sorprende che Ser Yorko dice che sei una volpe. Sei sempre cauto come prima.”






“Se non fossi così, temo che adesso sarei impiccato sulla forca” rispose Hill che tirò fuori una moneta dalla tasca e la gettò giù nel tunnel. Dopo aver ascoltato il suono per un po’, chiuse l’asse. “Se in futuro vorrai darmi altre informazioni, scrivimi una lettera criptata. Non è sicuro incontrarci in questo modo.”






“Ma anche una lettera criptata non è sicura per me. Se l’informazione trapela nel Castello, Re Appen sospetterà sicuramente delle nostre famiglie.” Otto sospirò e disse: “Non è più il buon amico che mi parla di tutto.”






Hill alzò le sopracciglia senza contestare. “Il Re dell’Alba ha qualche nuovo piano?”






“Ha intenzione di attaccare la Chiesa di Hermes e vendicare suo padre.” Otto gli raccontò lentamente tutto quello che ebbe udito durante la riunione di corte. “Anche se i Ministri hanno tentato di dissuaderlo, Sua Maestà continuava ad insistere. Adesso hanno iniziato a raccogliere cereali nella Città del Bagliore. Quando le nevi si scioglieranno dopo i Mesi dei Demoni, agirà immediatamente. Il cavalierato reale andrà insieme al Duca Carb che è in carica dei Campi Occidentali.”






“Ecco perché il porridge costa un bronzo reale in più rispetto a prima... per fortuna, le riserve del Regno dell’Alba sono abbastanza ricche. Se fosse stato Graycastle, il Signore non si sarebbe preparato per la guerra durante i Mesi dei Demoni, a meno che non avesse voluto scatenare delle sommosse.” Disse Hill pensieroso. “C’è qualche problema con Hermes?”






Otto sapeva perché l’aveva chiesto. La Chiesa e Graycastle avevano combattuto sulla Crinale Ventofreddo e si diceva in giro che la Santa Chiesa fosse stata pesantemente sconfitta. Più tardi, era stato riportato che entrambi si erano ritirati nei propri territori. I Ministri erano tutti d’accordo sul fatto che la Chiesa aveva subìto pesanti perdite, ma non era stata completamente annientata. Altrimenti, il Re di Graycastle avrebbe guidato l’esercito per saccheggiare la Città Santa. Essendo la città cuore della Chiesa, doveva essere lì che la Chiesa conservava le ricchezze accumulate in centinaia di anni.






Forse Appen era stato profondamente impressionato dai Guerrieri della Punizione Divina portati dalle Streghe Pure. Aveva solo mandato più scout per informazioni senza ulteriori azioni.






Dato che aveva cambiato idea, era possibile che aveva scoperto qualcosa lì.






Che fosse per vendicare suo padre o approfittare della situazione caotica, non aveva alcuna importanza.






“Sua Maestà non ci ha rivelato molti dettagli. Ma ho sentito dagli uomini di affari tornati dall’Ovest che nella Vecchia Città Santa sono apparsi tanti rifugiati.”






“Rifugiati?” Hill annuì mentre si strofinava il mento. “Lo riferirò a Neverwinter.”






“C’è un’altra cosa.” Otto esitò un momento prima di parlare: “Nella riunione del tribunale del mese scorso, il Ministro degli Affari Esteri menzionò Graycastle. Disse che Roland Wimbledon non poteva essere considerato come il vero sovrano di Graycastle, dato che non ha tenuto la cerimonia di incoronazione e che non vive nel Palazzo. Inoltre, diversi nobili di Graycastle sono suoi oppositori, specialmente nelle Regioni Orientali. Dato che ha calpestato l’alleanza dei due Regni, il Regno dell’Alba deve fare attenzione a lui e sopprimere il suo potere. Ad esempio, supportando quei nobili nella resistenza al governo di Wimbledon.”






“Dunque” Hill divenne immediatamente serio e chiese: “Come ha risposto il Re dell’Alba?”






“Sua Maestà non rispose subito, ma la sua espressione... mostrava che aveva un grande interesse riguardo alla cosa.”






Otto non sapeva perché stava dicendo queste cose a Hill... o a Roland. A giudicare dalla situazione attuale, poteva vedere che la relazione tra Graycastle e l’Alba si stava deteriorando. Sarebbe dovuto stare dalla parte di Appen Moya, proprio come la famiglia Luoxi aveva assistito alla famiglia reale di John Moore per generazioni.






Ma non riusciva a convincere se stesso ad accettare la politica di Sua Maestà. Uccidere tutte le streghe significava che anche Andrea Quinn doveva essere uccisa, e di certo non era malvagia come la descriveva Appen. Aveva tentato diverse volte di spiegare a Sua Maestà le differenze tra le streghe e le Streghe Pure della Chiesa, ma tutte le sue spiegazioni erano state vane.






Appen non lo considerava più come un suo braccio.






Otto si era anche accorto che nonostante si indirizzasse ad Appen come Sua Maestà, non aveva più lo stesso rispetto che portava per il vecchio Re.






Ci aveva pensato a lungo. Forse aveva ammesso che non sarebbe riuscito a cambiare la situazione e aveva posto le sue speranze su Graycastle. In Neverwinter, aveva incontrato Andrea che viveva una vita facile e libera. Per fare in modo che lei possa continuare a vivere in quel modo, sperava che il governo di Roland potesse continuare.






“Capisco” disse Hill con tono basso. “Non preoccuparti. Il suo piano non funzionerà.”






Otto annuì, fece un profondo respiro e chiese: “Quindi... puoi dirmi come se la sta passando la Signorina Quinn in questi giorni?”






Aris
                                


                                



