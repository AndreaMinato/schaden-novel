---
weight: 8250
title: Capitolo 825- I rintocchi al crepuscolo
pubDate: 2025-08-07T11:37:51.030Z
tags:
    - rtw
---






<strong> </strong>


Tucker Thor salì sulle mura fortificate della Nuova Città Santa e camminò lentamente verso il parapetto di diversi colori.


Probabilmente quelli erano stati i mesi dei demoni più tranquilli dalla creazione della fortezza.


Come tattica per difendersi dalle bestie demoniache, le mura della città venivano pulite regolarmente. Infatti non venivano mai ricoperte da ghiaccio o neve, bensì per tutto l'anno si stagliavano in quel gelido, sconfinato candore come un gigante grigio-cenere, a prescindere da quanto fossero pesanti le nevicate. In quel momento, però, Tucker lasciò facilmente delle impronte sul muro innevato.


Tutte le tracce della battaglia erano state cancellate dalle fitte nevicate e come se nulla fosse mai accaduto, bitorzoli e protuberanze sul pavimento lastricato e il sangue che gocciolava tra le fessure delle lastre erano stati coperti. Sarebbe stata una scena impensabile in passato.


Tuttavia, i drastici cambiamenti che si erano verificati di recente avevano completamente oscurato un simile disagio.


Tucker credeva che la Città Santa di Hermes sarebbe stata rasa al suolo da orde di bestie demoniache. Infatti, tutti i credenti avevano deciso di restare nella Cattedrale fino all'ultimo, tuttavia non si aspettavano che effettivamente sarebbero arrivati pochi nemici. Quelli che li avevano attaccati non avevano nemmeno tentato di scalare le mura della città.


Mentre tutti erano ancora assorti in un profondo stupore e gioia per quel successo, l'evento seguente, tuttavia, li aveva colpiti in modo così crudele che ancora una volta dovettero ricordarsi della pericolosità degli dei.


Poiché la Chiesa aveva subito una pesante sconfitta durante la guerra contro Graycastle, quell’inverno la priorità imprescindibile era stata l'elezione di tre nuovi arcivescovi e altri alti dirigenti. Per mantenere l'ordine nella Città Santa e ripristinare la fede dei credenti in Dio, molti giovani credenti erano stati promossi e adesso ricoprivano importanti posizioni. Tucker era stato anche promosso da Giudice capo a uno dei vescovi in carica.


Proprio quando la situazione sembrava volgere al meglio, l'improvviso crollo della Cattedrale in una notte senza vento, che aveva ucciso un gran numero di alti dirigenti, aveva distrutto tutte le speranze dei sopravvissuti alla guerra. Caso volle che durante il crollo, Tucker stesse pattugliando l’accampamento e quindi era sfuggito alla morte per un pelo.


Nessuno sapeva come fosse successo, nonostante ancora girassero delle voci secondo le quali il crollo era stato causato da un incendio nell'area centrale sotterranea sotto la Chiesa. Si raccontava anche che una volta le bestie demoniache avessero attaccato quell'area. Tuttavia, per loro era impossibile accedere alla zona segreta senza il permesso del Papa, nonostante la misteriosa scomparsa del Papa pro tempore, il reverendo Tayfun.


La caduta della Cattedrale di Hermes poteva essere considerata una sconfitta più devastante della guerra. La perdita della guerra poteva essere ricondotta alle comunicazioni tra comandanti e soldati che erano sia scarse che vaghe, o poteva essere attribuita ai trucchetti dei loro nemici, tuttavia il crollo della Torre di Babele, che rappresentava lo spirito della Chiesa, era un segno che erano stati abbandonati da Dio.


L'incidente diventò l’ultima goccia in quella situazione già precaria in cui si trovavano. Sebbene la Chiesa avesse impedito immediatamente l’accesso al posto, le voci si diffusero comunque. Gli abitanti della Città Santa iniziarono a fuggire da Hermes. I primi furono i muratori e i commercianti che vivevano nella parte esterna della città, che sin dall’inizio non credevano molto nella Chiesa. Quindi, come una malattia contagiosa, il terrore si diffuse lentamente nella città esterna e poi in quella interna, la differenza era che per quella malattia non esisteva una cura divina.


Una volta Tucker aveva organizzato una rispettosa cerimonia di preghiera sulle mura della città con tutti i membri dell'Armata del Giudizio e dei preti, sperando che le divinità avrebbero nuovamente rivolto la loro attenzione verso quell'ultima roccaforte umana e avrebbero protetto gli esseri viventi dai crudeli poteri infernali, tuttavia le divinità non avevano risposto alla loro preghiera.


Tucker Thor ricordò che una volta Papa Mayne gli aveva spiegato che il potere era l'unico mezzo per sfidare il male. Tuttavia, non riusciva a pensare a nessun altro metodo se non pregare Dio di ristabilire l'integrità della Chiesa.


"Eminenza... eccola qui" disse una voce femminile alle sue spalle. "L'esercito incaricato di trovare i fuggitivi è tornato, ma..."


"Alcuni soldati sono fuggiti, non è vero?" Tucker si voltò e chiese a voce bassa.


Come si aspettava, colei che gli aveva riportato la notizia era Farrina, una dei comandanti ancora in vita dell'Armata del Giudizio, la donna che si occupava del compito che un tempo era stato di Tucker. I lineamenti del volto di Farrina gli ricordarono quelli di un'altra donna, Alicia, una guerriera del battaglione d’attacco che si era sacrificata per la Chiesa. Facendo parte delle poche donne nei Guerrieri del Giudizio, entrambe avevano un carattere forte. Alicia aveva combattuto fino alla morte quando oltre la metà dei suoi compagni era stata uccisa e mentre bestie demoniache si stavano avvicinando al muro della cattedrale. Farrina, d'altro canto, aveva assunto il ruolo chiave di comandante dell'Armata del Giudizio quando la loro stessa esistenza rischiava di impedire che la situazione sfuggisse di mano.


Farrina batté il piede indignata. "Sì. Quelle nuove reclute che si sono appena arruolate non potevano essere per nulla utili. Oltre 20 persone sono partite per catturare i fuggitivi, tuttavia solo una o due sono tornate. So che non sono stati addestrati molto, ma è molto improbabile che vengano uccisi dai rifugiati. Se mai li dovessi trovare, gli farò sicuramente capire la conseguenza del tradimento!"


Tucker sospirò: "Era impossibile evitarlo. Quante persone sono rimaste nell'armata del giudizio?"


"564. Stanno tutti proteggendo la porta interna della Città Santa, quindi dovrebbero riuscire a impedire agli abitanti della città centrale di andarsene".


Tucker sapeva che quei soldati, insieme a circa 100 Guerrieri della Punizione Divina che si trovavano nelle rovine della Cattedrale erano le uniche forze rimaste. La conclusione che Tucker ne trasse fu che gli esseri umani fossero condannati, perché era impossibile che quel centinaio di soldati sarebbe stato in grado di fermare i demoni.


Era stato Papa Mayne a parlare a Tucker di quel potente nemico. Quello che la Chiesa aveva cercato di fare era aiutare gli esseri umani a sopravvivere alla Battaglia del Giorno del Giudizio e assicurare la sopravvivenza della razza umana. Era stato questo il motivo per cui avevano creato dei guerrieri potenti come quelli dell'Armata della Punizione Divina. Eppure, non era abbastanza. La Chiesa doveva farsi carico dell’unificazione dei Quattro Regni prima della grande battaglia e combinare tutte le forze umane per ottenere la vittoria finale.


Che senso aveva tenere la roccaforte dell'altopiano quando non c'era speranza?


C'era ben poco che potessero fare, se non avessero avuto quelle 500 persone, avrebbero potuto essere sollevati dall'onere di proteggere l'intera razza umana.


Alla fine Tucker ruppe il silenzio: "Vai ad est. A prescindere che sia il Regno dell’Eterno Inverno o quello di Cuore di Lupo, scegli un posto vicino la costa, lì potremo costruire una Nuova Città Santa".


Credeva in quella possibilità, anche se i demoni avessero invaso i Quattro Regni, se erano fortunati, avrebbero potuto comunque fuggire in barca e dal porto sarebbero andati in alcune isole lontane e lì avrebbero passato il resto della loro vita, prima dello sterminio della razza umana.


Farrina era sconvolta: "Lasciare Hermes? Ma Eminenza, se partiamo, chi la difenderà dalle bestie demoniache?"


"Possiamo incolpare Graycastle se le bestie demoniache invadono il continente interno usando la breccia. Al momento, la nostra priorità è quella di preservare le nostre forze. Sarà sempre possibile costruire una nuova Cattedrale, però non possiamo permettere che i nostri fedeli soffrano. Quando i Quattro Regni saranno invasi dalle bestie demoniache, naturalmente la gente si ricorderà di nuovo il nostro potere".


<em>"Le bestie demoniache non sono davvero importanti, perché non sono i nostri veri nemici. La nostra minaccia più grande proviene dal profondo dell'Inferno, ma non c'è nulla che voi possiate fare al riguardo. Quello che posso fare in questo ultimo momento è di tenervi il più lontano possibile dal campo di battaglia. Avete fatto abbastanza per proteggere gli esseri umani"</em> disse Tucker dentro di sé.


Le sopracciglia sottili di Farrina si incurvarono. "Quei pii credenti che hanno scelto di cadere con la Città Santa potrebbero non accettare di abbandonare Hermes".


Tucker rispose dopo un momento di silenzio: "La Città Santa è dove siete voi tutti, bambina. Spiegaglielo e capiranno. Questo è anche l'ordine del Papa in carica, il suo scopo è preservare noi stessi e lo spirito della Chiesa. Capisci?"


<em>"Lasciamo che quei fuggitivi se vadano dove vogliono e diffondano la notizia della caduta della Città Santa. Per allora, il Re di Graycastle sarà probabilmente ansioso di accoglierli"</em> pensò Tucker.


"Capisco, Eminenza... No, Vostra Santità" Farrina si morse un labbro. Alla fine, chiuse le mani in un pugno, lo portò al petto e si inchinò.


Proprio in quel momento, il cielo scuro si ricoprì delle sfumature del crepuscolo. Tucker si voltò e vide i raggi del sole rosso arancio che tramontavano lentamente tra le nuvole e la fresca neve bianca illuminata dai raggi obliqui di sole.


"Questo significa... che i Mesi dei Demoni sono finiti?" La faccia di Farrina si illuminò.


"Sì. La neve si scioglierà prima di quanto ci aspettiamo. Va a comunicare la notizia, se cominciano a prepararsi ora, saremo in grado di partire tra due o tre settimane".


"Capisco. La prego di scusarmi!" Annuì e corse verso la città interna.


In quel momento, la campana della Città Santa suonò, annunciava l’arrivo della sera. La campana suonò nove volte per ricordare ai fedeli che era ora di chiudere gli occhi e pregare Dio.


Tuttavia Tucker Thor non pregò.


Perché Dio non li stava più ascoltando.


Tolse la corona dalla sua testa e la mise sul balcone. Poi salì sulle mura della città e fissò le ultime luci del sole nel crepuscolo.


Gli restava ancora una cosa da fare per convincere il popolo ad abbandonare definitivamente Hermes.


Tuttavia a Tucker non dispiaceva perché, se l’avesse fatto, sarebbe riuscito a riunirsi ai compagni di battaglia che un tempo avevano combattuto con lui.


Non era solo un crepuscolo per la Chiesa, ma anche per l'intera razza umana.


Tucker chiuse gli occhi e si chinò.


...


Farrina sentì un leggero tonfo alle sue spalle come se qualcosa fosse scivolato giù dal muro e fosse caduto nella valle.


Tuttavia, quando si voltò, non c'era nessuno sulle mura della città.


<em> </em>


<em>Thea </em>


[su_service title="Erialis" icon="icon: comment" size="16"]<em> Da tutti noi di Release that Witch...Buona Pasquetta </em><em> </em>[/su_service]
                                


                                



