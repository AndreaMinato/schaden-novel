---
weight: 827
title: Capitolo 827- Rifornimenti di guerra
pubDate: 2025-08-07T11:37:51.031Z
tags:
    - rtw
---






Edith fu la prima a fare una domanda quando Foglia terminò il discorso. "Vostra Maestà, è sicuro per noi gente comune consumare il grano modificato con la magia?"


Probabilmente quello era il problema che preoccupava di più tutti. Dopo che la Perla della Regione Settentrionale sollevo il problema, non solo Petrov ma anche Spear erano ansiosi da avere una risposta diretta.


Roland quindi rispose con un sorriso: "In primo luogo, non ci sono differenze significative tra il Frumento Dorato Due e il Frumento Dorato, perché entrambi sono stati sviluppati da Foglia. L'unica differenza è che il Frumento Dorato Due produce più grano del primo tipo. In secondo luogo, nonostante sia stata migliorata con il potere magico, la pianta in sé non ne presenta traccia. Di conseguenza non dovete preoccuparvi che possa causare danni alle persone comuni. In realtà, la farina d'avena e i pancake che ho mangiato pochi giorni fa sono stati realizzati in Frumento Dorato Due prodotto nei campi sperimentali".


Roland si ricordava ancora l’acceso dibattito sul cibo naturale, il cibo ibrido e quello cibo geneticamente modificato nel mondo moderno. Alcune persone affermavano che gli alimenti migliori erano quelli naturali, tuttavia avevano dimenticato che aspetto avesse il cibo nell’antichità nel suo stato originale.


L'origine del Frumento Dorato Due era molto complicata. Per spiegarlo nei dettagli, Roland avrebbe dovuto spiegargli la mutazione genetica e il meccanismo dell'ereditarietà, delle nozioni di cui nemmeno Foglia conosceva molto. Sebbene l'abilità di Foglia potesse portare grandi cambiamenti alle piante nel breve periodo, doveva comunque esercitare continuamente i suoi poteri magici sulle piante per mantenerlo, e poi quel cambiamento non poteva essere trasmesso alle generazioni successive. Inoltre, se il cambiamento era troppo grande, le piante sarebbero morte nell'istante in cui la fornitura di potere magico veniva sospesa.


Di conseguenza, durante la coltivazione di un grano dorato, Foglia, usava la sua abilità principalmente per creare mutazioni genetiche e accelerare la velocità di crescita delle piante. A quel punto, selezionava quelle più adatte alla sopravvivenza ed eliminava quelle che non lo erano. Dopo numerosi cicli di selezione e riproduzione, Foglia era finalmente riuscita a coltivare una specie con un carattere distintivo. Il processo non era diverso da quello dell'agricoltura tradizionale, se non che si era svolto molto più velocemente. Il processo di selezione, che in condizioni normali avrebbe richiesto centinaia di anni, si era concluso in soli due anni.


Una volta Roland aveva visto l'aspetto antico di un'anguria. Le dimensioni di quel frutto erano simili a quelle di un pugno, era avvolto da un guscio duro e aveva diversi pezzi di polpa gialla, che lo facevano somigliare a un mandarino. Nel XVII secolo, tuttavia, la polpa si era trasformata assumendo un colore rossastro e anche il frutto stesso era diventato molto più grande. Sfortunatamente, allora più della metà del frutto era pieno di tessuti bianchi, con solo quattro o cinque cucchiai di polpa commestibile.


A parte l'anguria, molti frutti comuni nell’epoca moderna avevano un aspetto molto diverso da quello che avevano in passato. In realtà, quel concetto non valeva solo per le piante, ma anche per gli animali. L'esempio più comune erano i cani, una specie che originariamente non esisteva e che aveva subito delle mutazioni dai lupi in seguito a generazioni dell’influenza umana.


Pertanto, anche il cosiddetto cibo naturale era il prodotto di ripetute selezioni e filtri umani. Molto probabilmente, il vero cibo originale sarebbe stato insipido.


Inoltre, oltre agli esseri umani anche altre specie, dai mammiferi fino ai microrganismi, cambiano continuamente per adattarsi meglio all'ambiente. Secondo Roland, era naturale che gli esseri umani costruissero una centrale elettrica, così come era naturale che i lieviti facessero fermentare il pane, questo perché la vita stessa era parte della natura.


Roland sapeva che quelle teorie erano al di là della comprensione dei funzionari locali, quindi aveva semplificato la sua risposta in quelle due frasi: a) Era sicuro mangiare i Frumenti dorati, ed andava sicuramente bene mangiare il Frumento Dorato Due; b) Li ho mangiati anch'io. Il modo migliore per persuadere qualcuno in quell’epoca era che il Re facesse da esempio per il suo popolo.


Vedendo che ormai tutti erano convinti, Roland andò avanti: "Inoltre, proprio come stiamo facendo a Neverwinter, tutti i commerci di generi alimentari nelle vostre città dovrebbero essere supervisionati e controllati dal Secondo Comune. La vendita privata di generi alimentari è vietata. Barov il Governatore in carica, vi esporrà i dettagli dell'attuazione di questa norma".


La Contessa Spear Passi sollevò le sopracciglia. "Vostra Maestà, se il Frumento Dorato Due ha alti rendimenti come ci ha detto, devono verificarsi delle eccedenze considerevoli dopo che tutto il popolo si è sfamato. Questo creerà un enorme onere finanziario per il Governo se il Comune prevede di ricomprare tutto l'eccesso. La popolazione della Montagna del Drago Caduto ammonta a poco più di 10.000 abitanti. Considerando questo, anche noi dobbiamo produrre così tanto cibo?"


"Sì, perché non consumeremo l’eccedenza di cibo ma l’immagazzineremo".


"Li immagazzineremo?" Spear era leggermente sorpresa.


"Per la Battaglia della Volontà Divina che si sta avvicinando" Roland scandì lentamente quelle parole.


Oltre ad aiutarlo ad attirare gli immigrati a Graycastle, l'altra ragione per cui aveva costretto i funzionari locali a promuovere il Frumento Dorato Due era quella battaglia che avrebbe determinato la sopravvivenza di tutta la razza umana. Visto che Roland era nato in tempo di pace e non aveva sperimentato la crudeltà di una lunga guerra, non poteva prepararsi a una guerra se non basandosi su quello che aveva imparato dalla storia.


Lo scenario peggiore a cui Roland poteva pensare era una diminuzione della popolazione del 30% e vedere tutti i giovani con delle qualifiche impegnati in guerra, mentre donne e bambini lavoravano in fabbrica per inviare rifornimenti al fronte. In quel caso, i campi agricoli sarebbero stati molto probabilmente deserti. Tuttavia, nel caso in cui avessero avuto un’eccedenza di cibo che poteva durare da due a tre anni, gli sarebbe stato possibile sopravvivere ai periodi di guerra più difficili e aspettare che le cose diventassero migliori.


Roland aveva discusso la questione con Karl Van Bate, il Ministro delle Costruzioni. Quest'ultimo riteneva che un granaio ben progettato, ben strutturato e ben tenuto potesse conservare i cereali per almeno cinque anni. Anche se i grani stantii di uno o due anni non avrebbero avuto un sapore buono come quelli freschi, a nessuno sarebbe importato molto quando sarebbero stati sopraffatti dalla crudeltà della guerra.


Valeva la pena sottolineare che nei campi sperimentali di Foglia c'erano anche colture ad alto rendimento diverse dal grano. Dopo due anni di sperimentazione, Foglia aveva migliorato con successo altre colture importate, come le canne da zucchero, il mais e le patate, e ne coltivava delle varianti ad alto rendimento. In particolare, mais e patate, producevano geneticamente più cibo del frumento. I motivi per cui Roland aveva scelto di promuovere il Frumento Dorato Due al posto di queste due piante erano: a) non sarebbe riuscito a creare facilmente un monopolio sul commercio alimentare visto che potevano riprodursi; b) la loro durata di conservazione era inferiore a quella dei cereali.


Ovvio, l'agricoltura era un'industria molto complessa, che comprendeva il cibo sia per gli esseri umani che per gli animali... Ad esempio, il pollame dipendeva molto dalle fave da foraggio. Tuttavia, in quel momento Roland non aveva avuto il tempo di pianificare attentamente quella parte, poiché il problema dei rifornimenti alimentari in tempo di guerra erano già un progetto abbastanza grande di cui doveva preoccuparsi.


Dal momento che la maggior parte dei partecipanti sapeva che cosa rappresentava la Battaglia della Volontà Divina, nessuno sollevò dubbi sulla politica relativa alla sopravvivenza degli esseri umani. Alla fine della conferenza, Roland guardò Pergamena e disse: "Spero che aggiungeremo l'agricoltura alle materie dell’istruzione secondaria in modo da potere formare degli esperti specializzati nell'agricoltura di varie piante e colture".


Visto che il livello di istruzione nelle altre città non poteva essere paragonato a quello di Neverwinter, Roland pensava che fosse difficile realizzare la democratizzazione dell'istruzione in tutta Graycastle. Con quelle premesse, Roland credeva che fosse più facile inviare alcuni professionisti formati da Neverwinter a supervisionare l'industria agricola delle altre città. Quel cambiamento avrebbe costituito un precedente anche per le altre industrie, come la chimica, l'architettura e le scienze mediche. Non si aspettava che il suo popolo portasse avanti delle ricerche proprie o inventasse nuove teorie, bensì gli bastava che applicassero semplicemente ciò che avevano appreso dalle banali operazioni dell’industria.


Dopo la conferenza, Wendy portò a Roland una notizia.


Le streghe impegnate nell’esplorazione della Montagna Innevata della regione occidentale erano approdate sane e salve a Neverwinter.


Quando Roland arrivò al molo, qualcuno si fiondò su di lui e si gettò tra le sue braccia.


I suoi capelli biondi gli solleticarono le guance. L'aria era impregnata di un profumo molto familiare per Roland.


"Sono tornata" sussurrò Usignolo nel suo orecchio ridacchiando.


<em> </em>


<em>Thea </em>
                                


                                



