---
weight: 8290
title: Capitolo 829- Scoperte dalla Montagna Innevata
pubDate: 2025-08-07T11:37:51.031Z
tags:
    - rtw
---






<strong> </strong>


Il testo stesso de Le Olimpiadi della Matematica non aveva una grande importanza di per sé, ma la premonizione attribuita ad esso sì. Durante le prime esplorazioni del Mondo dei Sogni, Roland aveva scoperto che i libri che non aveva mai letto erano tutti bianchi, e questo fatto si applicava sia ai libri in vendita sugli scaffali che a quelli nella biblioteca. La maggior parte non era altro che fogli bianchi racchiusi da una copertina. Aveva anche ipotizzato che le copertine di questi libri fossero stati riprodotti partendo da qualche sua sottile memoria che stava svanendo nell’oblio. Se non aveva mai visto un libro, questo non sarebbe mai esistito nel Mondo dei Sogni.






Ma il testo de Le Olimpiadi della Matematica sulla scrivania di Zero aveva sfatato la sua teoria.






Si chiese come mai non avesse notato questo particolare sin da subito. L’aveva trascurato durante le esplorazioni nei primi due o tre mesi o era in realtà un cambiamento avvenuto in seguito?






Se si trattava del secondo caso, doveva investigare.






Se il testo de ‘Le Olimpiadi della Matematica’ poteva apparire dal nulla e acquisire gradualmente il suo aspetto originario, anche gli altri libri avrebbero potuto fare la stessa cosa? E le altre cose che non aveva mai visto?






Roland tentò di scoprire il legame tra i tre eventi, ovvero lo strano potere che aveva ottenuto, lo sterminio dei Caduti al Male ed il rilascio dell’Energia della Natura. Era desideroso di scoprire se erano i fattori guida dei cambiamenti in questo mondo.






“Vostra Maestà?”






La voce di Usignolo interruppe il flusso dei suoi pensieri.






Roland guardò verso il basso e scoprì che, senza saperlo, stava accarezzando il piede di Usignolo con la mano. Il tessuto sottile dei calzini non gli impediva di sentire la sua pelle liscia e le dita delicate.






Usignolo parve un po’ imbarazzata. “Ho cambiato i miei calzini, ma dato che non ho potuto farmi una doccia sulla nave, forse sono ancora po’ sporca... vi dispiace se vado a farmi una doccia prima?”






Roland era imbarazzato. Non sapeva perché l’avesse fatto mentre la sua mente stava evidentemente pensando a cose serie.






In più, il commento equivoco “farmi una doccia prima” sembrava contenere altri significati, ma la sua azione non era assolutamente intenzionale!






Mentre stava frugando per una risposta appropriata, il suono del bussare alla porta del suo ufficio alleviò di molto il problema. Dopo che Usignolo scomparve nella Nebbia, Roland si schiarì la gola e disse: “Avanti.”






Agatha entrò nell’ufficio. Dopo un inchino sbrigativo, chiese: “Tutti i campioni provenienti dalla Grande Montagna Innevata sono stati trasferiti nella Terza Città di Confine. Volete dare un’occhiata?”






Roland riuscì a calmarsi sotto la maschera della contemplazione. Poi annuì con approvazione: “Naturalmente, andiamo.”






Agatha rispose con un “sì”, ma quando fu alla porta si voltò e chiese: “Non state bene?”






“Perché dici così?” si sorprese Roland.






Con tono serio, Agatha rispose: “La vostra voce suona un po’ strana, sembra il tipico sintomo di un raffreddore. Anche se i Mesi dei Demoni sono passati e la neve si sta sciogliendo, siamo ancora nel periodo più freddo dell’anno, in cui le persone sono più vulnerabili alle malattie. Non siete una strega, perciò dovreste prendervi cura di voi, non solo per voi, ma per l’intera razza umana. Comprendete? Prima di partire, vi consiglio di far venire Lily e chiederle di farvi un controllo.”






***






La visita medica non durò a lungo, ma Roland bevve comunque una bottiglia di “acqua anti-malattia” prodotta da Lily con gran divertimento. Sotto la protezione delle sue guardie e delle streghe, Roland scese fino al fondo della Catena Montuosa Invalicabile.






Si sentì un po’ sollevato quando vide le superstiti di Taqila.






Dato che tutte loro, ad eccezione di Pasha e Alethea, erano visitatori abituali del Mondo dei Sogni e ne avevano assaporato il piacere, sembravano più avvicinabili. I visitatori includevano Phyllis “Numero 76”, Faldi “Colonia di Insetti Magici”, Dawnen “Tende Opache” e Ling “Camminatore dell’Ombra”. Tra loro, l’unica ad avere un aspetto femminile era Phyllis.






Alethea iniziò: “Ho sentito dire che avete intenzione di allevare quegli insetti sconosciuti nella nostra sala ed addomesticarli? Re mortale, devo dire che siete sfacciato e folle come quei ricercatori della Società di Ricerca. Sappiate che un giorno, la vostra curiosità vi ucciderà. Quelle sono specie lasciate dai nemici provenienti dal profondo oceano!”






Roland fece un’alzata di spalle con noncuranza: “Ed è per questo che voglio che siate voi a sorvegliarli. Gli insetti catturati non sono aggressivi, non possono nemmeno scavare buche. Una camera segreta sarà sufficiente per contenerli. Inoltre, secondo le osservazioni di Agatha, questi insetti non hanno una coscienza di sé ma solo l’istinto di sfamarsi e riprodursi. C’è la possibilità che il mostro dai Molti Occhi riesca a controllarli di nuovo. Tuttavia, se Neverwinter fosse indifesa al punto da far avvicinare alle mura cittadine una creatura così stupida, saremo stati sterminati molto tempo prima.”






“Anche Agatha non è forse un membro della Società di Ricerca?” Alethea fece ondeggiare un tentacolo con disapprovazione. Dato che anche lei era un Ascendente Superiore prima della conversione, non mostrava lo stesso rispetto di Phyllis verso la Strega del Ghiaccio.






Agatha, che era diventata il soggetto della loro conversazione, semplicemente contrasse le labbra, non mostrando alcuna intenzione di immischiarsi in questa lite.






“Se davvero vuoi fare storie riguardo a questo, anche Celine è un membro della Società di Ricerca. Se dovesse sentirti dire queste sciocchezze, andrà sicuramente contro di te.” Pasha si fece avanti e si scusò con Roland: “Alethea diceva senza offesa. È solo preoccupata del fatto che quegli insetti mutati possano avere impatti negativi su Neverwinter.”






Roland agitò la mano: “Fa niente. Andiamo a dare un’occhiata.”






Sapeva che i timori di Alethea non erano infondati, ma ciò che Agatha e Fulmine avevano scritto nei loro rapporti aveva un grande significato. Se avesse sterminato gli insetti basandosi su rischi potenziali, sarebbe stato come gettare un bambino insieme all’acqua del bagnetto. Collocarli sul fondo delle montagne era già una misura di sicurezza.






“Ok. Seguitemi per favore.” Pasha annuì.






***






Attraversando la spaziosa sala e uno stretto corridoio, si trovarono in una stanza vuota, grande quando quattro o cinque castelli. Alla luce di diverse Pietre della Luce incastonate nelle mura, individuarono il profilo oscuro della stanza. Coperta da terra sparpagliata, il suolo sottostante appariva scavato accuratamente. Nell’altro lato della stanza, potevano udire l’interminabile gorgoglio dell’acqua corrente.






Pasha presentò la stanza ai visitatori: “Questa è una nuova stanza di coltivazione creata da Fran. Qui siamo assolutamente al sicuro dato che c’è soltanto un’uscita e l’acqua sotterranea si infiltra fra le rocce. Volete... davvero coltivare funghi e allevare insetti mutati qua dentro?”






Agatha spiegò ulteriormente: “Perché quegli enormi funghi sono esattamente ciò che mangiano gli insetti. Se possono crescere qui allo stesso modo in cui crescono nel loro ambiente naturale, potremo ottenere senza sforzi un gran numero di insetti mutati.”






Se non fossero riusciti a trapiantare i funghi, sarebbero ricorsi al metodo di coltivazione artificiale di Lily. Roland pensò che fosse un peccato che i funghi delle rovine nelle profondità della Montagna Innevata non fossero commestibili a causa della loro natura velenosa. Dalle loro quantità e dimensione, erano sicuramente cibi ad alto contenuto di proteine e sarebbero stati dei validi sostituti alla carne.






“Per cosa sono quegli insetti?” chiese Phyllis per curiosità. “Se volete studiarli, basta che ne fate crescere alcuni e siamo apposto.”






Roland guardò Agatha e rispose: “Se il rapporto è corretto, probabilmente saranno di grande importanza per lo sviluppo di Neverwinter.”






Agatha rispose annuendo. Prese uno strano insetto che strisciava su un fungo e lo gettò a terra. Poi, lo immobilizzò con due chiodi di ghiaccio nelle articolazioni sulla testa e intorno ai fianchi.






Dopo un feroce dimenamento, l’insetto divenne immobile.






Aris
                                


                                



