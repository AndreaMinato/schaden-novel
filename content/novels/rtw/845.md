---
weight: 8450
title: Capitolo 845- L’Occhio del Ramo del Nido
pubDate: 2025-08-07T11:37:51.033Z
tags:
    - rtw
---






"Fa male!"


"Fa malissimo!"


"E' insopportabile!"


Il mostro batté i suoi tentacoli contro l'acqua marina dimenandosi. La "lama" e il "piede" nascosti nel suo corpo tremarono, apparentemente spaventati dalla rabbia crescente.


Il dolore non era qualcosa di sconosciuto per il mostro.


Dal momento della sua nascita per diventare Occhio del Nido Modulare, il mostro aveva combattuto numerose battaglie contro diversi nemici. Tutto quello che aveva sperimentato - ferite, annessioni, evoluzioni e dolori- avevano aumentato e affinato i suoi sensi. Erano stati dei sacrifici necessari per assorbire le forze magiche.


Ma non era il dolore che irritava il mostro. Si trattava di...un sentimento che il mostro non aveva mai provato prima.


Il mostrò cercò di associare quel sentimento ad altre reazioni di vita, ma presto lo trovò inutile, il sentimento giace negli istinti della maggior parte della specie. Poco importa quanto le specie siano diverse, tutte loro, nessuna esclusa, possono provare questo tipo di sentimento.


Paura.


Un tipo di emozione che il mostro aveva sperimentato per la prima volta in vita sua.


Questa sensazione in qualche modo disorientava il mostro, e la rabbia trasalì prima che se ne accorgesse.


"Uccidere!


"Ucciderlo!"


"Quanto voglio ucciderlo!"


"Come osa un piccolo insetto entrare nel mio corpo e sfidarmi con un granello di potere magico? Un giorno lo farò a pezzi e metterò la sua testa sul suo scheletro come hanno fatto gli insetti di nebbia rossa."


Inoltre, per la crescita del mostro, non era necessario che provasse rabbia o paura. Il mostro non era mai stato spaventato dal dolore, né si era mai scoraggiato dinnanzi ad una sconfitta passeggera. Ad essere onesti, non aveva mai pensato a queste cosa prima d'ora.


Non aveva mai pensato a niente, eccetto che all'evoluzione.


L'evoluzione era molto più importante della mera sopravvivenza, perché se la prima rappresentava la sublimazione della specie, la seconda rappresentava l’interesse del singolo.


Il mostro aveva capito che c'era qualcosa che non andava nel suo corpo.


Ma, che cosa?


Anche il solo pensare al problema, gli causava un pesante mal di testa. Le bollenti fiamme non solo avevano portato via un terzo del suo corpo, ma gli avevano anche fatto girare la testa.


"Ho bisogno di tempo."


"Tempo per rigenerare un corpo."


"E tempo per trovare la risposta."


Il mostro mise a tacere la paura, la rabbia e tutte le altre sottili emozioni di cui non aveva mai fatto esperienza prima, e affondò nel profondo dell'oceano.


...


Oltre dieci anni dopo, il mostro sgattaiolò dal suo nascondiglio e rilasciò tutte le "lame" e i "piedi" nascosti nel suo corpo.


Il mostro aveva subito molti danni durante la battaglia, ma non se ne preoccupava molto, perché fintanto che si sarebbe completamente ripreso, avrebbe rigenerato nuove parti del suo corpo.


Adesso, la cosa più urgente da fare era trovare cibo per saziare il mostro.


Nel frattempo, era giunto a delle conclusioni riguardanti il suo problema.


Per prima cosa, il mostro aveva notato che aveva perso molti feromoni che aveva acquisito da svariati tipi di insetti nel passato. I feromoni potevano essere utili nell'indicare la direzione evolutiva del proprio gruppo, per cui, raccoglierli, era il compito principale di ogni occhio del ramo del nido. La perdita del mostro era comprensibile- con una grande esplosione, il mostro aveva perso il controllo del suo corpo fra le fiamme bollenti e le ondate di calore, parti del suo corpo si erano contorte e rotte e, fra queste, anche alcune parti del cervello che racchiudevano i feromoni. Anche se molte parti del suo corpo erano guarite, i feromoni racchiusi nel cervello erano spariti. Era come quando si fanno esplodere palloncini d'acqua. Ripararli non risolverebbe il problema.


"Non è questo il problema più grave. Ci sono insetti ovunque da raccogliere."


"E sono riuscito a tenere il più importante insetto multi-occhio della nebbia rossa, quindi la perdita è accettabile."


"Ma il problema è che ho perso i contatti con la Madre del nido.


"Non ci posso credere!"


Sin da quando il mostro era nato, la sua connessione con il suo genere era così vicina e inestricabile che, finché si trovavano nella stessa zona d'acqua, riusciva sempre a percepire il nido centrale, indipendentemente dalla distanza che c'era fra di loro. Era sempre riuscito ad inviare i feromoni raccolti attraverso i movimenti dell'acqua, e a condividere le istruzioni dell'evoluzione con il suo genere.


Ma, adesso, tutto era scomparso.


Il mostro non si era minimamente preoccupato di questo tipo di problema da quando era stato ferito. Nel momento in cui la sua mente fu abbastanza libera da rilasciare senza problemi il feromone dell'insetto dai Molti Occhi, capì subito da dove provenisse quell'indescrivibile sensazione.


Non riusciva a percepire la voce del nido centrale anche se la marea si abbassava e le acque diventavano una sola.


Inizialmente, il mostro si chiese se il problema risiedesse nel suo corpo che non si era rigenerato completamente. Poi, pensò che nessun individuo separato dal nido centrale avrebbe mai perso la connessione finché in vita. Il mostro controllò il suo corpo più e più volte e, alla fine, si rese conto che una parte del suo cervello si era unito all'insetto dai Molti Occhi della nebbia rossa piuttosto che inghiottirlo.


"Quel piccolo insetto deve aver approfittato del mio fragile momento e ha tentato una lotta disperata."


Consapevole dei fatti, il mostro si sentì dapprima spaventato e arrabbiato, ma subito dopo si calmò.


Ai suoi occhi, un insetto meno evoluto era semplicemente una creatura inferiore, niente di più.


L'insetto non aveva tratto molti benefici dalla sua lotta, sebbene aveva causato una piccola differenza.


Ora, il mostro non poteva percepire neanche una minima parte dell'insetto dai Molti Occhi nel suo corpo. Invece, aveva sostituito tutti i suoi strani occhi, con i quali il mostro riusciva a "vedere" molte creature primarie che lo fissavano.


Dopo averci pensato a lungo, il mostro giunse ad una risposta per il suo problema.


La ragione per cui non riusciva a raggiungere il nido centrale risiedeva nella fusione che, involontariamente, gli stava facendo provare alcuni strani sentimenti appartenenti all'insetto.


Per esempio, paura.


E rabbia.


E...egoismo.


Date le circostanze, il mostro sarebbe dovuto ritornare subito al Mare di Zenith e informare la Madre del nido di quello che era successo. Dopodiché, le si sarebbe dovuto consegnare, in quanto se il messaggio non riesce ad attraversare le onde dell'acqua, l'annessione sarebbe stata la soluzione perfetta per il gruppo per mantenere tutti i feromoni e quindi ottenere utili istruzioni sull'evoluzione.


Naturalmente, il mostro sapeva che l'evoluzione era più importante della sopravvivenza, un principio base del gruppo.


Ma, in quel momento, esitò.


Il mostro si rese conto che aveva riflettuto su più cose negli ultimi 10 giorni rispetto a quanto aveva fatto nei 100 anni passati. A quei tempi, combattere, unirsi, raccogliere e crescere erano i suoi istinti, mentre ora sembrava avesse perso quegli istinti…


Per di più, il mostro era consapevole che le restrizioni sull'uso dei feromoni stavano aumentando.


Ogni step evolutivo era una scelta fatta con molta cautela. I feromoni raccolti da ogni singolo occhio del nido devono essere trasmessi al nido centrale, dove sarebbero stati analizzati e riordinati secondo il loro valore per essere poi ricostruiti e trasformati in istruzioni per l'evoluzione. L'evoluzione non riguardava soltanto il cambiamento degli occhi del nido, ma comprendeva ogni singola parte del gruppo, dal nido centrale alle "lame" e "piedi". A poco a poco crescevano tutti insieme allo stesso modo.


Inoltre, non c'erano molte differenze fra i singoli occhi del nido.


Ma, durante il periodo di ripresa, il mostro aveva accidentalmente usato un feromone proveniente da una creatura primitiva con un'abilità di auto-guarigione. E fu per quello che la ferita profonda, che ci avrebbe messo mesi per rimarginarsi, guarì velocemente nel giro di dodici giorni. Il mostro si rese anche conto che c'era qualcosa di diverso in lui.


Non era più un occhio di nido comune.


Il suo "piede" trasportò velocemente una grande quantità di cibo: le creature acquatiche primitive lì vicino, o quelle che gli insetti chiamavano pesci. La "lama" tagliava via la testa con cura, in modo da emanare un forte odore di pesce per attirare più pesci. Così facendo, in poco tempo il mostro si sarebbe saziato.


Il mostro non sapeva come mai quelle creature acquatiche primitive, che disponevano delle stesse loro risorse, vivevano ancora come i più deboli di tutti. In qualche modo, mentre il mostro guardava gli sciocchi pesci riuniti insieme, pensava a sé stesso.


Poiché il mostro aveva sviluppato un'emozione chiamata "paura", non voleva più tornare al Mare di Zenith. I sentimenti degli insetti di nebbia rossa avevano influenzato il mostro. Adesso si rese conto che la sopravvivenza era più importante di ogni cosa.


Il mostro si sentiva spaventato all'idea di essere inghiottito dalla Madre del nido e di essere disturbato ancora una volta dal piccolo insetto.


Voleva vendetta. La rabbia era ancora lì, ma la nascose per un istante.


Mentre il mostro provava continuamente sia rabbia che paura, si rese conto che bramava molto altro. Si trattava di qualcosa che non aveva mai considerato prima.


L'evoluzione era l'unico modo per ottenere ciò che desiderava.


Il mostro divorò in fretta un branco di pesci e poi si mise in azione.


Il mostro non era mai stato così impaziente prima d'ora. A quei tempi, ogni singolo occhio di nido aveva fatto la stessa cosa, e non importava se il mostro era veloce o lento.


Ma, le cose erano ormai cambiate.


I feromoni che il mostro voleva raccogliere e l'evoluzione che avrebbe raggiunto, non avevano niente a che fare con il gruppo.


Questa volta avrebbe fatto tutto solo per sé stesso.


<em>Framan</em>




                                


                                



