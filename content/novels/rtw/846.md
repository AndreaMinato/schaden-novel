---
weight: 846
title: Capitolo 846- Conflitti di fazione
pubDate: 2025-08-07T11:37:51.033Z
tags:
    - rtw
---






"Otto Luoxi è il nostro alleato e merita di meglio. Questa volta hanno creato problemi alla Regione Orientale, la prossima volta potrebbero osare attraversare il confine e invadere il Regno! " disse Brian ad alta voce. "Maestà, per favore dia l'ordine! A prescindere da quanto lontano sia il nemico, il Primo Esercito lo distruggerà per lei! "


"Invaderci?" Barov alzò un sopracciglio. "Se l'esercito del Regno dell’Alba potesse entrare in Graycastle in modo così sfacciato, perché mai saresti qui?"


"Mio signore, è solo un esempio…"


"Un esempio senza fondamento non convincerà nessuno" l’interruppe Barov. "Soprattutto, perché dobbiamo coinvolgere l'esercito in un problema che potrebbe essere risolto con la diplomazia? Ricordi l'obiettivo principale di Sua Maestà di quest'anno? Credi che il figlio maggiore di una nobile famiglia della Città del Bagliore sia più importante dell'incoronazione del nostro Re? "


Per un momento, Brian rimase senza parole.


"Va bene... facciamo una pausa” Roland batté le mani. "Mangiate qualcosa prima di continuare."


Proprio quando batté le mani, un servitore in attesa sulla soglia entrò spingendo un carrello con le mani. Alcuni funzionari nella sala iniziarono ad approfittare degli spuntini mentre gli altri andarono in bagno. Di conseguenza, la tensione all'interno della stanza si attenuò.


Situazioni simili avevano continuato a ripetersi durante le loro discussioni in quella riunione di tre giorni. Dopo che Roland aveva ricevuto i rapporti dell'intelligence dalla spia Hill Fawkes e dalla guarnigione nella Regione Settentrionale, aveva convocato tutti i funzionari competenti al castello per studiare una soluzione per la situazione attuale.


Roland poteva distinguere chiaramente le due diverse fazioni che si erano formate tra i suoi uomini. Da un lato c’era la fazione del Municipio, guidata da Barov, che era la più conservatrice. Preferivano concentrarsi sullo sviluppo del Regno e sulla Regione Occidentale, e pianificavano di espandere gradualmente la popolazione e aumentare la forza di Graycastle fino a unificare il Regno. Volevano farla pagare al Re dell'Alba, Appen Moya, il prezzo per le sue azioni, ma non era considerato urgente.


D’altro c’era la fazione composta dal Primo Esercito sotto la guida di Brian, il Dipartimento Consiglieri simpatizzava con loro, ed erano i più aggressiva. Tuttavia, non erano uniti e vicini quanto la fazione del Municipio. Gli uomini del Primo Esercito erano stati influenzati da Brian, che si vantava di nuovi concetti come "difendersi dal nemico all'estero", "agire prima che il nemico se ne accorgesse" e "colpire il nemico impreparato", quindi insistevano per agire immediatamente, punendo il Regno dell’Alba e salvando il detenuto Otto Luoxi. Per quanto riguardava i membri del Dipartimento Consiglieri, probabilmente avevano scelto di sostenere il Primo Esercito per il proprio tornaconto, visto non avevano modo di guadagnarsi ricompense se non c’era una guerra da combattere.


Inoltre, alcuni membri del Dipartimento Consiglieri provenivano dalla fortezza di Longsong, quindi non erano tanti familiari con Neverwinter quanto gli uomini del Municipio. Infatti, le loro idee sono state confutate o non apprezzate numerose volte, rendendo la loro voce ancora meno importante.


Di conseguenza, il discorso di Brian era stato facilmente refutato da Barov a più riprese. In verità, in termini di eloquenza, Brian era molto indietro rispetto a Barov, quindi aveva già fatto un ottimo lavoro a esprimere le sue idee davanti ai ministri durante l'incontro. Dopotutto, Brian, il comandante del Battaglione delle Armi da Fuoco, era giovane. Era cresciuto come un normale abitante di Città di Confine, era stato messo alla prova un numero inferiore di volte ed era inesperto, cosa che si notava dal suo resoconto della battaglia difensiva nella montagna innevata.


Roland era rimasto in silenzio durante le discussioni. Per il momento, la parte più aggressiva era svantaggiata e stava perdendo il controllo del dibattito. Con grande sorpresa di Roland, l'abilità di Barov si era notevolmente sviluppata negli ultimi tre anni. Magari era stato ben addestrato mentre lavorava per il Tesoriere precedente e tutto ciò di cui aveva bisogno era una possibilità di decollare.


L'unica cosa che lasciò Roland sorpreso era il fatto che Edith non avesse fatto nessun discorso e avesse taciuto per i tre giorni della riunione.


Tra i funzionari, lei, la Perla della Regione Settentrionale, potrebbe essere la sola in grado di potere discutere con Barov.


Per evitare conflitti interni tra Edith e Barov, che amavano competere l'uno contro l'altra, Roland aveva deliberatamente istituito un nuovo Dipartimento nel Municipio, il Ministero della Difesa, specializzato negli affari militari esteri. Questo nuovo Dipartimento includeva il Dipartimento Consiglieri come una delle sue organizzazioni subordinate. Il Ministero della Difesa era responsabile degli affari militari esteri e dell'ufficio di sicurezza. In questo modo, la situazione della forza bruta di Graycastle era approssimativamente sotto controllo.


Come previsto, Roland era il Ministro di questo nuovo dipartimento, proprio come lo era per gli altri dipartimenti. Edith era l'assistente di Barov, stava imparando a gestire gli affari nel Municipio. Aveva svolto il suo lavoro molto bene, ma la sua approvazione ufficiale era arrivata solo di recente, una volta diventata membro del nuovo dipartimento. Ricevere un tale onore così facilmente sarebbe così gratificante che nessun'altra futura ricompensa sarebbe stata allo stesso livello. Persino gli altri nuovi arrivati la prendevano come esempio, credendo che anche loro fossero qualificati per ottenere un simile titolo così facilmente.


Dopo tutto, i tempi erano cambiati. Roland non era più a corto di personale e non avrebbe più nominato nessuno con una scarsa abilità per una posizione di rilievo.


Quindi, Edith ora lavorava come funzionaria del Ministero della Difesa e ricopriva il ruolo di consigliere al servizio di Roland.


Roland credeva che una persona come la Perla della Regione Settentrionale non si sarebbe mai sentita frustrata per un accordo del genere, che lasciava pensare che avrebbe dovuto ricominciare tutto da capo per guadagnare potere e che avrebbe sicuramente capito le sue intenzioni. Nonostante avesse lasciato l'ufficio del capo, aveva guadagnato la possibilità di essere promossa senza intromissioni. Quindi, era molto insolito per lei tacere in un'occasione che si adattava ai suoi talenti e ai suoi interessi e lasciare che Barov controllasse l'argomento.


...


Roland lanciò un'occhiata a Edith, che sembrava rilassata mentre si godeva la sua Bevanda del Caos. Era come se i modi tirannici di Barov non le importassero.


<em> "Che strana donna" </em>pensò tra sé e sé.


Si strinse nelle spalle e disse a Pergamena che era accanto a lui: "Fammi vedere i registri degli incontri di oggi".


“Sì”, disse Scroll mentre posava la penna e gli porgeva un quaderno. "Ecco tutti i registri".


Dopo tre giorni di discussioni, avevano trovato un mutuo accordo sulla base delle informazioni che Roland aveva ricevuto.


Hill Fawkes, che aveva riportato i messaggi segreti, aveva classificato le tre notizie in ordine di importanza. Ciò significava che il nemico che tormentava la Regione Orientale richiedeva una maggiore attenzione e la situazione della presa in custodia di Otto era meno importante. Detto questo, i partecipanti all'incontro credevano che il figlio maggiore della Famiglia Luoxi non fosse, per il momento, in pericolo di vita. Appen Moya, che era da poco salito sul trono, aveva ancora bisogno del sostegno delle tre grandi famiglie.


Nonostante Appen Moya volesse sostituire la famiglia Luoxi, aveva bisogno di tempo e pensavano che avrebbe avuto bisogno di almeno un anno o due. Otto avrebbe sofferto in prigione, ma sarebbe sopravvissuto.


Le notizie che Roland aveva ricevuto sulla situazione instabile nella Città Santa erano state confermate dal rapporto del battagliane nella Regione Settentrionale, quindi i partecipanti all'incontro lo considerarono reale. Ora anche la città del Bagliore aveva iniziato a muoversi, pensavano che anche la famiglia Moya avrebbe puntato alla Chiesa. I Moya odiavano la Chiesa e desideravano le grandi ricchezze di Hermes che la Chiesa aveva raccolto e protetto per secoli.


Per quanto riguarda le molestie, i partecipanti della riunione pensavano che potesse essere riconducibile a provocare e sostenere segretamente i ribelli. Oltre a ciò, le cose che il nemico potesse fare, che fossero anche pratiche, erano molto poche. Nessuno credeva che Appen avrebbe osato fare marciare il suo esercito su Graycastle, poiché la sconfitta era quasi garantita. Tuttavia, la ribellione era avvenuta davvero dentro i confini di Graycastle, il che significava che non poteva essere ignorata. A prescindere da quanto fossero deboli i ribelli, la loro azione avrebbe causato danni al regno, quindi era ragionevole che Hill considerasse questa notizia come la più importante.






<em>Thea </em>
                                


                                



