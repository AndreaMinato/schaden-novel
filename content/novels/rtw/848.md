---
weight: 848
title: Capitolo 848- La Missione della Strega Pura
pubDate: 2025-08-07T11:37:51.033Z
tags:
    - rtw
---


"Pensavo che volessi essere tu stesso il Re dell'Alba" commentò Usignolo con le labbra incurvate quando Andrea se ne fu andata. "Non stavi scherzando davvero sul farla diventare Regina".


"Sapevo che l'avresti capito presto" Roland scrollò le spalle. "Per quanto mi riguarda..." aveva pensato a diverse spiegazioni, tra cui la mancanza di personale competente, le abilità comunicative di Andrea, per non parlare dei vincoli di tempo e risorse. Tuttavia, optò per una soluzione semplice: "Non sono abbastanza capace".


"Incredibile..." Usignolo gli diede una pacca sulla spalla. "Sono sicura che puoi contare su Andrea. Non puoi sbagliare con la famiglia Quinn".


<em> "Queste due sicuramente si apprezzano molto" </em>Roland cominciò a ridere tra sé e sé. Tuttavia, dato che in passato Usignolo aveva lavorato per una famiglia, la sua lungimiranza politica era di un livello inferiore rispetto la sua. Personalmente, credeva che il contesto familiare non fosse un fattore, a patto che Andrea non ne fosse cecamente devota. Era certo che lei, come la maggior parte delle persone, avrebbe accettato e apprezzato volentieri un'opportunità gloriosa come quella, che era ottenibile senza pagare un alto costato.


Tuttavia tenne quei pensieri per sè, perché era davvero bello vedere Usignolo dire stupidaggini sulle questioni più serie.


Proprio in quel momento, qualcuno bussò alla porta dell'ufficio.


"Entra”.


Con un cigolio la porta si aprì e la persona in piedi fuori si rivelò essere Isabella.


Roland non se l'aspettava. Quest'ultima non era membro dell’Unione delle Streghe e quindi in circostanze normali non poteva entrare nel Distretto del Castello. Tuttavia, una volta che vide la figura di Agatha alle sue spalle, capì come era riuscita a superarle.


"Vostra Maestà?" La Strega Pura, ex membro della Chiesa, si inchinò e rapidamente arrivò al punto. "Ho sentito da Agatha che la Chiesa di Hermes è sull'orlo del collasso, è la verità?"


Se non fosse stato per l'espressione lievemente incupita sul viso della strega, Roland avrebbe anche potuto fraintendere e pensare che fosse andata da lui per supplicarlo a nome dei suoi ex sorveglianti.


"Questo è ciò che dicono le spie, ma stiamo ancora indagando i dettagli specifici". Roland era perplesso sul perché la Strega del Ghiaccio le avesse rivelato queste informazioni, tuttavia, invece di negare la questione in modo diretto, aveva deciso di rispondere il più vagamente possibile. "Sono iniziati ad apparire dei rifugiati della Chiesa a Crinale del Vento Freddo e nella parte occidentale del Regno dell’Alba. Hanno testimoniato che la Cattedrale più famosa della Città Santa è crollata da un giorno all'altro".


"Vostra Maestà, spero che possiate inviare truppe a Hermes il più velocemente possibile".


"Perché?"


"Non ricorda cosa avevo detto? Ci sono milioni di Pillole della Follia lì" rispose Isabella con un tono infelice. "Ci sono sicuramente alcune persone che ora sanno dove sono conservate... se si sparge la parola, i vostri piani saranno messi in pausa". Si fermò prima di continuare: "Questa roba sarà molto utile per la battaglia della Volontà Divina. È meglio se riuscite a ritirare e trasportare tutto su Neverwinter".


Solo adesso Roland ricordava che la strega aveva menzionato questo nelle informazioni che aveva fornito. Apparentemente il piano di Zero fosse quello di riunire l’intera umanità e portarla in una battaglia tra la vita e la morte contro l'Esercito dei Demoni, e la sua carta vincente dovevano essere proprio quelle Pillole della Follia. Essendo sprezzante nei confronti di quelle droghe, si era quasi dimenticato della faccenda.


Tuttavia, la situazione era molto cambiata. Isabella aveva ragione; se qualcuno avesse distribuito le pillole, in modo tale che cadessero nelle mani dei nobili di Graycastle, del Regno dell'Alba o, peggio ancora, dei topi di Strada Nera, ci sarebbero stati grossi problemi. Forse, non erano comunque in grado di affrontare un esercito completamente attrezzato, ma i singoli funzionari e i governi regionali sarebbero stati certamente in pericolo.


"Dove sono conservate le pillole?" Roland guardò Isabella.


"Sono immagazzinate separatamente in magazzini segreti in tutto l'altopiano di Hermes. È difficile spiegare dove sono esattamente". Isabella esitò per un momento prima di continuare: "Se Vostra Maestà si fida di me, permettetemi di seguire l'esercito lì. Una volta ero l'esecutore appuntato dal Papa e con questa carica potrei essere in grado di rallentare il collasso interno. Altrimenti, l'esercito troverà difficile arginare il flusso di rifugiati".


"Eppure, come faremo a sapere se userai la tua carica per fare altre cose?" intervenne Usignolo. "Forse libererai segretamente quei credenti... hai degli amici tra loro, vero?"


"Non mentirei a Sua Maestà" la contradisse Isabella. "Zero ha già mostrato chi è il vero prediletto di Dio. Non ho bisogno di fare cose così inutili. Se necessario, l'esercito può creare una trappola per me per guidare i credenti e ucciderli. Questo è un altro modo per mantenere l'ordine, oltre a usare la mia identità, come ho già detto".


"Ugh ..." Usignolo grugnì e sputò un boccone. "Immagino sia qualcosa a cui una Strega Pura penserebbe."


Roland era leggermente sconcertato. Non capitava spesso che Usignolo restasse a corto di parole, il che significava che l’altra era stata seria quando aveva fatto quella proposta. Sebbene l'altro giorno gli avesse dato tutta la sua lealtà, aveva agito in quel modo per la lotta contro i demoni. A differenza della maggior parte delle altre streghe, Isabella era stata educata e addestrata come una Strega Pura, il che significava che le era stato insegnato a lungo che la vita delle persone normali non era importante, l’importante era raggiungere i suoi obiettivi.


Dopo aver riflettuto per un po ', Roland aprì lentamente la bocca e parlò. "Ti permetterò di viaggiare con il Primo Esercito, ma non dovrai intervenire in nessuno scontro. Tutto quello che devi fare è trovare le pillole e distruggerle sul posto".


"Vostra Maestà?" Le sopracciglia della strega si corrugarono visibilmente. " È vero che queste droghe sovraccaricano il corpo, ma quando si tratta di una battaglia tra vita e morte ..."


"Non aggiungere altro" Roland la interruppe. "E per quanto riguarda il mantenere l'ordine, ho un altro compito per te".


Isabella immediatamente abbassò il capo e rispose: "Come tua Maestà ordina".


"Dovrebbero esserci ancora alcuni conventi nella vecchia Città Santa, giusto?"


"Sì, ma non ci sono più streghe" Dopo un minuto di contemplazione, ritrattò la sua affermazione. "Forse potrebbero essere apparse alcune streghe risvegliate durante gli ultimi mesi dei demoni, ma c'è solo una piccola possibilità che siano ancora vive".


"Non importa. Libera gli orfani, prenditi cura di loro e riportali nella Regione Occidentale. "


Isabella fu colta di sorpresa. "Tutti loro?"


"Sì. Sarai la responsabile" Roland annuì.


Supponendo che Streghe Pure ignorassero davvero la vita altrui per portare a termine le loro missioni, Roland voleva vedere come si sarebbe comportata Isabella avendo il suo compito di salvare delle vite. Anche se potrebbe non essere in grado di cambiare ciò che aveva fatto in passato, sperava che sarebbe stata in grado di correggere il suo atteggiamento.


"Questo compito ha il suo scopo, e devo ringraziarti moltissimo per avermelo ricordato. Cioè, se la classe superiore perde la capacità di mantenere l'ordine, è probabile che i conventi si trasformino in inferni viventi. In questo momento, Neverwinter richiede una grande quantità di lavoro e ci saranno anche posti di lavoro per le donne. Avevo sentito che la Chiesa aveva iniziato a dare un’istruzione di base agli orfani, no? Sono sicuro che hanno tutti un potenziale eccellente e non dovrebbero essere lasciati morire di fame dietro quelle alte mura. Voglio che tu li porti tutti qui senza eccezioni".


Isabella rimase in silenzio per molto tempo prima di sottolineare: "Ciò richiederà molto cibo".


"Manderò delle persone per preparare tutto il cibo necessario".


Un'espressione intricata apparve nei suoi occhi. Roland l'aveva vista anche il giorno in cui l’avevano portata lì, le sue catene erano state rimosse e le era stata concessa la "libertà limitata".


Se avesse potuto sentire i suoi pensieri, avrebbe certamente sentito un forte <em>"Perché?".</em>


Piegò lentamente la vita e si inchinò.


"Come ordina Vostra Maestà".


<em>Thea</em>
                                


                                



