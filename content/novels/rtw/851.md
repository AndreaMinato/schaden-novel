---
weight: 8510
title: Capitolo 851- Un Invito dal Gruppo di Esplorazione
pubDate: 2025-08-07T11:37:51.033Z
tags:
    - rtw
---




Lorgar scoprì che questo selvatico e orribile mostro volante con ali glabre e potenza terrificante le sembrava in qualche modo familiare.


<em>“Aspetta, non sembra forse il piccione bianco che conosce Cenere?”</em> pensò la Ragazza Lupo. La feroce immagine dell’uccello che si era immaginata lampeggiò nuovamente nella sua mente.


“Maggie?” Il nome le uscì di bocca prima che potesse rendersene conto.


“Il lupo può parlare, gruu!” Il mostro emise uno strano grido e, con gli occhi spalancati, indietreggiò velocemente di diversi passi. Vedendo questo, la Ragazza Lupo si bloccò sul posto, incapace di decidere se saltargli addosso. Non sapeva perché Maggie avesse lanciato questo attacco a sorpresa verso di lei, ma in ogni caso, pensava che questo incidente fosse un’ottima opportunità per sfidare Maggie. Tuttavia, le azioni del mostro in preda al panico le fece pensare che fosse in realtà Maggie ad essere stata colta di sorpresa.


“È una strega, idiota.” Una fresca e immatura voce provenne improvviso dalla testa del mostro. “Chi sei? Come fai a conoscerci?”


Lorgar guardò verso l’alto. Dovette leggermente strizzare gli occhi per vedere bene e scoprì un’altra strega fluttuare nell’aria con il sole alle spalle. Nel sole abbagliante, la Ragazza Lupo poté solo vedere vagamente i suoi corti capelli biondi fluttuare nel vento e un’arma dai riflessi argentati tra le sue mani.


Lorgar si sorprese del fatto che questa ragazzina pareva avesse tanta esperienza di combattimento. Questa tecnica in cui si usava l’abbagliante luce solare per danneggiare la vista dell’avversario, non era così facile da padroneggiare.


Scoprendo che queste streghe non erano venute per sfidarla, Lorgar si rilassò. Le piacevano le sfide, ma non voleva tormentare i suoi avversari. Inoltre, si ricordava ancora di quello che Cenere le aveva detto su Maggie: “Tutte le persone che l’hanno sfidata, non riescono a sbarazzarsi della sfortuna.” Con questo nella mente, aveva deciso di evitare questo problema quando stava solo rafforzando le sue capacità di combattimento.


Fece cadere lo zaino che teneva in bocca e assunse la sua forma umana. “Sono Lorgar Fuoco Ardente proveniente dal deserto. Sono arrivata qui con Cenere e Andrea. Cenere ti ha menzionato durante il viaggio, Maggie.”


“Ah, ora ricordo.” L’enorme mostro si rimpicciolì in un batter d’occhio e diventò una ragazzina che le arrivava soltanto fino alla vita, aveva lunghi capelli bianchi che arrivavano quasi a toccare il suolo. “L’ho incontrata quando sono andata a prendere Cenere. Gruu!”


“Cenere non ti ha detto niente su di me?” Brontolò la ragazzina bionda.


“Tu sei...”


“Fulmine, la più grande esploratrice nelle Regioni Occidentali, no, nell’intero Regno di Graycastle!” Con queste parole, precipitò e atterrò di fronte alla Ragazza Lupo. “Ricordatelo!”


“Gruu... perché ti sei tolta i vestiti?” Maggie guardò con curiosità verso il petto della Ragazza Lupo e poi si toccò il suo. “È qualcosa che puoi evocare? Gruu!”


Fulmine diede un nocchino sulla testa di Maggie: “Smettila di fissarla. Sono solo differenze individuali.”


Lorgar si mise la giacca. “Quindi perché mi avete attaccato?”


Fulmine smise di essere presuntuosa e parve un pochino imbarazzata. “Pensavo che fossi un lupo delle nevi mutato. Il nostro compito è quello di vigilare nel Nord-Est, eliminare le bestie demoniache che vagano nella Terra Barbarica e portare prede fresche al Castello.”


“E rubare uova di uccelli dai loro nidi, raccogliere favi e arrostire cibo nella natura selvaggia!”


“Quello non fa parte del nostro lavoro!” Fulmine interruppe Maggie. “In poche parole, non c’è quasi mai nessuno in quest’area, in più i Mesi dei Demoni sono appena finiti, quindi...”


“Capisco.” Annuì Lorgar. Accettava questa spiegazione dato che aveva sentito dire ripetutamente che le regioni di confine dei Regni settentrionali diventavano estremamente pericolose ogni anno durante i Mesi dei Demoni. Dopo il combattimento contro l’Aquila dalle Quattro Ali, Cenere le aveva anche detto molte cose riguardo alle bestie demoniache ibride. Era ragionevole che queste streghe, dall’alto nel cielo, avessero confuso il grande Lupo del Deserto in cui si era trasformata per un lupo demoniaco ibrido.


“Riguardo te invece?” Chiese la ragazzina. “Qui siamo nella Terra Barbarica. Tante bestie demoniache vagano in questo posto e anche qualcosa di ancora più terribile potrebbe nascondersi qui. Cosa vuoi fare qua fuori da sola?”


“Qualcosa di ancora più terribile... intendi dire i demoni?” Disse Lorgar con calma. “Se è così, penso di essere venuta nel posto giusto.”


“Sai dei demoni? Gruu.”


“Sto cercando una città abbandonata. Ho sentito dire che i demoni sono apparsi lì.” Fece una pausa. “Voglio dare loro la caccia.”


Fulmine rimase intontita per un momento, poi guardò verso Lorgar con una strana espressione, come se si stesse sforzando di non scoppiare a ridere. “Chi te l’ha detto?”


“C’è qualcosa che non va?” Chiese Lorgar.


“I demoni sono comparsi a Taqila, ma è stato più di quattrocento anni fa.” Sghignazzò Fulmine. “Naturalmente, potrebbero tornare in ogni momento. Ed è per questo che pattugliamo quest’area. Ma se vuoi davvero andare alla città abbandonata, dovrai correre per sette o otto giorni. Inoltre, la Terra Barbarica è troppo vasta. Se dovessi andare nella direzione sbagliata, non vedrai mai la città. Devi sapere che questo posto un tempo era chiamato Pianure Fertili ed è più vasto dell’intero Regno di Graycastle... no, più vasto anche dei Quattro Regni messi insieme.”


“Davvero?” La Ragazza Lupo non poté fare a meno di rabbuiarsi. Non era preoccupata della lunga distanza dato che una volta aveva viaggiato nelle terre selvagge per due mesi consecutivi per allenare le sue abilità di combattimento. Non era preoccupata nemmeno del tempo poiché era una cacciatrice veterana. Aveva pazienza a sufficienza per aspettare i demoni. Difatti, sperava veramente di poter vivere nella natura per un po’ di tempo dato che qui non avrebbe mai speso i suoi ori reali inconsciamente. Tuttavia, non riuscire a trovare la città abbandonata, non era assolutamente accettabile per lei.


“Si, ma ammiro il tuo coraggio e il tuo spirito d’avventura!” Fulmine stava in piedi con le braccia conserte. “Sei abbastanza coraggiosa ad iniziare un’esplorazione basandoti su informazioni limitate. Questo significa che hai il potenziale per diventare una buona esploratrice. Non so perché hai rifiutato di entrare a far parte dell’Unione delle Streghe, ma puoi unirti al Gruppo di Esplorazione di Neverwinter. Cosa ne pensi? Vuoi esplorare questo continente avvolto nella nebbia insieme a noi?”


“E fare i barbecue insieme a noi gruu!” Maggie alzò le mani gioiosamente.


“No, grazie.” Lorgar non poté fare a meno di sospirare in cuor suo, sentiva che le cose erano diverse da quelle che si era immaginata. Ad esempio Maggie, che sembrava feroce come l’Aquila dalle Quattro Ali, si era rivelata essere una ragazzina immatura invece che un guerriero qualificato. Lorgar era venuta qui per sfidare i proprio limiti e scalare la vetta delle abilità di combattimento, non per giocare con qualche bambino. Decise di cercare la città da sola considerandola come un’altra sfida preparata dai Tre Dei.


Quando stava per andarsene, Fulmine la fermò. “Aspetta, ti porterò alle rovine di Taqila... se ti unirai al Gruppo di Esplorazione di Neverwinter.”


“Sei già stata lì?” Le orecchie di Lorgar si rizzarono all’improvviso.


“Naturalmente, noi due siamo le uniche ad aver toccato le sue mura in oltre quattrocento anni” annunciò Fulmine fiera “e io so molto sui demoni, ho anche combattuto contro un potente Demone Anziano. Queste sono informazioni uniche. Pensaci bene.”




<em>Aris</em>
                                


                                

