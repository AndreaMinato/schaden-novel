---
weight: 8520
title: Capitolo 852- Un Amico che la pensa come te
pubDate: 2025-08-07T11:37:51.033Z
tags:
    - rtw
---


Mentre il sole calava, l’ombra della Catena Montuosa Invalicabile cresceva gradualmente, come se la catena montuosa stessa stesse crescendo costantemente. Alla fine, l’ombra si mescolò con il cielo in un’oscurità che ricoprì completamente la terra prevalentemente marrone, punteggiata da qualche area verde.


Questa era la prima volta che Lorgar assisteva ad una scena del genere. Mentre volava in cielo, anche un enorme mostro come Maggie riusciva a proiettare solo una piccola ombra sul terreno. L’oscurità pareva avvicinarsi lentamente ma, indipendentemente da quanto volassero veloci, non riuscivano a liberarsene.


La pura vastità della Terra Barbarica la riempiva di soggezione.


Fulmine si spostò più vicino e fischiò. “Scendiamo. Siamo arrivate.”


“Ow!”


Mentre la bestia scendeva di quota, la Ragazza Lupo sul suo dorso si sentì come se stesse per galleggiare a mezz’aria. Questa sensazione la spaventò. Non poté fare a meno di afferrare saldamente la pelle della bestia.


Poco dopo, le tre streghe atterrarono con successo su un pendio.


“Questa è...”


“La base segreta del nostro Gruppo di Esplorazione.” Fulmine agitò la mano verso Lorgar. “Vieni con me.”


La ragazzina scomparve all’improvviso dietro l’enorme ceppo di un albero. La Ragazza Lupo salì e scoprì che il ceppo era in realtà cavo. Aveva una piccola porta rivolta verso il ripido pendio e dietro ad essa, si sorprese nel vedere che c’erano un mucchietto di legna da ardere e delle semplici sedie di pietra.


“Ci vorranno due giorni per volare verso Taqila. Passeremo la notte qui e continueremo il nostro viaggio domattina presto.” Fulmine aprì la finestra all’altro lato della porta per far passare aria. Gran parte dell’odore di decomposizione all’interno del ceppo svanì istantaneamente. “Adesso è il momento del nostro barbecue. Aspetta di provare il mio buonissimo toast.”


“Hai... costruito te questo posto?” Lorgar si guardò intorno con curiosità. Aveva accettato l’invito di Fulmine ed era entrata a far parte del cosiddetto Gruppo di Esplorazione di Neverwinter perché la ragazzina le aveva promesso che l’avrebbe condotta alla città abbandonata e le avrebbe anche fornito informazioni sui demoni, che avevano precisamente acceso la sua curiosità. Dopotutto, la Ragazza Lupo era certa che più cose avesse saputo riguardo i suoi avversari, più facile sarebbe stato sconfiggerli. Aveva costretto se stessa a lasciare la città pur sapendo poco sui demoni e su queste terre selvagge, ma ora che aveva finalmente trovato un’affidabile fonte di informazioni, aveva deciso di fare dei “sacrifici” per non perderla.


Non era un grande problema passare del tempo a giocare con queste due ragazzine.


“Non l’ho costruito io. Ho solo trovato un posto creato dalla natura.” Fulmine accese rapidamente un fuoco, illuminando la stanza all’interno del ceppo. “La cavità è stata mangiata da qualche verme e la parte superiore è crollata durante una tempesta. Per puro caso, i rami e le foglie formano un tetto naturale. La finestra e la porta invece, sono state ritagliate da Maggie. Abbiamo diverse basi come questa nella Terra Barbarica. Un esploratore attento riesce sempre a trovare un rifugio nella natura.”


Sentendo la sua risposta, le parve che questa ragazzina fosse piuttosto affidabile.


Nella luce tremolante del fuoco, notò che c’erano delle spranghe dietro la logora porta e la finestra, potevano essere serrate per garantire sicurezza. Vide anche una parte del tetto sopra il focolare poteva essere aperto per far uscire il fumo; questo sbocco poteva chiaramente fungere da via di fuga in caso di emergenza. Tutta la legna era accantonata in luoghi alti per evitare che venga inzuppata dall’acqua e sul pavimento erano state scavate due fosse per assicurare un buon drenaggio. Nonostante ci fosse odore di decomposizione nella stanza, non era umido.


Notò diversi altri dettagli simili in questa stanza e non sembrava che queste predisposizioni fossero state fatte da una bambina.


Iniziò a dubitare di aver sottovalutato questo gruppo di esplorazione.


Maggie tirò fuori della carne secca dal suo zaino e lo cucinò sul fuoco canticchiando una melodia senza tono. Fulmine selezionò diversi barattoli di condimenti che erano avvolti intorno alla sua vita e li sparse in modo omogeneo sulla superficie della carne secca. La fluida cooperazione tra loro mostrava che non era la prima volta che facevano questa cosa insieme.


Presto, una fragranza invitante si diffuse all’interno del ceppo.


“Provalo.” Fulmine passò della carne arrostita a Lorgar.


Lorgar la afferrò e, dopo un attimo di esitazione, lo mise lentamente in bocca.


Strati estremamente ricchi di sapore riempirono immediatamente la sua bocca. Era caldo e oleoso, e fresco e salato per via delle spezie usate. La carne era tenera all’interno e aveva una crosta croccante. Per la Ragazza Lupo, era difficile credere che qualcosa cucinato nella natura potesse essere delizioso come il cibo nella più raffinata festa della Città delle Sabbie Ferrose.






Non poté fare a meno di agitare felicemente la sua coda e poi espirare l’aroma rimasto nella sua gola: “Così... così buono...”


“Naturalmente, non è carne comune, gruu!” Disse Maggie fiera. “È la carne di una grande rana di lago della Fonte di Ghiaccio nella Grande Montagna Innevata. Ho fatto una gran fatica a catturarla! Ognuna delle sue zampe ha la stessa dimensione di Fulmine. È così grande che possiamo solo conservarla e mangiarla lentamente.”


La Ragazza Lupo rimase stupita. <em>“Una rana di lago? Cos’è? È davvero commestibile?”</em>


“Non preoccuparti. Noi esploratori esistiamo per scoprire segreti sconosciuti e, cibo diverso fa parte di questi” disse la ragazzina, come se avesse visto attraverso la mente di Lorgar.


La Ragazza Lupo si morse le labbra ma alla fine non riuscì a chiudere la bocca. Chiuse gli occhi e ingoiò la carne restante.


Dopo aver gustato il retrogusto nella sua bocca, guardò verso Fulmine e chiese: “Ci sono solo due membri in questo Gruppo di Esplorazione di Neverwinter?”


“Al momento, ce ne sono tre” corresse la ragazzina.


“E le altre streghe dell’Unione delle Streghe? Perché hai voluto invitarmi in questo gruppo?” Dopo averci pensato, la Principessa Lorgar decise comunque di essere franca: “Sono venuta nelle Regioni Occidentali per sfidare avversari potenti e migliorare le mie abilità. Esplorare l’ignoto non mi intriga...”


Fulmine rimase in silenzio per un momento, il che era raro per lei. “Questo perché le altre streghe raramente lasciano Neverwinter. Anche se alcune di loro lo volessero, a poche piacerebbe vagare nella natura selvaggia. Rispetto all’esplorare, hanno altre cose importanti da fare... come stare nelle fabbriche a produrre macchinari. Mio padre disse che una persona da sola riesce difficilmente a completare una vera avventura quindi devo formare una mia squadra per diventare una grande esploratrice. Tu sei l’unica strega che abbiamo incontrato nella Terra Barbarica.”


Lorgar si rese improvvisamente conto che questa ragazzina era seria riguardo al gruppo di esplorazione. Questo non era un desiderio temporaneo per lei, ma un sogno molto caro. Dai suoi modi solitari, la Ragazza Lupo riusciva a dedurre che gran parte delle persone considerava il progetto di Fulmine come un gioco infantile piuttosto che qualcosa di serio. Era simile a quello che lei stessa aveva pensato all’inizio.


Per un momento, Lorgar vide se stessa in questa ragazzina. Prima di aver vinto tutte quelle sfide ed essere diventata una vera guerriera, poche persone erano riuscite a capire la sua passione e dedizione verso la lotta, dato che, anche nella Città delle Sabbie Ferrose, guerriere femmine erano rare.


Con questo pensiero nella testa, la Ragazza Lupo sospirò leggermente e finse di essere disinvolta. “Dato che ora sono un membro del gruppo di esplorazione, cosa devo fare adesso?”


Sentendo ciò, gli occhi di Fulmine si accesero. Pescò dalla tasca una pergamena con una mappa e la diede a Lorgar. “Le aree che non abbiamo ancora esplorato sono tutte segnate su questa mappa. Se dovesse capitarti di mettere piede in queste aree, per favore disegnaci sopra tutte le cose che scopri, come nidi di uccelli, favi, caverne di lupi, ecc. Qualsiasi cosa va bene.”


“Ma, regola più importante del nostro gruppo di esplorazione: non puoi godertene da sola. Dovrai aspettare fino a quando non torniamo e poi mangeremo tutto insieme!” Interruppe Maggie.


Lorgar aprì la mappa e vide su di essa diversi bizzarri disegni con alcune note. Ad esempio, due cosce di pollo e quattro uova erano disegnati in un punto chiamato nido d’aquila. Vedendo ciò, la Ragazza Lupo non seppe se ridere o piangere.


<em>“Perché mi sembra di essere stata fregata?”</em>


Mise via la mappa. “Ahem... bene, ho capito, ma cosa intendete dire con ‘tornare’... state per lasciare Neverwinter?”


“Sua Maestà Roland sta per mandare truppe verso la Regione Orientale e Hermes. In quel momento, probabilmente ce ne andremo con il Primo Esercito. Ci vorrà almeno qualche mese prima di ritornare. Dopotutto, Sua Maestà deve affidarsi a noi se vuole investigare la situazione del nemico o eseguire correzioni alla traiettoria di tiro dei cannoni.” Fulmine si diede un colpetto sul petto. “Quando saremo via, sarai incaricata del lavoro di esplorazione della Terra Barbarica.”




Aris                                


                                



