---
weight: 855
title: Capitolo 855- Potere e Responsabilità
pubDate: 2025-08-07T11:37:51.034Z
tags:
    - rtw
---






Dopo aver fatto tutti i preparativi per il viaggio, Roland si affrettò a tornare al condominio il più velocemente possibile. Sfortunatamente, aveva sottovalutato la diligenza di Garcia.






Nel corridoio vide una figura familiare appoggiata al muro vicino alla stanza 0825 mentre parlava al telefono e guardava il trambusto ai piani inferiori. Indossava una maglietta grigia e bianca, pantaloni neri larghi e scarpe da skate alte fino alla caviglia, sembrava giovane e piena di energia. Se non l'avesse mai conosciuta, avrebbe pensato a lei come a una ragazza della porta accanto, un personaggio vivace e allegro visto spesso in TV.






A giudicare dal suo viso, era ancora un po' arrabbiata ma non fredda e dura come la Garcia che ricordava. Non poteva negare che la Principessa Garcia Wimbledon, Regina di Acque Chiare, fosse sorprendentemente bella in questo completo sportivo.






Quando si avvicinò alla porta della stanza, lei lo vide. "Va bene, ho qualcos'altro da fare. Sto riattaccando e non richiamarmi se è solo per cercare di convincermi".






"Quelli del Trifoglio ti stanno chiamando di nuovo sulla questione della demolizione?" Fingeva di essere spontaneo e chiese.






"Non ha nulla a che fare con te". Mise via il telefono, la sua espressione era scettica. “Dove sei stato? Non avevi detto che volevi fare una doccia?"






"Sai quanti modi ci sono per sbarazzarsi di una puzza? Uno è pulendo, un altro è coprendolo con un nuovo odore". Parlava farneticando mentre manteneva un'espressione seria. "L'inquilina, quella bambina che vive con me, aveva bisogno di usare il bagno. Non voleva arrivare in ritardo a scuola, quindi non potevo davvero discutere con lei. Pensavo di poter sudare un po' per coprire il mio odore, così sono corso fuori". (1) "Ma, sorprendentemente, questo corpo non suda molto. Ora capisco perché voi Marzialisti sembrate sempre ordinati e puliti. Bene, questo non è affatto importante. Comunque, non sono sgattaiolato via. Vedi che ora sono proprio di fronte a te, no?"






"..." Garcia lo fissò a lungo prima di aprire la bocca. "Non voglio interferire con la tua vita privata, ma non è bene lasciarsi andare. Inoltre... è anche una questione di educazione".






"Cosa?" Roland era sbalordito.






"Intendo quelle ragazze che sono uscite dal tuo appartamento... Perché non riesci a fare quelle cose da qualche altra parte? Perché devi portarle a casa? Hai già dimenticato che c'è una ragazzina a casa tua" disse Garcia, accigliata.






Quasi soffocò nel sentire queste parole. Aveva deliberatamente organizzato che le streghe di Taqila separassero la loro coscienza ed entrassero nel Mondo dei Sogni una volta che Zero era uscita per andare a scuola, ma non si sarebbe mai aspettato a cosa avrebbero pensato gli altri residenti di quelle donne che fossero uscite da casa sua. Garcia aveva un'idea completamente sbagliata basata su ciò che aveva visto.






"È vero che alcuni Marzialisti diventano meno decenti una volta divenuti famosi. Di fronte al denaro e alla fama, un uomo si perderà facilmente, ma non dimenticare che stiamo combattendo per questo mondo e dobbiamo sempre mantenere un profilo morale alto. L'eccessiva indulgenza rallenterà i tuoi movimenti..."






"Ahm, ho capito." Sentendo che voleva dargli una lezione di educazione morale, la interruppe immediatamente. "Possiamo parlarne più tardi. Potresti prima farmi cambiare i miei vestiti? Non voglio essere in ritardo per la nostra visita".






Chiuse la bocca disapprovando e lo guardò male. "...Sii veloce".






...






Si vestì indossando il suo nuovo abito. Sotto lo sguardo di Zero, mise un uovo fritto in una busta per mangiarlo come colazione e uscì dall'appartamento.






"Tu..." Sulla porta, Garcia gli lanciò uno sguardo.






"È la prima volta che visito il quartier generale e ho pensato che avrei dovuto vestirmi in modo formale". Roland fece spallucce. "Sono un nuovo membro dell’Associazione e l'abbigliamento casual sembra irrispettoso per tale occasione. Cosa ne pensi?"






"Hah... fai come credi".  Scosse la testa. "Ma con mia sorpresa, sembri... abbastanza decente in questo vestito".






<em>"Certo, ottieni quello per cui paghi. Questa tuta su misura mi è costata molto il mio "stipendio da ladro". Dopotutto, l'abito fa il monaco. Un uomo dall'aspetto ordinario starebbe benissimo subito dopo essersi vestito e, come ulteriore vantaggio, sono magro e ho bei capelli lunghi e argentei. Nel mondo in cui vivevo prima, la gente avrebbe creduto che fossi il principe delle fate</em>" pensò tra sé e sé.






Scesero insieme e attesero fuori dalla zona residenziale. Presto venne a prenderli un grosso autobus. Notò che non aveva una targa e che tutte le finestre erano coperte da tende nere. Non riusciva a vedere nulla al suo interno.






"Sali sull'autobus", sussurrò Garcia. In qualche modo sentiva che adesso sembrava molto più seria.






Quando salì sull'autobus, fece finta di guardare con noncuranza al lato della strada. Vide che Phyllis aveva già fermato un taxi.






Quando la porta fu chiusa, scoprì che all'interno era sorprendentemente luminoso. Tutte le luci lungo il corridoio erano accese e vi erano parecchie persone sedute.






La maggior parte di loro erano vestiti negli stili più disparati e sembravano un gruppo di artisti dello spettacolo. Solo pochi sembravano persone normali, ma erano tutti assorti nelle loro cose invece di salutare Garcia. Si accorse presto che alcuni ragazzi, che evidentemente nutrivano ulteriori intenzioni, gli avevano incollato gli occhi addosso da quando era salito sull'autobus.






Garcia non disse nulla. Teneva la mano di Roland, il che era molto insolito, e camminava con lui direttamente verso il retro dell'autobus.






"Sono i tuoi colleghi?" le sussurrò quando si sedettero.






"La Gilda dei Marzialisti non è un'azienda". Lei roteò gli occhi guardandolo. "La maggior parte delle persone su questo autobus sono persone appena risvegliate proprio come te. È anche per me la prima volta che li incontro".






"Così tanti?" Era un po' sorpreso. Contò sommariamente e scoprì che c'erano più di 20 persone su questo autobus.






"Sì, ce ne sono molti. L'ultima volta che sono andata alla Gilda, c'erano solo cinque o sei nuovi membri... ma non è sorprendente ", rispose. "Sebbene la gente comune non sappia nulla dei cambiamenti nel mondo, quelli risvegliati con l'Energia della Natura riescono ancora a percepirli. Ti ho detto che non tutti i risvegliati scelgono di unirsi a noi. I moderati non sono meno dei Marzialisti della Gilda. Ora, siccome l'Erosione si intensifica e il numero dei Caduti al Male cresce rapidamente, la situazione è diventata più pericolosa per loro. Un numero crescente di loro si uniranno alla nostra gilda in futuro".






"Quindi vuoi dire che la maggior parte di loro sono marzialisti selvatici o marzialisti che si allenano da soli?"






"Hai trovato parole più appropriate per descriverli". Lei tese le labbra in un sorriso. "Immagino di sì, ma è una cosa tra noi. Non chiamarli così pubblicamente. A loro non piacciono le restrizioni. Ecco perché si sono rifiutati di aderire alla gilda. Ottenere una grande forza aumenterà l'ego di una persona, rendendola arrogante. Ciò non solo ostacola i loro progressi, ma conferisce loro anche un atteggiamento molto strano".






"Per quanto riguarda l'atteggiamento strano, penso di averlo già provato", disse con naturalezza.






"In passato, si era verificato un conflitto in cui un certo marzialista... selvaggio si unì alla gilda e uccise diversi marzialisti mentre svolgevano un lavoro di caccia. Alla fine, i Difensori sono scesi in campo per uccidere il marzialista selvaggio. Faresti meglio a ignorare le loro provocazioni poiché l'Associazione punirà severamente tali comportamenti".






"I marzialisti selvaggi sono così forti?"






"Sì, queste persone vengono spesso attaccate dai Caduti al Male e, rispetto a quelli appena risvegliati, hanno molta più esperienza nei combattimenti reali e sono migliori nel reagire rapidamente in situazioni di emergenza, ma di solito sono ossessionati dagli affari mondani. Se smetti di esagerare e ti alleni duramente, puoi migliorare rapidamente te stesso".






Sospirò e continuò. "L'Energia della Natura è un dono delle divinità. È una capacità di proteggere piuttosto che uno strumento per sfruttare gli altri. Se non riusciremo a fermare l'Erosione, l'intero mondo potrebbe smettere di esistere. Molti risvegliati godono solo dei piaceri portati dal loro potere, ma dimenticano completamente la loro responsabilità".






Trovò quello che aveva detto suonasse familiare... Ci pensò per un momento e si rese conto che forse questa era anche la ragione per cui quelle streghe, che erano state consapevoli del male causato dai demoni, avevano fondato l'Unione 800 anni prima.






All'improvviso, fuori si calmò. I suoni stridenti emessi dalle ruote dell'autobus che sfregavano contro la strada divennero profondi e semplici come se l'autobus stesse viaggiando da solo in un ampio tunnel.






Mezz'ora dopo, l'autobus finalmente si fermò.






Proprio quando pensò che fossero arrivati, l'autobus iniziò a traballare leggermente e all'improvviso si sentì privo di peso.






L'autobus stava sprofondando nel terreno.






<em>Moumentai</em>


[su_service title="Erialis" icon="icon: comment" size="16"] <em>Commento della traduttrice: Che schifo… è vero che è solo una scusa, ma non me lo sarei mai aspettata da Roland</em>.[/su_service]
                                


                                



