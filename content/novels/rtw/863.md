---
weight: 8630
title: Capitolo 863- Il Preludio
pubDate: 2025-08-07T11:37:51.035Z
tags:
    - rtw
---






<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />






<strong> </strong>


Due giorni più tardi, la flotta di Roland Wimbledon arrivò al molo di Città dell’Acqua Rossa.


Il Conte Delta, che aveva ricevuto il messaggio in anticipo, aveva preso la faccenda con grande serietà. Al suo comando, il molo non solo era stato ripulito da cima a fondo, ma era anche stato decorato con striscioni e bandiere accattivanti. Nel giorno in cui arrivò Roland, il Conte Delta guidò i nobili al di fuori delle porte della città per dare il benvenuto a Roland in periferia. Era molto più entusiasta rispetto a quando lo era stato all’arrivo del Primo Esercito.






Essendo importanti nobili della Regione Centrale, naturalmente anche George Nery e Guye Yurianne erano nel gruppo di accoglienza.






Dovette ammettere che la presenza del nuovo Re era senza dubbio solenne. Non era la prima volta che George vedeva la nave d’acciaio che portava lo stesso nome del Principe Roland. Tuttavia, dopo averla vista di nuovo mezzo anno dopo, la nave lo impressionò allo stesso modo di quando l’aveva vista in precedenza. A seguire, navi di cemento erano allineate ordinatamente, erano molte di più rispetto alla volta precedente. I loro fumaioli bianchi come la neve si confondevano con i fumi pesanti, parevano colonne che reggevano il cielo. Quando vide i soldati vestiti con uniformi dello stesso colore camminare lungo il molo, non poté fare a meno di ammirarlo. Se avesse avuto un esercito come quello al servizio della famiglia Roccia, senza contare Città dell’Acqua Rossa, non sarebbe stato impossibile per lui lottare per il trono nel Palazzo Reale della Città del Re.






“Questo stupido, davvero non so come sia diventato intelligente.” Disse George sputacchiando. “Quando ero alla Città del Re, circa cinque o sei anni fa, era chiaramente il più stupido. Era assolutamente incomparabile ai suoi fratelli più grandi. Perfino la sua sorella più piccola, che puzzava ancora di latte, era più decente di lui.”






“Non significa forse che il Principe Roland è il più insondabile?” disse il Conte di Tririver facendo un’alzata di spalle. “È riuscito a sviluppare il confine fino a questo punto ed eclissare tutti i suoi fratelli, non è certo una cosa che riuscirebbe a fare un babbeo. Dopo ricordati di sorridere e mostrare tutta la tua ospitalità.”






“Certo, lo so” rispose George con noncuranza. “Di fronte ad un membro della famiglia reale, anche se si trattasse di un vero babbeo, farei comunque del mio meglio. Stai tranquillo.”






“Bene così.”






In quel momento, un rumoroso corno suonò nella direzione del molo creando agitazione tra la folla. Sapeva che Roland Wimbledon, il Sovrano della Regione Occidentale, o meglio, il nuovo Re di Graycastle, si era mostrato.






“A che punto sono i tuoi preparativi?” chiese George sottovoce.






“Cinquantuno uomini sono già entrati nel Castello” disse Guye rimanendo immobile nella sua posizione e fingendo di essere impaziente per l’arrivo di Sua Maestà. “Altri due giorni e sarà dentro anche il restante.”






“Anche io sono a buon punto” George arricciò leggermente il labbro. “A quanto pare abbiamo ancora parecchio tempo. Stavolta avremo una probabilità più alta.”






Aveva discusso con Guye diverse volte sul cosa avrebbe fatto Roland dopo essere entrato nella Città dell’Acqua Rossa. Era probabile che avrebbe raggiunto un accordo con il Conte Delta prima di annunciare la perdita dei loro poteri feudali. Dopotutto, Città dell’Acqua Rossa era una grande città e intorno ad essa c’erano tanti nobili con le loro terre, perciò sarebbe stato impossibile agire rapidamente come aveva fatto per Città del Salice.






Dato che Delta era un uomo di natura poco decisa, gli ci sarebbero voluti due o tre giorni per prendere una decisione. Aggiungendo che ci sarebbero voluti altri giorni prima che la notizia si diffonda e che gli altri nobili rispondano, George e Guye avevano tempo sufficiente per riempire i passaggi segreti con un numero sufficiente di uomini senza essere notati.






In seguito, usando i rintocchi della campana della mezzanotte come segnale, i suoi uomini avrebbero irrotto nel Castello tutti insieme. L’arma a polvere di neve sarebbe stata completamente inutile. Grazie al loro schiacciante vantaggio numerico e dato che si trovavano sul loro territorio, per Roland Wimbledon sarebbe stato impossibile fuggire.






“Sta arrivando” avvisò Guye.






George si mise immediatamente un sorriso sul volto e si spostò un po’ più in avanti. Nel gruppo di accoglienza, la prima fila era composta dai membri della famiglia del Conte Delta e nella seconda fila c’erano i grandi nobili come lui.






Il Conte Delta stava in piedi accanto al nuovo Re e stava presentando i nobili con un sorriso lusinghiero. Quando George vide la sua faccia rotonda con un sorriso che gli faceva quasi sparire gli occhi ed il suo tremolante doppio mento, sentì il suo stomaco rivoltarsi.






Ricordava ancora che il Conte si era comportato con la stessa untuosità quando Timothy, il Secondo Principe, aveva condotto il suo esercito nella Città dell’Acqua Rossa.






Finalmente Delta arrivò davanti a lui: “Vostra Maestà, questo è il Signore del Crinale Roccioso, il Conte George Nery.”






“Vi porgo i miei omaggi, Vostra Maestà” disse George con il suo tono più cordiale. Si premette il petto con la mano destra e fece un inchino profondo: “Il Crinale Roccioso produce i tè ed i vini fruttati più fragranti. Sarebbe un grande onore ricevere una vostra visita.”






“Davvero?” La risposta di Roland colse George di sorpresa. “Dove si trova il tuo territorio?”






<em>“Essendo il governatore, non dovrebbe dire che l’onore è suo e che farà visita quando gli sarà comodo?”</em> pensò George, ma rispose rapidamente: “Proprio ad est di Città dell’Acqua Rossa. Da qui, sono due chilometri verso est, ai piedi della prima montagna potrete vedere i territori della famiglia Nery.”






“Mi sembra che sia un buon posto. Spero che ne avrai cura.” Disse il nuovo Re sorridendo e dandogli una pacca sulla spalla.






<em>“Averne cura? Cosa intende?”</em>






Segretamente, George aggrottò le sopracciglia, tuttavia sul volto mostrava ancora la stessa espressione calorosa di prima: “Sì, Vostra Maestà.”






Niente di anormale accadde durante l’accoglienza. Dopo che tutti incontrarono Roland, il Conte Delta annunciò che avrebbe tenuto un grandioso banchetto nel Maniero a Bordo Lago. Quindi, ordinò ai cavalieri di sgombrare il percorso e scortare il Re verso la città.






Tutto stava andando come previsto, superando addirittura le sue aspettative. L’esercito del nuovo Re non si era precipitato nella Città dell’Acqua Rossa, al contrario, erano stati stazionati nell’area del molo in periferia. Roland aveva al seguito meno di cento guardie. In questo caso, quando andranno ad abitare nel Castello, ci sarebbero state circa venti guardie in difesa fuori dalla sua camera da letto.






Poteva dire che il risultato era già stato segnato.






Tuttavia, non sapeva perché ma si sentiva un po’ irrequieto. Il sorriso di Roland non sembrava affatto rivolto a lui... non riusciva a capirne il senso e sentiva un freddo ineffabile incombere sul suo cuore.






George scosse la testa e scacciò via tutti quei pensieri.<em> “Forse mi sto solo sbagliando”</em>, pensò, “<em>anche se stesse tramando qualcosa, sarà tutto inutile una volta che entrerà nel Castello. Quando sarà nelle mie mani, potremo parlare di quello che è successo oggi.”</em>






<em>“Arrivato quel momento, non dovrò più tentare di compiacerlo, e lui non sarà dell’umore giusto per mostrare un sorriso così strano.”</em>






Cadde la tanto attesa notte.






Tutti nella città sapevano che l’ultimo Principe della famiglia Wimbledon si trovava in Città dell’Acqua Rossa. Essendo il più probabile futuro Re di Graycastle, l’intera città festeggiava. L’estesa città interna era luminosa come il giorno, così come lo era anche il Maniero a Bordo Lago. Da sempre quello era il luogo per intrattenere ospiti illustri, ed il salone era stato costruito sopra al grande lago collegato al Fiume Acqua Rossa. Era sorretto dai tronchi di dozzine di larici centenari ed era raggiungibile dalla sponda grazie a un corridoio simile a un cavalletto. All’interno del salone c’era perfino acqua che scorreva.






Per compiacere il nuovo Re, il Conte Delta non si risparmiò e portò sulla tavola tutti i migliori cibi stagionali delle zone circostanti, alcuni dei quali erano sconosciuti perfino a George.






Tuttavia, la sua attenzione non era rivolta al cibo.






Oltre alle azioni di Roland Wimbledon, doveva anche tenere d’occhio quei nobili che supportavano il Signore di Città dell’Acqua Rossa.






Quando il nuovo Re si mostrò nel salone, George non poté evitare di aggrottare le sopracciglia.






Al seguito di Roland, erano tutte donne.


<em> </em>


<em>Aris</em>








                                


                                



