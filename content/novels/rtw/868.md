---
weight: 8680
title: Capitolo 868- La Perla Nera
pubDate: 2025-08-07T11:37:51.035Z
tags:
    - rtw
---


<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />






"Questa sensazione è così...meravigliosa."


Edith fece un respiro profondo mentre assaporava nell'aria l'odore pungente del sangue.


Era eccitata dal panico che si stava diffondendo fra la folla.


Le Streghe della Punizione Divina stavano rapidamente stringendo l'anello di accerchiamento. La cosiddetta resistenza durò soltanto per poco. Per i sopravvissuti di Taqila, questi nobili non erano poi tanto diversi dalle persone senza un titolo, e non avrebbero mai esitato dall'uccidere questi uomini normali senza poteri magici e che si autocompiacevano.


Edith era stata chiara sul fatto che uccidevano i nobili, perché altre persone comuni avevano ordinato di agire in quel modo.


Era anche fiduciosa che sotto l'influenza di quest'uomo comune, le Streghe della Punizione Divina avrebbero anche seguito i suoi ordini, anche se, lei stessa era anche una persona normale, proprio come lui.


Era questo il fascino del potere.


Attraverso legami e negoziazioni, un uomo comune avrebbe potuto manipolare interessi, obiettivi, desideri e aspirazioni delle persone, per creare una forza ancora più potente della propria.


Quando anche l'ultimo ribelle fu abbattuto, il Numero 76, Phyllis lasciò cadere la sua spada abbastanza rovinata e riferì tutto a Roland. "Vostra Maestà, l'Epurazione è stata completata."


A terra c'erano oltre 60 cadaveri. Il loro sangue si è solidificato in blocchi di un rosso intenso e somigliava alla cera rossa fluttuante alla luce del falò.


Ci fu un silenzio tombale. Tutti i restanti nobili serrarono i denti per la paura di poter fare qualsiasi rumore. Nessuno di loro voleva diventare il prossimo cadavere. Tutti e tre i nobili "vacillanti" erano già crollati a terra e tremavano dalla paura.


Anche senza Usignolo, la stessa Edith avrebbe potuto indovinare le risposte dei nobili restanti se, in quel momento, gli fosse stata fatta la stessa domanda.


La paura era garanzia di lealtà.


E nessuno dei nobili uccisi durante l'Epurazione era innocente. Durante la prima metà del banchetto, Isabella aveva annullato tutti gli effetti della Pietra Divina della Vendetta per permettere ad Usignolo di usare la sua abilità di rivelare la menzogna. In questo modo, aveva potuto far credere ai nobili che Roland potesse leggere la mente.


Il più grosso sbaglio dei nobili deceduti era stato sopravvalutarsi.


I grandi nobili che avevano esercitato un potere assoluto su oltre migliaia di persone, si erano rivelati vulnerabili dinnanzi ad un potere più grande. Con questo combattimento, il nuovo Re era riuscito ad impossessarsi di più della metà dei territori attorno alla Città dell'Acqua Rossa. Dinnanzi ad un grande risultato come quello, Edith pensava che non fosse lodevole menzionare il suo successo di aver ucciso due grandi nobili famiglie della Città della Notte Perenne.


Per fortuna, il suo piano era riuscito. Sua Maestà le aveva mostrato abbastanza fiducia, e le streghe avevano seguito i suoi ordini. Il Re aveva persino adattato tutte e cinque le dichiarazioni che aveva composto senza cambiare una parola.


Rispetto al suo piano, l'unica cosa diversa era stato il bicchiere di vetro lanciato.


Non capiva come mai Sua Maestà avesse insistito nell'inviare quel segnale facendo cadere un bicchiere. A giudicare dal buon senso, lei considerava quel passaggio non necessario, poiché quella mossa sarebbe stata notata dal nemico ed il suono sarebbe stato soffocato dagli altri rumori. Aveva dubitato di questa decisione e aveva considerato la preparazione del bicchiere di vino come uno spreco. Tuttavia, si era resa conto che, insieme alla bugia sull'abilità di leggere la mente di Roland, la rottura del vetro aveva effettivamente costituito un'atmosfera misteriosa che aveva spaventato i nobili.


Doveva ammettere che il Re ci sapeva fare con le tattiche.


Si bagnò le labbra dall'eccitazione.


Scegliere di servire Roland Wimbledon era stata un'ottima decisione.


Con questo pensiero nella mente, non riuscì a fare a meno di guardare il Re, e sperare di condividere con lui la gioia del successo. Tuttavia, non trovò nessun segno di eccitazione sulla sua faccia e riuscì anche a scorgere un vago atteggiamento di esclusione e noia nei suoi occhi.


"In questa villa c'è un'altra sala dei banchetti?" chiese Roland con voce profonda.


"Ce- Ce n'è una nella porta accanto" rispose il Conte Delta deglutendo.


"Andiamo nella porta accanto. Ho qualcosa da dire." fece un cenno col capo. "Per quanto riguarda i ribelli, per piacere chiedi ai tuoi uomini di contarli e di fare una lista dei nomi per me. Voglio la lista per questa sera."


"Va bene, va bene... Vostra Maestà!"


"A proposito, per piacere, apri tutte le porte e le finestre in questa stanza e sbarazzati di questi cadaveri il prima possibile. La puzza del sangue è davvero disgustosa."


"Manderò i miei servitori ad occuparsi di tutto questo!"


"<em>Capisco."</em> Perla della Regione Settentrionale pensò nel suo cuore. "<em>Il Re non vedeva l'ora di compiere questo massacro. Ciò che desidera è una città gestita da un Municipio competente una volta che tutti i nobili avranno rinunciato ai loro poteri. Per il Re, uccidere è solo un mezzo più efficace per intimidire gli astanti piuttosto che mandare i ribelli nelle miniere. Adesso sembra che a lui non piaccia uccidere, ed è anche disgustato dall'odore del sangue."</em>


All'improvviso la sua eccitazione morì. Aveva anche iniziato a dubitare di se stessa...


Il mio piano era troppo crudele?


Se avessi ucciso metà dei ribelli all'interno della sala e l'altra metà all'esterno, sarebbe sembrato meglio?


Sebbene fosse alla gran lunga una questione di preferenze personali, temeva che una simile differenza di comportamento fra lei e il suo dominatore, in riferimento alle uccisioni, avrebbe bloccato il suo avanzamento nel governo di Roland.


Quando tutti si spostarono nella sala accanto, il nuovo Re smise di aggrottare le sopracciglia. Si schiarì la voce e disse con una voce spensierata: "Non vi preoccupate. Soltanto i ribelli saranno puniti severamente, e la loro ribellione è stata già soppressa. Adesso la priorità principale è di ristabilire l'ordine a Città dell'Acqua Rossa e per questo ho bisogno del vostro aiuto."


"Vostra Maestà, per piacere facci sapere cosa vuole che facciamo!"


Tutti i nobili si inginocchiarono.


Roland fece un cenno soddisfatto. "Per piacere, alzatevi. Questo è il primo compito che vi do. Ora che avete restituito le vostre tenute al Regno, non ha senso per voi restare nei vostri precedenti possedimenti. Spero che vi unirete alla Città dell'Acqua Rossa. Questo include il trasferimento in città di tutti gli uomini liberi, servi, bestiame e non solo dei membri delle vostre Residenze."


"Ma... Vostra Maestà, dove troveremo abbastanza cibo per tutte le persone se tutti si trasferiscono in città," Il Conte Delta sentì di dar voce ai suoi dubbi. "E, se state progettando di far lavorare la terra, non abbiamo molti campi intorno alla città. Temo che potremmo causare carestie e rivolte se li spingiamo in città..."


"Per prima cosa, avrete dei nuovi semi di grano chiamati "Frumento Dorato Due". La resa di questo tipo di grano è dieci volte maggiore del grano normale. Secondo, ciò che Città dell'Acqua Rossa non riesce ad ospitare, sarà trasferito nella Regione Occidentale. Li accoglierò tutti, non importa quanti siano."


Tutti i nobili sussultarono dalla meraviglia.


"Dieci, Dieci volte maggiore?"


"Esiste davvero questo tipo di grano?"


"Ma i nostri sudditi...


Roland lo interruppe: "Quando si rinuncia ai propri feudi, quelle persone non sono più tuoi sudditi naturalmente. Possono decidere da soli se restare o andar via. In passato il rendimento della terra è stato troppo misero, e tutte le vostre terre erano scarsamente popolate. Una proprietà di circa 7 chilometri quadrati poteva ospitare soltanto diverse migliaia di persone al massimo. Una popolazione così ampiamente sparpagliata è davvero scomoda per le pratiche politiche. Tuttavia, è inevitabile ammucchiare e trasferire le persone in altre grandi città. So che siete ancora perplessi sulla riforma, ma vi posso dire che è la vera ragione della prosperità di Neverwinter. Non vi preoccupate se ancora non sapete che fare. Manderò qui alcuni uomini per insegnarvi a trarre profitto dai cambiamenti imminenti."


"Insegnare a....noi?" balbettò il Conte Delta.


"Si, alcuni ufficiali ben addestrati del Comune di Neverwinter verranno qui per costruire un nuovo sistema amministrativo che rimpiazzerà i precedenti Signori e governerà queste regioni al posto mio. Potrete unirvi a loro per guadagnare potere e status, ma in questo modo, potrete guadagnare solo bassi salari. In alternativa, potrete cercare altre opportunità nello sviluppo della produzione di massa e accrescere le vostre ricchezze, ma se sceglierete questa strada, non vi sarà permesso di interferire nel lavoro governativo, per cui dovrete rispettare tutti i decreti amministrativi e portare a termine tutti i compiti assegnati dal Comune." spiegò Roland piano. "Non è necessario decidiate subito. Il sistema di gestione sarà istituito domani. Potete consultarvi con loro prima di prendere una decisione, ma tenete bene a mente che qualsiasi decisione prendiate, guadagnerete molto più del valore di un pezzo di terra."


Mezz'ora dopo, i nobili iniziarono a lasciare la sala.


Roland emise un sospiro di sollievo. "Adesso la situazione a Città dell'Acqua Rossa si è stabilizzata."


"Dopo andremo verso la Città d'Argento e la vecchia Città del Re. In quest'ultima città abbiamo terminato l'Epurazione, quindi ciò che ci resta fare è inviare alcuni ufficiali per amministrarla" disse Edith.


"Mi chiedo come stia andando tutto sul Fronte Orientale." Guardò fuori dalla finestra e vide una luminosa luna sospesa nel cielo e una superficie, come di vetro, del lago luccicante di una luce argentata. "Se le cose andranno male, Ascia d'Acciaio arriverà a Valencia domani."


"Ugh... può darsi," disse Edith. Quando pensava a che cosa aveva detto ad Ascia d'Acciaio prima della battaglia e a come aveva reagito il Re dinnanzi al sanguinoso massacro, si sentiva, improvvisamente, come se il suo cuore saltasse un battito. In qualche modo non si sentiva più sicura di sé stessa.


"Spero che vada tutto bene" disse Roland alzando le spalle. "Torniamo al Dipartimento Consiglieri. Hai ancora molto lavoro da fare stanotte."


Secondo il piano, dopo aver fatto la lista con i nomi dei ribelli, il Primo Esercito sarebbe andato, nella notte, a ripulire i possedimenti dei ribelli il più velocemente possibile. Era per questo che le truppe erano rimaste fuori dalla città.


"Si... Vostra Maestà, mi scusi." rispose Edith distrattamente.


"Tuttavia," disse lui all'improvviso mentre lei si trovava sulla soglia della sala, "il tuo piano è stato geniale. Gran bel lavoro."


Gran bel....lavoro?


Ho sentito bene? A Sua Maestà non importava cosa facessi.


In quel momento, Perla della Regione Settentrionale provò un senso di gratificazione mai sentito prima.


Si rese subito conto che le sue preoccupazioni erano state completamente inutili e che quello era il modo migliore di raggiungere un potere maggiore. Visto che a Sua Maestà non piacevano questi piani e questi trucchi subdoli, aveva bisogno che qualcuno come lei se ne occupasse al posto suo.


E lei era esperta proprio in questo campo.


Edith inchinò il capo per salutare il Re e dopo, lentamente, si incamminò nell'oscurità.


<em>Framan</em>
                                


                                



