---
weight: 872
title: Capitolo 872- L'ultima Carica
pubDate: 2025-08-07T11:37:51.036Z
tags:
    - rtw
---


Alla fine, quegli enormi cannoni di pietra non riuscirono mai a sparare una seconda volta.


Il Duca aveva costruito quelle sei alte piattaforme di tiro all'interno delle mura della città per dare una visione chiara per i cannoni e delle manganelle. Fino a quando fossero state più alte delle mura, nessun nemico sarebbe stato in grado di sfuggire al raggio di fuoco delle armi.


Avrebbe dovuto essere una strategia sicura, perché una visione così complessiva non migliorava soltanto l'accuratezza e la portata dei proiettili, ma assicurava anche una pressione schiacciante agli assedianti.


Tuttavia, di fronte alla potenza dell'esercito di Roland, quelle imponenti piattaforme non avevano avuto altro scopo se non essere il bersaglio di prova per i cannoni dell'esercito avversario.


Quei quindici minuti erano sembrati un'eternità per Wilion.


La cima al muro non cessò mai di essere scossa dai fragorosi rumori delle esplosioni.


Proprio mentre gli uomini di Wilion riuscirono finalmente a caricare la polvere di neve, una palla di cannone del nemico atterrò sulla piattaforma proprio accanto a loro.


In quell’istante sembrò come se un sole accecante fosse emerso sulla piattaforma, le sue dimensioni aumentavano mentre inghiottiva il grande cannone di pietra e gli oltre 20 sfortunati uomini che erano lì accanto. La fiamma ardente si diffuse quindi in tutte le direzioni e l'onda d'urto spazzò la città. Le nuvole di polvere si sollevarono e soffiarono ovunque.


L’esplosione spazzò via un grosso pezzo di bronzo che si schiantò contro il muro di pietra di un'altra piattaforma prima di cadere direttamente sopra un gruppo di operai che stavano trasportando le pietre. I fragili e deboli corpi umani furono immediatamente polverizzati in una nuvola di nebbia rossa. Il pezzo di bronzo rotolò una seconda volta dopo avere colpito il terreno, schiacciando quelli che erano stati abbastanza fortunati da sopravvivere allo schianto iniziale, lasciando dietro di sé una spessa scia di carne e sangue. Le vittime i cui furono soltanto gli arti rotti, emisero grida angoscianti fino al loro ultimo respiro, sperando nella misericordia di una morte più rapida.


Tuttavia, l'attenzione di Wilion si allontanò rapidamente dalla tragica scena sotto di lui.


Anche la torre di avvistamento su cui si trovavano Wilion e gli altri nobili rientrava nella visuale del nemico, e visto che il primo sbarramento del nemico aveva trasformato le mura della città in fiamme, quei nobili non osarono più rimanere e immediatamente evacuarono. Quella era ovviamente la mossa migliore, poiché la velocità di fuoco del nemico era ben oltre le loro aspettative. Il nemico non impiegò più di 30 secondi a ricaricare, e ogni colpo fu più preciso del precedente, trasformando le aree vicino alle mura della città in terra di nessuno.


Inizialmente, le palle di fuoco colpirono solo l'esterno della città, ma presto iniziarono a esplodere anche all'interno delle mura. Le esplosioni inghiottirono le alte piattaforme e la porta della città. L'aria all'interno della città si fece densa per la presenza di fumo, frammenti di palle di cannone e sporcizia, mentre le continue esplosioni combinate con suoni di lamenti fecero assomigliare la situazione in città simile a una scena infernale.


Quando il nemico smise di sparare, le sei piattaforme erano state completamente distrutte e la porta della città era stata aperta.


Gli uomini del Duca avrebbero dovuto, come previsto, abbattere immediatamente le barriere di ferro o abbassare le pesanti porte di pietra per bloccare il passaggio e prepararsi a difendere la città. Tuttavia dopo aver assistito a una potenza di fuoco così terrificante, era impossibile che potessero resistere. Le fiamme si propagarono ovunque seguendo la scia del liquido oleoso e corpi carbonizzati iniziarono a sporcare le mura della città. Anche se qualcuno fosse riuscito a sopravvivere al diluvio di fuoco ed esplosioni, il suo coraggio sarebbe stato completamente schiacciato. Quanto ai civili che erano stati arruolati in fretta? Erano semplicemente fuori discussione.


Quelli ancora in grado di fuggire se ne andarono velocemente, abbandonando gli altri che erano o spaventati a morte o gravemente feriti.


Sebbene Wilion avesse pensato alla possibilità di una sconfitta, non si aspettava che accadesse così in fretta.


La loro linea di difesa si era sbriciolata ancora prima di avere la possibilità di toccare il nemico. <em>"Cosa ... ha fatto Roland negli ultimi due anni?" </em>Non poteva fare a meno di meravigliarsi.


"Mio signore, non c'è ... nessun modo per noi di contrattaccare ..."


"Faremmo meglio ad arrenderci".


"Davvero mio Signore. Arrendersi non significa arrendersi per sempre. Ci saranno sempre altre opportunità se resteremo vivi".


"Ha ragione. Potremmo guadagnare un po’ di tempo e ricostruire le nostre forze, se rimarranno nella Regione Orientale".


"Anche il Re Timothy non la biasimerebbe se fosse qui. Ha fatto del suo meglio e il nemico era troppo potente".


Wilion rimase in silenzio per un momento, prima di voltarsi a guardare Galina.


Il viso della donna era striato di due segni neri e una parte dei suoi capelli erano stati bruciati dalle fiamme quando aveva tentato di bloccare una vampa di fuoco proveniente dal basso per proteggere Wilion durante la loro fuga. Anche così, i suoi occhi brillavano con la stessa luminosità che avevano sempre avuto, senza la minima traccia di frustrazione o imbarazzo. "Sono al suo comando, mio Signore" disse.


Il Duca fece un respiro profondo prima di dire: "Dovreste arrendervi tutti".


"Mio signore ... E lei? "


"Non mi sono preparato negli ultimi due anni solo per arrendermi alla fine" disse Wilion lentamente. "Farò capire a Roland che il suo onnipotente esercito non può conquistare tutto, e devo mostrargli che i feudatari di Re Timothy non sono tutti dei codardi che si inchinerebbero sotto un tiranno. Galina, dove sono i miei cavalieri? "


"Attendono presso nella seconda trappola" disse decisa il Capo Cavaliere.


"Non è necessario un agguato. Richiamali alla porta della città" ordinò Wilion. "Visconte Ariburke, disabilita tutte le trappole che sono state posizionate in precedenza".


"Disabilitarle? Ma perché?" domandarono sorpresi i nobili.


"Questi semplici trucchi non ci aiuteranno a trattenere il nemico. Potremmo anche lasciarli entrare e affrontarli in modo equo. Le cose sono già arrivate così lontano e qualcuno deve affrontarne le conseguenze ". Il Duca non si aspettava di essere così calmo nei suoi ultimi istanti di vita. Tuttavia, ciò che avrebbe fatto sarebbe stato registrato negli annali della storia, e avrebbe potuto affrontare Sua Maestà con orgoglio.


...


Mezz'ora dopo, l'esercito di Roland finalmente si mostrò fuori alle porte della città. Una piccola squadra fu inviata per rimuovere i detriti che bloccavano l'ingresso e anche per prendere il controllo di entrambi i lati della porta della città prima che la forza principale marciasse nel Castello. Non appena entrarono in città, iniziarono a costruire un perimetro grossolano al centro della lunga strada. In breve tempo, terminarono il loro lavoro e collocarono due particolari acciarini davanti alla fortezza.


Wilion non si preoccupava più di quello che faceva il nemico. Mosse delicatamente le redini e guidò i cavalieri dietro l'angolo della strada e formò un'unica linea attraverso la strada.


Sette cavalieri e 15 scudieri: il suo ultimo contrattacco.


In quegli ultimi momenti, quei guerrieri che avevano osato stare al suo fianco convinsero ulteriormente Wilion che la dinastia nobiliare era essenziale e superiore.


Solo i nobili capivano il significato di lealtà, onore e dovere ed erano abbastanza coraggiosi da caricare contro il nemico in condizioni così sfavorevoli.


Vedendo sempre più invasori radunarsi e prepararsi in strada, abbassò la visiera sul suo elmo, sollevò la lancia ed emise un lungo respiro.


"Potremmo aver perso la battaglia oggi, ma la storia ci ricorderà. Perché i nostri nomi saranno registrati in versi e cantati in canzoni. Raccogliete il vostro coraggio, siate forte e combattete fino al tuo ultimo respiro morente! Cavalieri della casa Berger, con me! "


"Alla vittoria!"


Wilion tirò le redini e spingendo il suo destriero al galoppo, accelerò nella lunga strada, guidando i suoi uomini in questa carica finale.


Le nuvole di fumo e le fiamme che ancora bruciavano intorno a loro avevano dipinto perfettamente il campo di battaglia, formando una scena così serena che per un momento il Duca pensò che non avrebbe potuto chiedere un posto migliore di quel posto per riposare finalmente.


Non ci volle molto prima che arrivasse a metà strada verso il nemico e raggiunse la sua massima velocità, eppure non sentì lo scalpitio simile a un tamburo degli zoccoli che avrebbe dovuto provenire dalle sue spalle. Guardando indietro, Wilion era scioccato. Gli oltre 20 uomini che hanno iniziato la carica con lui ora erano scomparsi, ad eccezione di Galina che lo seguiva da vicino.


Quella strada non era chiusa ma intersecata da molte strade e vicoli più piccoli. In quel momento, Wilion capì cosa era successo.


"Cosa ... è successo?"


Voleva chiedere al cavaliere che stava caricando senza paura alle sue spalle, ma quando i suoi occhi si posarono sugli occhi di Galina che erano pieni di senso ed emozione, sembrò che nient'altro gli importasse adesso.


Una fine come questa non gli sembrava affatto male.


"Almeno ti ho al mio fianco".


Wilion rise e puntò la lancia verso il soldato nemico più vicino.


Prima che una grandinata di proiettili gli piovesse addosso.






<em>Thea </em>
                                


                                



