---
weight: 876
title: Capitolo 876- Città d’Argento
pubDate: 2025-08-07T11:37:51.036Z
tags:
    - rtw
---


<strong> </strong>


Roland fece un’alzata di spalle, a quanto pare doveva impegnarsi di più. Essere surclassati da un suo stesso subordinato non era di certo una cosa di cui poteva andare fiero.






Fortunatamente, ad oggi, Città dell’Acqua Rossa aveva ripreso la normalità. Dei nobili che erano stati passata al vaglio, il settanta percento aveva deciso di continuare a gestire le loro attività precedenti, mentre il restante volle tentare la fortuna al Municipio: nonostante il requisito minimo per inoltrare domanda per l’esame amministrativo, ovvero il “saper leggere e scrivere”, era piuttosto semplice per loro, Roland era comunque convinto che non avrebbero avuto molte possibilità di passare il test finale e diventare membri ufficiali.






Dopotutto, non sarebbe stato così facile per i nobili cambiare le loro abitudini nel fare le cose.






Ovviamente, diventare un normale scrivano era molto meglio del perdere la testa.






C’erano addirittura tre nobili che volevano entrare nel Primo Esercito. Provenivano dal ceto dei cavalieri e dall’osservazione di Usignolo, non nascondevano nessun pensiero malvagio. Tuttavia, Roland mantenne la decisione che aveva preso quando fu formato l’esercito e rifiutò le loro richieste.






Avendo risolto il problema del potere feudale, l’efficienza lavorativa di Città dell’Acqua Rossa e delle aree circostanti migliorò molto. In soltanto una settimana, più di ventimila persone erano salpate sulle navi dirette a Neverwinter mentre sempre più persone continuavano ad arrivare ad Acqua Rossa. A prima vista, l’abbandono delle piccole città e dei villaggi sembrava diminuire la quantità di terreno che potevano controllare, ma nei fatti, aveva permesso un drastico incremento delle capacità di controllo del Municipio.






In un’era del genere in cui persino le strade erano scarse, l’implementazione dei decreti governativi nelle campagne era qualcosa che poteva soltanto sognare. Organizzare un gruppo di leader nel corso dell’anno era pressoché fattibile, ma chiedere loro di andare a giro ad applicare i decreti sarebbe stato piuttosto difficile. Barov gli aveva chiesto più di una volta la ragione per cui insisteva nel mandare persone a Neverwinter piuttosto che unificare il Regno lasciando le cose così com’erano. Non gli aveva mai risposto in modo esauriente.






Era perché il Direttore del Municipio non poteva né immaginare quante persone poteva assorbire un’industria composta di ferro e carbone, né comprendere quanta energia e quanto tempo sarebbero stati necessari per costruire un’industria del genere.






La parte più importante, era che i territori più remoti non potevano operare con efficienza e quindi, dalla prospettiva dell’utilizzo delle risorse, tenerli sarebbe stato soltanto uno spreco.






Perciò, per la situazione corrente di Graycastle, era più adatto radunare la popolazione in diverse grandi città dove i mezzi di trasporto erano più conveniente.






Fu dal momento della riforma della terra che Roland finalmente acquisì la giurisdizione dell’area Acqua Rossa.






Ed ovviamente, il suo prossimo obiettivo sarebbe stato Città d’Argento.






Rispetto all’immensa Città dell’Acqua Rossa, il distretto della vecchia Città del Re sarebbe stata molto più facile da affrontare. Era, al principio, una città comune, non molto diversa dalla decina di città che circondavano Città del Re. Tuttavia, la sua esistenza aveva acquistato importanza quando venne scoperta la prima miniera d’argento. Con la continua scoperta di vene di metalli preziosi, la città era diventata sempre più movimentata, fino a raggiungere eventualmente la sua dimensione attuale.






Data la grande importanza dei rendimenti di Città d’Argento per l’economia di Graycastle, i Signori della città venivano nominati dalla famiglia del Conte William, il “vecchio buon uomo” leale ai Wimbledon. Inoltre, il potere della città era stato limitato: nei decenni a venire, non erano più stati nominati nuovi nobili.






In altre parole, bastava la dichiarazione del Signore della città e Città d’Argento sarebbe stata nelle sue mani.






Roland era sicuro che “persuadere” l’altra parte non sarebbe stata una cosa difficile, considerando il fatto che era il discendente del Re Wimbledon III ed il migliore erede al trono del momento.






Tuttavia, una cosa che lo preoccupava, era che questa città nata sulle vene minerarie, era anche la città natale di Usignolo.






Anche se ogni volta che gliene parlava, otteneva sempre la stessa risposta “Ho tagliato i ponti con la Famiglia Gilen, quindi non dovete preoccuparvi dei miei sentimenti”, sentiva che Usignolo stava ancora nascondendo qualcosa. Ma a causa dei suoi indaffarati affari governativi, non aveva il tempo sufficiente per pensarci per bene, per cui poté soltanto lasciare la cosa in sospeso per il momento.






Quattro giorni dopo aver ricevuto la missiva segreta di Ascia d’Acciaio, la suddivisione del Fronte Orientale del Primo Esercito entrò con vigore nel territorio di Città d’Argento attraverso il canale.






***






Fu quasi la stessa cosa come per Città dell’Acqua Rossa. Il Conte William guidò il  contingente fuori dalla città per dare loro il benvenuto e dopo un caloroso saluto, seguì un invito a cena. La differenza stava nel fatto che a Città dell’Acqua Rossa, erano stati accolti dai nobili della città, mentre nel contingente del vecchio Signore della città c’erano per lo più mercanti, inclusa anche una loro vecchia conoscenza, Hogg.






Quella sera, il discorso di apertura del Conte diede il tono al banchetto: era disposto a cedere il potere feudale e supportava appieno il nuovo governo di Sua Maestà Roland. Alla festa, risuonò improvvisamente un caloroso applauso e Roland dovette sopprimere le parole che si era preparato a dire.






E grazie agli sforzi di Hogg, il banchetto di accoglienza divenne un luogo dove fare affari.






“Non mi chiedevate sempre come opera il macchinario nella mia miniera?” Disse tutto fiero di fronte ad un gruppo di mercanti. “Il suo vero inventore è adesso in piedi di fronte a voi: è Sua Maestà Roland in persona! Questa è un’occasione unica, senza dover andare fino alla Regione Occidentale, potete ottenere la risposta direttamente qui a Città d’Argento!”






I mercanti si riunirono immediatamente come uno sciame d’api.






“Vostra Maestà, potreste dirci come mai la sua forza è così grande?”






“Se siete disposti a vendere altri sistemi ferroviari, la Camera di Commercio dei Daymond non vede l’ora di lavorare con Neverwinter.”






“Vostra Maestà, vi ricordate ancora dell’Associazione delle Vele Rapide? Due anni fa, vi abbiamo fornito un gran numero di imbarcazioni per trasportare i rifugiati dalla Regione Orientale; in termini di potenza commerciale, siamo decisamente una delle migliori Camere di Commercio nella Regione Centrale. Se possibile, l’Associazione delle Vele Rapide vorrebbe acquistare un set completo di attrezzature per la produzione di una macchina a vapore. Ovviamente, ad un prezzo estremamente generoso!”






Ricordandosi della “bella notizia” che la mercante Margaret gli aveva rivelato, Roland non seppe se ridere o piangere - “Hogg porterà un gran numero di mercanti nella Regione Occidentale”. Inaspettatamente, era stato lui a venire incontro a loro.






Il mondo sarebbe stato un posto così bello se ovunque in Graycastle fosse stato come qui a Città d’Argento.






Dopo aver soddisfatto le curiosità dei mercanti, trovò finalmente l’occasione per parlare in privato con il vecchio Signore della città.






Camminarono lungo la sala e raggiunsero un balcone all’aperto dove soffiava un leggero venticello, lasciandosi momentaneamente indietro il brusio della festa.






Roland teneva in mano il suo bicchiere di vino e dopo aver osservato la città per un lungo momento, disse infine: “Cedere così il potere della tua città, non sentite alcun rimorso?”






“Non è mai stato mio in realtà, quindi cosa c’è da rimpiangere...” il Conte William sorrise. “Vostro padre, così come suo padre prima di lui, nonostante non lo abbiano mai detto chiaramente, non avrebbero mai permesso a Città d’Argento di avere una propria organizzazione interna. Ed è una regola della Famiglia William quella di non possedere mai una propria città. Per quanto mi riguarda, questo potere non è così importante come potrete credere.” Fece un momento di pausa. “Inoltre, io non ho bisogno di questa autorità.”






“Non ne hai bisogno?” Roland non poté fare a meno di chiedere curioso.






“Il senso principale dei feudi è quello di incrementare e rafforzare la propria autorità ed evitare lo spionaggio da parte di altri, ma Città d’Argento non corre questo rischio: chiunque voglia recare danni in questa città, provocherebbe inevitabilmente l’autorità dei Wimbledon. Per questa ragione, fintanto che le famiglie rimangono fedeli, non correranno alcun rischio di venire attaccate.” Il Conte sorseggiò il vino e continuò: “A sua volta, il potere feudale indebolisce anche il vostro stesso potere: attraverso essa, uno deve collocare parte delle proprie risorse ad altri per riuscire a guadagnare la loro fedeltà. Rispetto al cedere queste risorse ad altri, preferisco di gran lunga gestirle di persona. Sapete di quanto è aumentata la produzione di Città d’Argento nei venti anni passati?”






Roland scosse la testa.






“Di ben sedici volte, per raggiungere questo traguardo ho investito gran parte delle mie energie...” il vecchio Signore della città disse di buon umore: “Inizialmente, era soltanto una miniera d’argento all’aria aperta, ma adesso le vene minerarie scavate hanno raggiunto più di dieci tipologie differenti. Inoltre, all’inizio c’era solamente una squadra di scavi mandata dalla famiglia reale, ma ora, non solo ci sono ogni genere di minerali e mercanti di gioielli, ma anche varie industrie ausiliarie si sono sviluppate tramite l’estrazione, come le lampade ad olio, la manifattura di pale da miniera, ecc... anche la vostra macchina a vapore può essere considerata come una di esse, non mi sbaglio?”






“Infatti” disse Roland con un sorriso.






“Questa sensazione è come quella di crescere un figlio e osservarlo diventare grande lentamente. Perché mai sarei stato disposto a frazionarlo e condividerlo con altri? Per questa ragione non ho bisogno di un potere simile.” Dopo aver detto ciò, il Conte sospirò. “Vostra Maestà, desiderate lasciarmi continuare a gestire per voi questa città scintillante di luce argentata?”






“Naturalmente, sempre che tu lo voglia.” Roland sollevò il suo bicchiere di vino verso di lui, si sorrisero a vicenda e fecero toccare i bicchieri delicatamente.






“Oh giusto” Roland cambiò argomento dopo aver svuotato il suo bicchiere. “Sai per caso della Famiglia Gilen?”






“Gilen?” Il Conte William ci pensò un momento prima di alzare un sopracciglio. “Perso di ricordarmi di loro, anche se non molto chiaramente; dopotutto, è passato tanto tempo da quando una nuova famiglia è apparsa a Città d’Argento. Tutte quelle famiglie erano qui prima della scoperta della miniera d’argento. Se ricordo bene, l’ultimo Gilen deve aver cambiato il suo nome di famiglia due anni fa e le sue terre ora appartengono alla Famiglia Somi.”






A quelle parole, Roland sentì Usignolo stringergli il braccio.






Aris


<em> </em>


[su_service title="Erialis" icon="icon: comment" size="16"] Commento Aris: <em>E anche Città d’Argento è ora nelle mani di Sua Maestà Roland ma... gli intrighi tra le famiglie nobili di Città d’Argento non sono finiti! Cosa sarà realmente accaduto alla Famiglia Gilen? E perché l’ultimo erede dei Gilen ha deciso di entrare a far parte di un’altra famiglia? Riuscirà Roland a risolvere il mistero e a calmare il cuore agitato di Usignolo? Lo scopriremo nei prossimi capitoli!</em>[/su_service]
                                


                                



