---
weight: 8800
title: Capitolo 880- Destituito
pubDate: 2025-08-07T11:37:51.037Z
tags:
    - rtw
---






La risposta arrivò più velocemente di quanto avesse previsto.


"Perché..." Hyde non rispose subito. "perché sei una strega..."


Non ci fu nessuna vibrazione magica, il che indicava che Hyde stesse dicendo la verità. In un secondo, Usignolo capì molte cose. Fra la gente, l'idea che le streghe fossero serve dei Demoni e simbolo della Caduta si era così diffusa che, ormai, dopo la trasformazione in strega, non si riusciva più a considerare una persona come un essere umano. Il processo di disumanizzazione aveva creato una sorta di alienazione tra i due fratelli. Il cosiddetto tradimento era stato semplicemente un meccanismo automatico di autoprotezione. Forse, Hyde credeva ancora di aver fatto la cosa giusta, ed era per questo che si poteva permettere di sparare una risposta del genere con naturalezza.


Successivamente, Hyde aggiunse dell'altro. Si incolpò per la sua ignoranza e sostenne di non sapere che la voce sulle streghe fosse solo un’invenzione della Chiesa. Affermò anche di essersi sinceramente pentito per il suo sbaglio e sperava che Usignolo potesse perdonarlo. Dall'altro lato, Usignolo non riusciva a capire le sue parole, perché era ancora assorta nei suoi pensieri.


Quindi, non doveva prendersela con Hyde perché tutti, nella sua stessa situazione, avrebbero preso la stessa decisione?


Hyde non credeva di tradire sua sorella, ma un Demone che, prima o poi, avrebbe perso ogni contatto con l'umanità. Credeva che lei fosse un Demone, per cui non c'era assolutamente nessuna fiducia fra i due.


Ma...è così per tutti?


Usignolo, anche se in quel momento stava affrontando Hyde, pensava ad un'altra persona.


Si trattava sempre di un nobile. Se esporre una strega fosse una cosa ovvia, allora avrebbe dovuto mandare Anna alla forca molto tempo prima, una strega con cui non era imparentato e che non aveva mai incontrato prima.


Non temeva né odiava le streghe, era semplicemente curioso. I suoi occhi erano sempre così limpidi da far trasparire i suoi pensieri. Era sempre stato aperto con lei, persino quando gli aveva tenuto un coltello in gola.


Le ritornarono in mente tutti i ricordi. Usignolo ricordò anche il giorno della neve.


Era il primo inverno dopo il loro incontro.


"... Non penso che morirà durante i Mesi dei Demoni."


"Perché?"


"Ha detto che non avrebbe perso Tortura Demoniaca ed io le credo."


"Credi persino ad una strega. Siamo stati maledetti dai Demoni."


"Davvero? Anche io ti credo."


Le immagini nella sua testa svanirono.


Usignolo fece un respiro profondo e ritornò alla realtà. "Aspetta qui. Se viene qualcuno a cercarti, comportati normalmente, come se non fossi mai arrivata."


"Aspetta, aspetta... Dove stai andando?"


Si rimise il pugnale in vita e si incamminò nella Nebbia. "Devo fare quello che devo."


...


Usignolo sapeva che Hyde aveva ragione. Avrebbe potuto facilmente invadere la camera da letto del Visconte Dott Somi e minacciarlo con un pugnale di sputare fuori tutta la verità. La maggior parte dei nobili perderebbe la testa alla vista di una lama affilata e rivelerebbe in automatico tutto senza ulteriori pressioni. Alcuni testardi, tuttavia, avrebbero continuato a mantenere il silenzio per un po', ma alla fine avrebbero aperto i loro cuori, dopo aver perso tutte e dieci le dita. Era una teoria che aveva sviluppato dopo anni di esperienza come assassina.


Se la morte dei suoi genitori avesse avuto qualcosa a che fare con il Visconte, gliel'avrebbe fatta pagare con la sua stessa vita.


Usignolo, comunque, in quel momento non cercava una vendetta brutale.


Soprattutto dopo aver parlato con Hyde.


Adesso non era più sola.


Aveva una persona di cui si poteva fidare e che si fidava di lei.


Rispetto al metodo tradizionale come Ombra Assassina, Usignolo voleva risolvere la questione in un modo diverso. Credeva che se fosse toccato a Roland, non avrebbe voluto vedere così tanto spargimento di sangue.


Usignolo uscì dalla Nebbia ed entrò nello studio di Dott. Numerosi buchi neri come la pece, che sembravano sfere di inchiostro, apparvero nel mondo bianco e nero. Ignorando le guardie sonnecchianti sulla porta, posò gli occhi sui poteri della Pietra Divina, vicino allo scaffale.


Usignolo camminò lentamente verso il muro, e il muro subito si contorse e si deformò. Il profilo del muro si deformò come capelli secchi e arruffati, rivelando ciò che era nascosto sotto.


Con questa deformazione, Usignolo riusciva a percepire dettagli che occhi comuni non sarebbero stati in grado di comprendere. Vide una bacchetta di metallo nascosta nel muro con un'estremità collegata allo scaffale, e l'altra ad una "palla nera".


Era una trappola molto comune.


Usignolo ruppe senza molta difficoltà la campana appesa sotto la trappola. Prese un libro dall'aspetto normale e lo spinse. Senza neanche un rumore, la botola si aprì.


La cassaforte segreta era incastrata nella Pietra Divina della Vendetta, ma ciò non le creava problemi. Prima di raggiungere la maturità, il vecchio Gilen aveva assunto un leader dei Ratti per insegnarle tutte le abilità che un ladro esperto e astuto avrebbe dovuto possedere. Dopo anni di allenamento, aveva imparato ogni abile trucco del furto con scasso, incluso aprire diverse serrature con un ago di rame.


Dopo aver aperto tre o quattro casseforti di ferro, Usignolo trovò ciò che le serviva.


Si trattava di un registro contabile recente dove erano registrate tutte le transazioni dell'Acqua del Mondo dei Sogni, incluso il numero di commessa, il nome dell'acquirente e la quantità delle forniture per ogni transazione. Come si aspettava, i nobili tendevano a nascondere le cose importanti dove ritenevano più sicuri.


Sia il registro che le forniture presenti nella Residenza erano la prova evidente dei crimini del Visconte.


Usignolo ritornò alla base e riportò tutto a Roland.


Il giorno dopo, appena dopo l'alba, il Primo Esercito circondò l'intera Residenza secondo le istruzioni ricevute.


...


Tre giorni dopo, quando Hyde uscì di prigione, Usignolo andò di nuovo da lui. Il suo corpo era scheletrico e dalla sua espressione si leggeva un forte sconforto. Pallido e perso, sembrava un morto. La presenza di Usignolo gli riportò un po' di colore sulle guance.


Nei suoi occhi c'era una sfumatura di rabbia e odio.


"Il Visconte Somi sarà impiccato. La sua famiglia è stata condannata a 20 anni di duro lavoro. Le sue due proprietà sono sotto confisca civile. È questo che vuoi che abbia?" Dopo essere entrati in un vicolo cieco, Hyde non riusciva più a trattenersi. "Mi hai strappato tutto e non mi hai lasciato niente!" abbaiò contro Usignolo.


"Dovresti essere grato di non essere stato trattato come un membro della Famiglia Somi." disse Usignolo pacatamente, "In confronto al Visconte, sei vivo almeno."


"Questo perché vuoi vedermi ancora soffrire, come uno zimbello! Hai rovinato la mia vita otto anni fa, e adesso l'hai fatto di nuovo... Sai che vita ho fatto dopo che hai ucciso il vecchio Gilen? Avevo finalmente avuto una possibilità di ottenere le terre di Somi, e hai rovinato tutto! Sono stato un cretino a credere che volevi aiutarmi!" Hyde serrò il pugno. "Adesso non ho un titolo, né un terreno. Sei felice ora? Non mi hai mai perdonato, Veronica! Sei una bugiarda...ti sei solo presa la tua vendetta! L'avrei dovuto immaginare già da prima!"


Il suo urlo isterico, alla fine, cedette ad un singhiozzo represso. Si raggomitolò e iniziò a piangere. "Non ho niente...niente..."


Usignolo restò in silenzio per un po', prima di dire: "Hai ragione. Non ti ho mai perdonato e mai lo farò. Il tradimento di un fratello è più inaccettabile rispetto al tradimento di uno sconosciuto." Fece una breve pausa e riprese: "Ma, hai qualcosa. Almeno io ti ho dato la libertà."


Hyde alzò gli occhi, il volto coperto di terra e moccio.


"Nessuno, nè il vecchio Gilen né la Famiglia Somi potranno più manipolarti. Qualsiasi sentiero sceglierai per il futuro, qualsiasi cosa farai, sarai solamente tu a deciderlo. Non vivrai più come un fantoccio, come hai fatto in passato. Se pensi che sia una punizione o una tortura, non mi interessa. È una tua scelta: abbiamo chiuso definitivamente a partire da oggi."


Con queste parole Usignolo si girò per incamminarsi verso la fine del vicolo, prima di scomparire dalla vista di Hyde un minuto dopo.










<em>Framan</em>
                                


                                



