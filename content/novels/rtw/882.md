---
weight: 8820
title: Capitolo 882- Il Ritorno del Re
pubDate: 2025-08-07T11:37:51.037Z
tags:
    - rtw
---






Il Re stava rientrando!


Da quando le truppe di Roland Wimbledon erano di stanza a Città dell'Acqua Rossa, le chiacchiere su questo evento riempivano le strade e i vicoli della vecchia Città del Re, e raggiunsero l'apice quando il Signore della Città d'Argento si sottomise a Roland. Nonostante una parte di popolo sottolineava più e più volte che Roland, sulla base della sua precedente nomea di Re ribelle ed invasore, non sarebbe salito al trono, la maggior parte dei civili credevano ancora che il futuro Re di Graycastle sarebbe stato proprio Roland. Forse, il vero motivo di quel viaggio era proprio per l'incoronazione.


Il nuovo Re non sembrava avere fretta durante i suoi soggiorni nelle diverse Città. Quando si incamminò verso Città dell'Acqua Rossa, era già metà estate.


Tuttavia, le alte temperature non ostacolarono l'entusiasmo generale. Le taverne erano piene di voci che parlavano dell'inaugurazione di Roland; le strade principali erano state decorate con ghirlande colorate, le case su due piani, vicino al Palazzo, erano state tutte affittate. La vecchia Città del Re, ormai deserta, sembrava essere ritornata al suo periodo di gloria. Forse, soltanto in queste occasioni i cittadini riuscivano a ricordare quello che era lo stile e le caratteristiche di una città Reale.


Era passato più di un anno da quando Roland se n'era andato da questa terra.


Nel momento in cui varcò i cancelli della Città, i petali raccolti dalle ragazze del posto coprirono il cielo; le acclamazioni del pubblico infiammarono di colpo la città: non stavano lodando la saggezza e la benevolenza del nuovo Re, era semplicemente un'abitudine del posto.


Nini e Pod erano fra questi.


I due vivevano su una torre vicino alla strada principale, con i posti migliori per poter osservare tutta la scena. I loro genitori erano troppo occupati a servire potenziali inquilini per fermarli, permettendogli di arrampicarsi liberamente sulla cima della torre, sdraiarsi sui mattoni rossi e guardare il grande evento dell'Esercito che entrava nella città.


"Sono qui... Sua Maestà è quello in piedi nella carrozza? Sembra molto più giovane del Secondo Principe," gridò Nini con sorpresa. "Wow, guarda! Ci sta salutando! Il Signor Timoteo non l'avrebbe mai fatto!"


"Sta salutando tutti quelli davanti a lui." Pod alzò le spalle. "Ci siamo arrampicati troppo in alto. Non riuscirà a vederci."


"Anche noi siamo inclusi nei "tutti", mi sbaglio?" disse giustamente Nini. "A giudicare dal suo aspetto fisico, sembra molto più bello del Secondo Principe."


"Quindi il bel Re ha messo alla gogna un gran numero di nobili, incluso Sua Altezza Timothy: suo fratello maggiore. La forca costruita temporaneamente sta ancora in piazza. Deve essere il Sovrano che ha ucciso la maggior parte delle persone a Città del Re, includendo i Ratti."


"Ehi, perché dici sempre il contrario di ciò che dico io?" Nini lanciò un’occhiataccia Pod.


"Non mi piace," disse Pod con la bocca imbronciata. "Non ha mai considerato questa città come casa sua. Sostiene che nella Regione Occidentale ci siano più opportunità di lavoro e incoraggia le persone a trasferirsi lì, ma cosa ne sarà di noi? Oggigiorno il numero di clienti della taverna di papà si è ridotto della metà. Non è per colpa sua?"


"Quindi, chi ti piace? Il Secondo Principe?"


"Non mi piace neanche lui. A causa della cattura delle streghe, ha causato molti tumulti nell'intera città... Il Vecchio Re è il migliore, almeno non..."


"Dio! Guardate la ragazza vicino Vostra Maestà!" Prima che Pod finisse di parlare, Nini aveva messo da parte l'argomento di cui stavano parlando. Puntando alla carrozza su cui il Re era in piedi, gridò: "Si sta girando. Oh Dio, è davvero bella!"


Pod non poté fare a meno di sospirare.


La sua presenza aveva attirato l'attenzione della folla: se poteva stare nella stessa carrozza del Re, si trattava sicuramente di una persona di gran peso. Le chiacchiere fra le strade si fecero scottanti. Era ovvio che la gente fosse interessata a capire chi fosse la bella ragazza.


All'improvviso, Nini e Pod sentirono chiaramente uno strano boato.


Prima che se ne rendessero conto, una figura grigia, come una freccia lanciata da un arco, si precipitò davanti a loro ed entrò direttamente nella torre. Al piano di sotto, una serie di rumori seguiti da grida di panico, qualcuno che cadeva per terra, bicchieri di vino in frantumi, riempirono l'aria.


"Che cos'era?" chiese sorpresa Nini.


"Non ne ho idea, ma sembra che proveniva da casa nostra!" in fretta Pod si alzò. "Torniamo indietro e andiamo a vedere."


"Ok!"


Scesero lungo il muro di mattoni, così come erano saliti, e entrarono nella taverna attraverso una finestra. Con loro sorpresa, diversi guerrieri corazzati circondavano gli ospiti. Sul pavimento c'era alcol, acqua, frammenti di tazze e coppe, e qualche piuma qua e là.


Nini pensò subito che qualcuno avesse ascoltato le lamentele di Pod su Sua Maestà, e voleva tappare la bocca di Pod per non emettere nessun rumore, qualsiasi cosa vedessero.


Ma non riuscì a farlo.


In realtà, quando Nini e Pod erano entrati dalla finestra, i guerrieri si erano accorti di questi due "ospiti intrusi". I guerrieri non li arrestarono. Invece, sorrisero ai due. Dopo pochi minuti, i guerrieri uscirono uno dopo l'altro, lasciandosi alle spalle i genitori di Pod e i clienti stupiti. Un uomo che sembrava il loro Capo, prese 10 reali d'argento e li mise in mano al padre di Pod.


Quando tutti i soldati furono usciti, Nani esitante si avvicinò dai suoi genitori e chiese: "Che cosa è successo?"


"Incredibile," rispose suo padre fuori di sé e gesticolando in maniera esagerata, "mentre le guardie d'onore del Re stavano passando all'angolo della strada, un ospite ha tirato fuori una balestra carica all'improvviso e ha mirato al Re!"


Nini non potè fare a meno di meravigliarsi. "E poi?"


"Eravamo spaventati. Se quella freccia fosse stata lanciata, ci avrebbe cacciati tutti in un bel guaio. Per fortuna, in quel momento, un uccello, anzi no, una persona è entrata in volo e ha fermato quel ragazzo!"


"Una persona?"


"Non proprio. Quando è entrata sembrava un uccello, ma quando ha colpito quel ragazzo in testa, è diventata una persona: una ragazzina della tua età." Un ospite disse dopo: "Non ci siamo tranquillizzati fino a quando la balestra non è caduta sul pavimento. Siamo andati e abbiamo bloccato con la forza l'assassino, e poi quei soldati hanno rotto la porta."


"Sei sicuro di quello che hai visto?" chiese Pod dubbioso, "Quell'uccello, no, la persona che si sa trasformare in uccello, dov'è?  Potrebbe essere che hai bevuto di nascosto l'Acqua del Mondo dei Sogni e hai avuto un'allucinazione?"


"Quando abbiamo sopraffatto l'assassino, era già andata via." Il padre di Pod sollevò il palmo e diede uno schiaffo sul retro della testa di Pod, facendolo vacillare. "Hai dubitato delle mie parole. Sei in punizione!"


La folla scoppiò a ridere.


Le piume attirarono l'attenzione di Nini: avevano gli stessi colori delle comuni piume dell'Astore, ma erano molto più grandi e soffici. Raccolse con cura quelle piume, se le mise in testa e si guardò.


Si sentì come se potesse volare... Il suo cuore sussultò di gioia all'idea che potesse usarle anche come copricapo.


Quell'assassinio apparentemente elettrizzante non aveva attirato molto l'attenzione. Ben presto, la gente riprese a parlare del Re e dei suoi sudditi. Non se n'erano accorti, ma c'erano stati almeno dieci incidenti del genere.


Per fortuna, con Sylvie di guardia, tutti gli assassini di fortuna finivano per fallire. Inoltre, la Squadra di Pattuglia aveva silenziosamente catturato la maggior parte dei criminali prima che riuscissero a mettere in atto i loro piani.


"Molto bene." Mentre continuava a salutare la folla, Roland si prese un secondo per annuire e disse alla carrozza dietro di lui: "Non mi aspettavo che fossero rimaste così tante fazioni residue nella vecchia Città del Re. Sembra che la situazione non sia stabile come pensavamo."


"Piacere mio, Vostra Maestà," rispose Sylvie.


"Visto che sapevate che non era stabile, non avreste dovuto scegliere di entrare in questo modo in città," disse Agatha freddamente: incerta sul fatto che fosse una decisione legata all'età, Roland sentì che il suo carattere era diventato sempre più simile a quello di Pergamena, quando si trattava di sicurezza. "Le persone comuni come voi sono troppo deboli. A volte un'oscura ferita può uccidervi," disse Agatha.


"Bloccherei qualsiasi attacco," disse con calma Anna, di fianco a Agatha. "Inoltre, anche Nana Pine fa parte del team di sicurezza."


"Lo stai rovinando."


"Ehm..." intervenne in fretta Roland. "Per migliorare la mia immagine davanti agli occhi della gente, vale la pena correre un rischio del genere. Dopotutto, come nuovo Re, devo conoscere i miei sudditi."


Nella carrozza c'erano Sylvie, Agatha, Isabella, Phyllis e Zooey. Inoltre, le élite del Primo Esercito erano nella zona vicina. Teoreticamente, non ci potevano essere possibilità di incidenti con una combinazione così potente di guardie.


"Non importa. Avresti potuto scegliere un modo più sicuro, come stare su un balcone del Palazzo e parlare ai sudditi."


Infatti, l'ha fatto solo per godersi il divertimento di fare un giro di ispezione. Se potesse, preferirebbe istallare due canali vocali davanti alla carrozza e saluterebbe i suoi sudditi in questo modo: "Ciao, gente mia...".


"Vostra Maestà, stiamo arrivando a Palazzo," disse una guardia, impedendo ad Agatha di continuare a lamentarsi.


Roland emise un sospiro di sollievo. Attraverso il cancello interno della città che era stato decorato di nuovo, vide un gruppo di circa 100 uomini in piedi che, rispettosamente, aspettavano il suo arrivo. Alcuni di loro erano vecchi Funzionari della Regione Occidentale, come i discepoli di Theo e Barov, altri erano nuovi Ufficiali, che, in origine, si erano arresi ai piccoli nobili, ma la maggior parte di loro era costituita da nuovi studiosi e civili.


Dalla precedente riforma, tutta la Regione Centrale di Graycastle era ufficialmente sotto il suo controllo. Quando l'Esercito del Fronte Orientale conquistò la Regione della Contea del Vento Marino, Graycastle diventò un Regno omogeneo.


Quando la carrozza si fermò, Roland sollevò il mantello di buon umore, scese dalla carrozza passo dopo passo e salutò la folla dietro di lui.


"Andiamo. Seguitemi nel Palazzo!"






<em>Framan</em>
                                


                                



