---
weight: 8870
title: Capitolo 887- L’Operazione Bombardieri
pubDate: 2025-08-07T11:37:51.038Z
tags:
    - rtw
---


In quel momento, in una grande tenda situata al centro del campo della Garrison, nella Regione Settentrionale, tutti erano impegnati a prepararsi per l'imminente battaglia.


Volto d’Aquila rimase stupito dal piano di Edith. "Lasciare l’intero fronte alle streghe? Mi fido dei loro poteri, ma ci sono almeno 10.000 persone nell'esercito del Regno dell’Alba e molti di loro indossano la Pietra della Vendetta Divina. Se le streghe fossero costrette in un duro combattimento lì, per noi sarà difficile salvarle".


"Inizialmente anche io ho pensato queste cose su questo piano" Edith sorrise. "In realtà, non è un piano del Dipartimento Consiglieri ma un'idea di Sua Maestà".


"Hai una dichiarazione ufficiale di questo?" chiese il Vicecomandante del battaglione.


“Ecco”. La Perla della Regione Settentrionale gli diede una lettera riservata marchiata da un sigillo rosso. "A proposito, puoi vedere che nell'ultima parte della lettera, il Re mi ha temporaneamente conferito il potere di comandante".


Secondo le regole del Primo Esercito, ogni strategia di combattimento prebellica doveva avere una documentazione cartacea che doveva essere verificata e firmata dagli ufficiali dello stesso grado, e un piano firmato da Sua Maestà stesso doveva essere eseguito senza se e senza ma.


Dopo aver confermato la validità della firma, Volto d’Aquila si mise subito in piedi e fece un saluto militare. "La guarnigione della Regione Settentrionale promette di compiere la missione!"


"Bene" Edith sorrise. "Ma ricorda, il tuo scopo è quello di dare il colpo di grazia al nemico quando si ritira in modo confusionario. Per favore ricorda questo prerequisito. Se non fuggono frettolosamente, dovresti considerarlo un segno di fallimento e tornare indietro a Scalinata delle Nuvole. Non è consentita alcuna azione militare non autorizzata. Devi impartire chiaramente questo ordine a tutti i tuoi soldati".


“Tornare indietro? Vuoi dire ... ritirarsi? " Volto d’Aquila era sbalordito. "Sua Maestà non è sicuro che questo piano sia fattibile?"


"Non l'abbiamo mai provato prima, quindi chi lo sa? Se non funziona, dobbiamo considerare altre strategie ... Ecco perché Sua Maestà mi ha mandato qui" rispose chiaramente la Perla della Regione Settentrionale.


"E le streghe?"


"Non saranno in pericolo anche se falliranno".


"Ricevuto. Vado a prepararmi per questo compito. Le nostre truppe partiranno domani mattina " Volto d’Aquila fece nuovamente il saluto.


"Questa operazione si chiama Operazione bombardieri e una volta che le tue truppe saranno pronte, la battaglia avrà inizio" Edith gli fece un saluto militare. "Andiamo".


"Sì”.


Sebbene Volto d’Aquila non sapesse davvero cosa significasse "bombardiere", aveva fiducia in quel piano. Era fermamente convinto che tutte le nuove invenzioni del Re fossero straordinarie, proprio come la macchina a vapore.


***************


Dopo due giorni di attesa nel campo, Fulmine ricevette finalmente l'ordine di agire.


La voce di Sylvie provenne dal sigillo dell’ascolto che aveva in mano. "Margie ha trasportato tutte le persone ai loro posti. Adesso puoi azionarlo. I soldati del Regno dell'Alba hanno smontato le tende e si sono preparati per andarsene. Stanno cominciando a mettersi in formazione per la battaglia. Spero riusciate a raggiungerli".


“Tranquilla… Saremo lì a breve”. Con quelle parole, la ragazzina si voltò e fece un cenno a Maggie e Colibrì. “Andiamo. È arrivato il momento di andare!


Negli ultimi due giorni, era volata in cielo per controllare la mappa di Scalinata delle Nuvole ed esaminare la situazione di tutte le aree circostanti. Il piano di Sua Maestà non era complicato. Le sei streghe erano divise in due squadre. Una era responsabile dei trasporti e della logistica e quindi faceva principalmente affidamento sull'Arca Magica di Margie per completare il loro compito. Anche Sylvie e Lily facevano parte del gruppo. La prima era in grado di rilevare nemici anche a distanza per assicurarsi di potere cogliere l'iniziativa sul campo di battaglia. La seconda poteva prevenire la peste demoniaca della Chiesa nel caso in cui la Chiesa fosse diventata disperata e l’avesse diffusa per uccidere i soldati del Regno dell’Alba che avevano fatto irruzione nella vecchia Città Santa.


L'altra squadra era il cuore di quella operazione militare.


"Oh!"


“Gruu!”


Colibrì si sedette nel portabombe e sistemò le bielle su entrambi i lati del suo sedile. Faceva circolare costantemente il suo potere magico nella struttura di ferro che Roland aveva chiamato "Vento dell’Est". Presto, il peso del portabombe e delle otto bombe che trasportava fu ridotto del 99% rientrando così a malapena all'interno della capacità di carico di Maggie.


La ragazza dai capelli bianchi si trasformò in una grande bestia e si chinò sul portabombe. Fulmine andò a legare le cinghie e le corde di stoffa, legando " Vento dell'Est" a Maggie.


Poiché l'abilità di Colibrì non coinvolgeva gli esseri viventi, Maggie trasportava in realtà una strega e "Vento dell'Est" che ora era leggero come la strega. Finché Colibrì riusciva a mantenere l'effetto di riduzione del peso, Maggie poteva ingaggiare attacchi di precisione prolungati nel tempo.


Roland aveva usato la mongolfiera a idrogeno per bombardare Città Del Re e aveva ottenuto un notevole successo. Basandosi sui rapporti postbellici di quell'attacco, aveva apportato alcuni miglioramenti.


Il ruolo di Maggie in quella missione era quello di sostituire il pallone poiché la strega volava più velocemente e si muoveva in modo molto più flessibile. E soprattutto, poteva scendere in picchiata prima di far cadere le bombe, il che risparmiava a Fulmine il problema di correggere la direzione e le permetteva di concentrarsi sul rilevamento e sulla navigazione.


Condizionata dal suo potere magico, Colibrì non riusciva a sostenere l'effetto di riduzione del peso di "Vento dell’Est" per tutto il giorno. Sebbene il suo potere fosse aumentato molto da quando aveva iniziato a esercitarsi con i cannoni, riusciva a sollevare quelle bombe voluminose e pesanti solo per mezza giornata al massimo. Del resto, la maggior parte delle volte, le palle di cannone, le testate e le munizioni venivano trasportati separatamente.


Fortunatamente, l'esercito del Regno dell’Alba non era lontano. Mezza giornata era sufficiente.


"La strada è libera. Puoi decollare. Ripeto, puoi decollare! " Fulmine si mise gli occhialini e balzò in aria.


"Ah ... ecco che arriva di nuovo" Colibrì sospirò.


"Aw Aw Aw!"


Maggie, che aveva assunto la forma di una gigantesca bestia volante, sbatté le ali larghe e decollò, proiettando un'enorme ombra sul terreno. Le tende nell'accampamento cominciarono a tremare a causa del flusso d'aria provocato dalle sue ali, che era forte come un vento ululante. Aggiustò la sua posizione e si diresse verso la montagna di Hermes.


Un'ora più tardi, le tre streghe erano nel cielo sopra la vecchia Città Santa e individuarono facilmente il loro obiettivo, un esercito di oltre 10.000 persone. Visto dall'alto, quell’esercito assomigliava a un ruscello fuori città ma al suo interno i soldati erano sparpagliati. Sembravano delle formiche colorate che strisciavano lentamente e ingoiavano il vecchio territorio della Città Santa.


A Fulmine non piaceva affatto la Chiesa e non provava pietà nel vederla soffrire per quel saccheggio. Tuttavia, sapeva anche che innumerevoli persone all'interno della città erano innocenti, in particolare quegli orfani che erano stati portati al monastero dalla Chiesa.


Pensava che non dovevano essere sepolti lì insieme alla vecchia Città Santa.


La ragazzina inspirò profondamente e continuò a salire fino a quando non ebbe difficoltà a respirare. Aprì le braccia e si tuffò nel mezzo del flusso di persone, muovendosi nella direzione opposta all'esercito del Regno di Alba.


Questa forte discesa la fece sentire come se tutti i suoi organi interni fossero stati spinti all'indietro. Non era una sensazione piacevole ma era comunque elettrizzata dall'alta velocità.


Non si guardò alle spalle perché era sicura che Maggie l'avesse seguita da vicino. Dopo aver trascorso insieme tutti quegli anni, erano in grado di collaborare perfettamente.


Le persone e le cose a terra divennero rapidamente più chiare e apparentemente alcuni cavalieri notarono anche l'ombra che scendeva dal cielo. Poteva persino vedere gli sguardi spaventati sui loro volti.


Quando la ragazza e la bestia volarono giù nella parte centrale del flusso di persone, la ragazza improvvisamente volò in alto mentre urlava. "Adesso! Lascia cadere le bombe!"


Colibrì, che era seduta nel portabomba, premette immediatamente l'interruttore.


<em>Thea </em>




                                


                                



