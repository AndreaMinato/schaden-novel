---
weight: 8960
title: Capitolo 896- Segreti Polverosi
pubDate: 2025-08-07T11:37:51.039Z
tags:
    - rtw
---






Nell'oscurità, Roland sentì che due mani lo avevano afferrato. Usignolo disse allertata: "Che succede?"


"L'illusione creata da questo sigillo è proiettata direttamente nel cervello di tutti" spiegò Agatha. "Ti dà l'impressione di essere stato teletrasportato in un altro mondo, ma la realtà resta inalterata. Siamo ancora in piedi nella sala grande."


"Se non vuoi guardarlo, puoi semplicemente uscire dal raggio d'azione del sigillo" aggiunse Isabella.


Poco dopo, l'oscurità gradualmente svanì e la cupola di vetro trasparente, il pavimento di marmo e la spaziosa tavola rotonda apparvero davanti ai loro occhi. Sedute intorno al tavolo c'erano Streghe con copricapi in stile Unione, tra cui l'imponente Regina della Città della Stella Cadente, i cui capelli erano di un rosso fuoco. Sebbene si trattasse di una scena di 400 anni prima, tutto sembrava così realistico. Persino il tè sul tavolo emanava bollenti sbuffi di vapore. Sembrava come se una scena, che a lungo era stata sepolta nella storia, fosse ritornata di nuovo in vita.


Se una tale tecnica fosse esistita nel luogo da cui proveniva Roland, gli storici che avevano sputato sangue per cercare pochi frammenti di testi, si sarebbero sicuramente messi a piangere.


Vedendo che non c'era pericolo, una mano lasciò andare Ronald. Tuttavia, l'altra non allentò affatto la sua presa, ma invece si spostò verso il basso e alla fine le dita dei due si incrociarono.


Roland capì all'istante di chi fosse.


Sorrise e strinse dolcemente le dita dell'altra persona prima di spostare la sua attenzione al centro del quadro immaginario.


Isabella attivò le pietre magiche una dopo l'altra. La scena immaginaria cambiò, trasformandosi dalla via di fuga delle streghe verso Taqila e poi nella Città della Stella Cadente. Mentre Alice diventava sempre più giovane, le Streghe che apparivano continuavano a cambiare, e alla fine, si riuscivano a distinguere poche facce famigliari. Senza dubbio, durante la lunga e brutale guerra, l'Unione aveva sofferto gravissime perdite, e solo poche streghe adulte erano riuscite a sopravvivere fino alla loro fuga.


Questo era il risultato del difetto sistemico dell'impero delle streghe: più una strega era potente, più alto era il suo rango. Sembrava logico, ma quando la guerra scoppiò, le streghe di alto rango avevano dovuto combattere in prima linea da sole, invece di stare al comando della battaglia da un posto sicuro. Roland aveva sentito da Agatha che Alice si era evoluta in un Trascendente durante una battaglia estremamente pericolosa. Durante il suo regno, aveva combattuto tante guerre pericolose come quella. In altre parole, se avesse anche commesso un solo errore, la storia dell'Unione...o, forse, anche la storia dell'intera umanità sarebbe potuta cambiare.


Era questo il caso del Capo delle Tre Sedie, e tanto meno delle altre streghe di alto rango.


È un dato di fatto che quel sistema non forniva un posto adatto per i futuri leader, un novellino doveva solo sopravvivere ad una o due battaglie e assaggiare sangue fresco per diventare un veterano, eppure un ufficiale di alto rango doveva superare parecchie battaglie e l'uccisione di migliaia di morti. Il modo migliore per aumentare il morale di un esercito era avere a capo un leader, ma questa possibilità veniva usata solo come ultima chance. Se andava tutto bene, le truppe continuavano a combattere con il morale alto senza la necessità di avere un leader con loro.


I leader e le truppe comuni non hanno lo stesso valore, di fronte a una guerra su larga scala in cui un gran numero di vittime era inevitabile, una pratica del genere era davvero pericolosa.


Roland non si aspettava di trovare segreti sorprendenti nei sigilli. Credeva che i Papa del passato dovessero aver guardato più volte quelle immagini, per cui se ci fossero state informazioni sulle origini della Volontà Divina o sulla natura delle reliquie degli Dei, allora la Chiesa non sarebbe caduta in uno stato così pietoso. Lo scopo del suo viaggio era, oltre che soddisfare la sua curiosità, acquisire esperienze per sé stesso.


Si rese conto che quello che era accaduto era, più o meno, uguale a come se l'era immaginato. Attraverso la scena immaginaria, il gruppo poté vedere scene riguardanti delle importanti conferenze, festival, battaglie. Era intuibile che il Sigillo delle Pietre Magiche venisse usato solo in tali occasioni.


Secondo Agatha, i sigilli che duravano così tanto tempo, costavano quasi una fortuna.


Ben presto, giunsero all'ultima scena: Alice e le altre due sedie non si trovavano da nessuna parte, invece c'era una folla di Streghe Superiori in abiti arruffati. Anche la qualità delle immagini era visibilmente peggiore rispetto alle riproduzioni precedenti.


Agatha chiese sorpresa: "Quelle persone sono..."


"I fondatori della Prima Unione?" chiese Phyllis.


"Chi sono?" chiese Roland, alzando le sopracciglia.


"Le Straordinarie che sono sopravvissute alla prima Battaglia della Volontà Divina. Sono state loro che hanno fondato l'Unione. Guarda i documenti sul tavolo! Potrebbero essere..." chiese sorpreso Phyllis.


"Esatto." esclamò Agatha in tono di gioia. "Non mi sarei mai aspettata di assistere al noto voto delle tre Regine con i miei occhi!"


Roland era incredulo. Alzò la testa e cercò di guardare meglio, solo per trovare testi scritti con il potere magico, leggibili solo per le streghe.


"Qualcuno mi può spiegare in cosa consisteva il voto?"


"Permettimi." la voce di Agatha proveniva dal suo opposto. "E' stato considerato come un evento simbolico nella storia dell'Unione in cui questa organizzazione libera si è integrata con il potere centrale. Questo evento doveva essere conosciuto da ogni Strega Risvegliata. L'Unione è stata fondata dopo la fine della prima Battaglia della Volontà Divina ed era completamente sotto il potere delle Streghe. A quel tempo circolavano diverse idee sulla giovane organizzazione, se si trattasse del governo della gente comune o di metodi di combattimento contro i Demoni. Questi dibattiti sono durati per anni fino a quando non sono venuti alla luce i tre poteri principali. Col tempo, le tre forze sono cresciute fino a quando hanno finalmente sopraffatto gli altri Signori e le Città-Stato, dopodiché l'Unione si è trasformata nella struttura oligarchica che tutti conosciamo."


"I tre poteri erano Città della Stella Cadente, Taqila e Arrieta?" chiese Usignolo.


"Giusto. Vista la speciale posizione di queste tre Città Sante, i loro capi spesso venivano incoronati come 'Regine' " rispose Agatha. "I Tre Capi dell'ultimo mandato dell'Unione sono state la Regina della Città della Stella Cadente, Alice, la Regina di Sunchaser, Natalia, e la Regina dello Splendore della Luna, Eleonora."


"<em>Non c'è da meravigliarsi</em>." pensò Roland. Per le streghe dell'epoca, il voto di tre Regine era più o meno alla pari degli emendamenti costituzionali alla base di una nazione. Questo evento rappresentava il momento in cui l'Unione si era trasformata in un'entità politica unificata dall'alleanza illegale quale che era. Non c'era quindi da meravigliarsi se Streghe come Agatha e Phyllis fossero così entusiasti di quel voto. Infatti, l'evento aveva un grosso significato storico. Sebbene l'Unione sia finita in modo disastroso, senza il sistema dei Tre Capi, sarebbe stata sconfitta molto prima della Seconda Battaglia della Volontà Divina, senza contare che avrebbe lasciato indietro molte Streghe che avevano preso il "Resistere ai Demoni, Recuperare Taqila" come loro missione di vita.


Ma quelle informazioni non erano poi così importanti per Roland. Con la mente che viaggiava, si soffermò sui dettagli minori della scena come i vestiti delle Streghe, le tazze e la cancelleria che usavano, i mobili e le decorazioni nella sala. Poiché Alice proveniva da diversi secoli, l'arredamento della sua epoca era più sfocato. Ovviamente, dopo la sconfitta della prima Battaglia della Volontà Divina, il dominio delle Streghe terminò in una fase fortemente sottosviluppata.


Sui muri della Sala delle Conferenze, Roland vide più di dieci ritratti e, con sua sorpresa, due raffiguravano uomini. Immaginò che fossero probabilmente alcune figure eroiche della guerra.


Sembrava che a quel tempo l'Unione non aveva ancora iniziato a considerare le persone comuni come esseri inferiori, perché veniva data agli uomini la possibilità di partecipare a conferenze così importanti.


Proprio mentre Roland stava per chiedere ad Agatha se conoscesse chi fossero quegli uomini, si sentì il sangue raggelarsi nelle vene.


Un freddo indescrivibile salì dalla pianta dei piedi per risalire lungo la sua spina dorsale. Il panico era così intenso che la pelle d'oca gli balzò sulle braccia e la punta delle dita cominciò a tremare leggermente.


"Cosa c'è che non va?" chiese Anna, notando il suo disagio.


"Quel, quel quadro..." inghiottendo la saliva, Roland a mala pena riusciva a balbettare qualche parola.


"Quadro?"


"La persona nel dipinto... L'ho già vista prima."


Gli ci vollero molti sforzi per pronunciare quelle parole: sebbene la scena non fosse così chiara come le precedenti, riuscì lo stesso a distinguere la sagoma della persona nel penultimo dipinto. Era una donna di mezza età, non eccezionale nell'aspetto, con i capelli neri arrotolati sulla sommità della testa, uno degli occhi coperti da una toppa, ed era seduta su una sedia con lo schienale alto con le mani incrociate l'una sull'altra.


Il suo aspetto era esattamente come quello di Lan, il maestro di Garcia nel Mondo dei Sogni di Roland!






Framan




                                


                                



