---
weight: 8980
title: Capitolo 898- La Marea Nera
pubDate: 2025-08-07T11:37:51.039Z
tags:
    - rtw
---






Tutto accadde in un battito di ciglia.


Con un lampo bianco, la lancia d'osso trafisse direttamente il petto dell'orso demoniaco. Era avvenuto così in fretta che non si era riuscito a scorgere ad occhio nudo. Se l'obiettivo fosse stata Lorgar, non sarebbe riuscita a schivarlo a quella distanza.


Sembrava che il demone fosse a conoscenza del lupo gigante che balzò fuori dal cespuglio, ma non era in grado di bloccare o evitare l'attacco poiché la sua mano destra stava ancora lottando con la zampa dell'orso demoniaco. Riuscì solo ad alzare l'altro braccio per proteggersi istintivamente.


Con questo gesto riuscì a proteggersi la gola, ma lasciò il suo braccio esposto alla Principessa Lorgar.


Senza la minima esitazione, morse il braccio del Demone e lo lacerò. Il sapore intenso del sangue si diffuse immediatamente nella sua bocca.


Rispetto all'enorme orso demoniaco, che aveva una pelle inpenetrabile, la pelle del Demone Folle era simile a quella degli umani, per quanto riguarda la consistenza. Anche se avevano ancora i muscoli sporgenti, la loro carne era ancora morbida come un pezzo di stoffa fra le zanne di Lorgar.


La facilità con cui le zanne di Lorgar avevano lacerato il braccio del Demone, le diede un immediato impulso!


Lorgar quindi superò il demone e creò una distanza fra loro.


Rimase illesa mentre uno dei suoi nemici aveva perso i mezzi necessari per continuare il combattimento.


Era stato un attacco estremamente efficace, senza dubbio un attacco di grande successo.


Il Demone Folle gravemente ferito non si mosse fino alla caduta della bestia demoniaca ibrida. Quindi inciampò di qualche passo e ruggì rabbiosamente. Tuttavia, aveva perso il braccio sinistro, mentre quello destro si era ormai sgonfiato. Era a malapena in grado di mantenersi in piedi, non costituiva più una minaccia.


Ma, proprio in quel momento, l'attacco dell'altro Demone sorprese Lorgar.


Lo vide estrarre un corno dalla tasca e soffiarci dentro.


"Woo————"


Il suono profondo ruppe il silenzio della foresta e spaventò un gruppo di uccelli.


Che significa?


Ci sono altri Demoni nelle vicinanze?


Ma aveva appena perlustrato la zona. Ad eccezione degli alveari e dei nidi di uccello, che Fulmine le aveva chiesto di marcare, non aveva trovato altro nei dintorni.


Lorgar decise di non pensarci per il momento, e intendeva uccidere prima il Demone con un braccio solo.


Se anche fossero arrivati dei rinforzi, avrebbero trovato solo cadaveri ad aspettarli.


Si precipitò in avanti e si avventò verso il Demone. Il Demone lasciò cadere il corno, tirò fuori un'ascia di pietra che aveva appesa in vita, e si scagliò contro la Ragazza Lupo.


Se ciò fosse accaduto sei mesi fa, Lorgar avrebbe scelto di scappare, tornare indietro e cercare un'altra opportunità; tuttavia, dopo la battaglia con la Straordinaria, l'Aquila dalle Quattro Ali e tante altre bestie demoniache, aveva migliorato molto le sue abilità di combattimento.


Lorgar abbassò il corpo e allungò la mando e la gamba su un lato, e balzò da quell'angolo apparentemente scomodo con il suo corpo che volava quasi lateralmente!


L' ascia non colpì l'obiettivo.


Tuttavia, quella mossa di Lorgar non era solo una schivata. Quando l'attenzione del Demone fu distratta dai suoi movimenti e focalizzata sulla sua bocca e sui suoi artigli, lanciò il suo vero attacco. Lorgar arricciò la sua enorme coda e la gettò verso la parte posteriore della testa del Demone. Con questo colpo riuscì a sfruttare appieno lo slancio del suo corpo, colpendo proprio come una gancio invisibile.


"Tonfo!"


Con un suono sordo, il Demone sorpreso volò via e si schiantò contro un albero vicino. La sua ascia di pietra fu scaraventata a terra.


"Grrrr——!"


Proprio mentre Lorgar stava per cogliere l'occasione di gettare il colpo finale con i suoi artigli, sentì improvvisamente un ruggito acuto da dietro.


Il suo istinto l'avvertì di pericolo immediato. Si voltò e gettò le zampe laterali per bloccare il Demone Folle con un solo braccio che si era precipitato verso di lei. Il suo artiglio colpì forte e spezzò le costole del Demone, perforando persino l'armatura di cuoio.


Si era trattato di un attacco suicida. Sembrava che il Demone avesse deliberatamente abbracciato la sua zampa gigante contro il suo corpo.


Perché?


Lorgar seppe immediatamente la risposta, prima ancora che la domanda andasse via dalla sua testa.


Il braccio destro rimpicciolito del Demone Folle rimasto con un solo braccio, riprese subito a rigonfiarsi!


Non avrebbe dovuto riprendersi dopo soli sette minuti?


Lorgar era scioccata e provò a scappare dal nemico. Tuttavia, il suo artiglio era strettamente incollato sul Demone, come se fosse stato inchiodato con una pinza di ferro.


Perché? Ha...


Si voltò rapidamente verso l'altro Demone che era stato colpito dalla sua coda e il suo cuore affondò.


Anche il braccio del Demone si gonfiò e alcune vene esplosero persino dalla sua pelle secca.


Aspetta un secondo... Si ricordò che cosa le aveva detto Fulmine. Quando avevano incontrato i Demoni sulla mongolfiera nella Grande Montagna Innevata della Regione Occidentale, il Demone Folle aveva mostrato la capacità di lanciare due lancie in breve tempo. Tuttavia, la forza del secondo lancio era diminuita drasticamente e il braccio del Demone, che era incastonato con la pietra magica, era diventato inutile. Poteva essere descritta come una tecnica suicida, e non molto minacciosa. Era stata proprio stupida a credere a quello che Fulmine le aveva detto.


Non poteva crederci. Lorgar poteva rimanere uccisa a causa delle parole di una folle ragazza!


Sebbene questa disperata lotta dei Demoni poteva provocare gravi contraccolpi per loro, al tempo stesso poteva anche causare enormi problemi al loro avversario, specialmente in una situazione di vita o di morte come quella. C'era un detto comune nella Nazione della Sabbia che poteva spiegare questa situazione attuale: "Attenti a un combattente con le spalle al muro". Dato che avevano già messo da parte la loro vita, i loro ultimi colpi sarebbero stati naturalmente mortali.


Il Demone che teneva il braccio di Lorgar non era in grado di gestire le sue azioni. Questo era possibile solo per una Straordinaria. Tuttavia, Lorgar capì che l'obiettivo del suo nemico era di rallentare i suoi movimenti. Anche se avesse cercato di girarsi o schivarlo, non sarebbe stata in grado di sfuggire al colpo fatale dell'altro Demone.


In pochi secondi, il braccio del Demone Folle si era gonfiato alla sua massima dimensione e il sangue blu schizzava fuori dalla pelle screpolata come se l'intero braccio stesse per esplodere in qualsiasi momento.


Teneva la sua ultima lancia d'osso e la puntava contro la Ragazza Lupo.


In quel momento, Lorgar poteva solo fare una scommessa!


Lorgar spalancò gli occhi e si concentrò su ogni movimento fatto dal nemico. Per un momento sembrò che il mondo fosse diventato silenzioso. L'unico suono che riusciva a sentire era quello del suo cuore che batteva.


Non appena il Demone Folle lanciò la lancia, il crescente potere magico irruppe nel suo corpo.


Il suo corpo iniziò a ridursi rapidamente di dimensioni, creando un enorme divario nella stretta iniziale del Demone Folle. Intanto il Demone lanciava la lancia, e all'ultimo sbagliò il suo bersaglio.


La lancia d'osso volò nell'aria, come una striscia di luce, apparentemente verso la testa dell'enorme lupo del deserto, però trafisse il Demone con un solo braccio. A quel punto, la sua trasformazione in essere umano era appena terminata.


Aveva vinto la scommessa.


Il lanciatore non si aspettava che lei si sarebbe comportata in quel modo. Stordito, sollevò il braccio ormai avvizzito e pronunciò due sillabe quando la Principessa Lorgar gli passò davanti.


"Ta...qui..."


Lorgar trasformò solo una mano in zampa di lupo e gli schiacciò l'elmo.


Mentre la Nebbia Rossa si disperdeva, il Demone cadde a terra con un tonfo.


Soltanto allora Lorgar si concesse una pausa e un lungo respiro.


Aveva vinto!


Uno contro due!


I Demoni non erano così forti dopotutto.


Anche se i Demoni erano molto potenti dopo aver gonfiato le loro braccia, non avevano però nessuna abilità di combattimento. Avevano combattuto principalmente per istinto, il che era stato uno spreco del loro fisico e talento. Per quanto riguarda le doti di un guerriero, i Demoni avevano ancora molta strada da fare. Credeva che la caccia sarebbe diventata più facile per lei se avesse avuto qualche altro incontro con questi demoni.


La vasta Terra Barbarica che si estendeva intorno a lei sarebbe diventata il posto migliore per allenarsi.


Appena dopo, Lorgarsentì il rumore di tremori. Era come se la terra stessa stesse tremando. Sembrava che un'immensa forza avesse iniziato a rotolare sulle terre come uno tsunami.


"Sh— sh— "


Com'è possibile?


Si accigliò e alzò le orecchie verso la fonte del rumore. Era vicino alla terra di Graycastle. Non era come la Regione dell'Estremo Meridione, che era vicino al mare. Non credeva di poter sentire il rumore delle onde in quella zona. C'era un corso d'acqua? Ma non c'erano montagne o fiumi lì, quindi era impossibile che ci fosse un corso d'acqua.


Lorgar si guardò attorno e si arrampicò sull'albero più alto che riuscì a trovare.


Il rumore proveniva dalle rovine di Taquila


Un attimo dopo si sentì sussultare mentre si trovava sul bordo di un ramo dell'albero.


Vide tantissimi Demoni all'orizzonte, che si muovevano come una marea scura. Sulla marea c'erano centinaia di Bestie Diaboliche che volavano avanti e dietro in formazione. Il più inconcepibile di tutti era un gruppo enorme di mostri che si faceva strada verso le rovine. Erano alti come edifici a dieci piani, e le quattro gambe contorte potevano scavalcare direttamente le mura della Città di Taqila . Chiunque si fosse trovato davanti a loro, non avrebbe potuto fare niente. Sarebbe stato molto difficile riuscire a lanciare un contrattacco. Anche il solo stare di fronte a loro, avrebbe scoraggiato una persona dal combattere.


Lorgar guardò verso il cielo, che era di un blu particolare dopo la pioggia. Di tanto in tanto soffiava una leggera brezza e le nuvole bianche fluttuavano nel cielo  Tutto era come doveva essere e sembrava così silenzioso e pacifico..


Lorgar non vide nè la Luna di Sangue  che simboleggiava il giorno del giudizio preannunciato da Fulmine, nè la deprimente Nebbia Rossa.


Ma sapeva che il disastro era alle porte.






<em>Framan</em>




                                


                                



