---
weight: 90
title: Capitolo 9- I Mesi dei Demoni (Parte II)
pubDate: 2025-08-07T11:37:50.868Z
tags:
    - rtw
---


“Non sono molte, Sua Altezza” rispose il cacciatore. “Nei Mesi dei Demoni compaiono solo due o tre demoni di razza mista, se così non fosse, la Fortezza Longsong sarebbe in grossi guai.”






“Bene, pare che tu sia molto perspicace.” Roland ordinò all’uomo di alzarsi, e disse: ”Come ti chiami? Non mi sembri un uomo del Regno di Graycastle.”






“Metà della mia stirpe discende dal Clan Mojin, i cittadini mi chiamano Ascia d’Acciaio.”






Il Clan Mojin, appartenente al Regno di Shamin, situato a sud-est delle lande desolate, si diceva discendesse dai giganti. Roland frugò tra i suoi ricordi per trovarne uno collegato al Clan Mojin, e realizzò che Ascia d’Acciaio non usava il nome con cui lo chiamava il clan, ma quello datogli dalla gente della città di frontiera, e apparentemente non voleva avere rapporti con il Regno di Shamin. Il perché, visto che evidentemente proveniva dal confine sud-est con le lande desolate, doveva essere legato a una serie di storie tristi.






Ma per il momento quelle storie non erano importanti; tutti erano i benvenuti nella città di frontiera, a prescindere dal loro passato.






Roland batté le mani: “Non è per questo che ti ho chiesto di venire qui, Carter, dona a ciascuno di loro dieci argenti reali, poi possono andare via.”






“Grazie infinite per la ricompensa, Sua Altezza”, dissero i tre all’unisono, poi furono condotti fuori da Carter. Quando finì i suoi compiti, il cavaliere tornò di nuovo e chiese: ”Sua Altezza, perché ha chiesto loro quelle cose? Vuole restare qui?”






Roland non disse nulla, e domandò a sua volta: ”Cosa ne pensi?”






“Sua Altezza, è fuori questione!” esclamò il cavaliere a voce alta, “Stando alle affermazioni del cacciatore, anche un orso demoniaco sarebbe difficile da affrontare. Tirare una freccia da più di cinquanta metri non avrebbe alcun effetto; dovremmo aspettare che si avvicini fino ad essere a quaranta, o anche trenta metri prima di scoccarla, e solo la nostra élite riuscirebbe a farlo. In più, i demoni sono troppo numerosi, e non possiamo fare affidamento su mura resistenti, possiamo solo stare al fianco delle guardie locali per fermarli. Temo che le perdite supererebbero di gran lunga i risultati, la nostra sconfitta sarebbe assicurata. ”






“Hai già visto cosa è in grado di fare una strega, quindi perché non puoi pensare positivo?” Roland sospirò.






“Ecco…le streghe sono malvagie, ma Anna….la signorina Anna non lo sembra, come vostro Cavaliere Comandante devo guardare ai fatti.”






“Se ti fornissi delle mura per questa città, pensi che sarebbe possibile?”






“Cosa!?” Per un attimo Carter credette di aver sentito male.






“Se ti fornissi delle mura, tra il versante settentrionale della montagna e il fiume Acqua Rossa” Roland sottolineò ogni parola che diceva “Non sarebbero possenti come le mura di Graycastle, ma per fermare degli animali dovrebbero comunque andare bene.”






“Signore, sa cosa sta dicendo?” Il cavaliere non sapeva se arrabbiarsi o ridere. “Anche le vostre stramberie dovrebbero avere un limite, se non cesseranno dovrà scusare la mia mancanza di buone maniere.”






“Abbiamo ancora tre mesi, no? Ho controllato i dati raccolti, la prima neve cade di solito alla fine del secondo mese a partire da ora.”






“Anche se avessimo tre anni non sarebbe abbastanza! Costruire delle mura richiederebbe molti operai, per farne le fondamenta dovrebbero comprimere la terra e ogni uno o due piedi dovrebbero essere rinforzate, altrimenti si correrebbe un gran rischio di collasso. Queste sarebbero le più semplici mura di terra.” Carter scosse la testa nuovamente “Mura in pietre e mattoni sarebbero più difficili da erigere e sarebbero necessarie centinaia di muratori che prima dovrebbero tagliare la pietra o cuocere l’argilla per fare dei mattoni. Dopodiché dovrebbero costruirle pezzo dopo pezzo. Sua Altezza, tutte le mura sono state fatte in questo modo, nessuna eccezione. Una città costruita in un giorno e una notte è roba che si trova solo nelle leggende. ”






Roland fece un cenno per indicare che aveva sentito abbastanza “Capisco. Non c’è bisogno che ti scaldi tanto, se non ci saranno delle solide mura verrò con te alla fortezza Longsong. Non ho intenzione di perdere la vita in questo posto.”






Il cavaliere si inginocchiò “Io La proteggerò!”










Più tardi, nei bellissimi giardini del castello, Roland sorseggiava la sua birra amara. Guardando Anna, intenta a mangiare torte alla crema, il suo umore migliorò di molto.






Aveva deciso di fermare le bestie demoniache alla città di frontiera; unendo l’élite dei soldati alle guardie locali, avrebbe anche aumentato l’area che potevano tenere sotto controllo. Se avevano intenzione di costruire in soli tre mesi un muro che andasse dal versante settentrionale della montagna al fiume Acqua Rossa, doveva usare una tecnica dell’epoca moderna.






Roland non ci aveva pensato così su due piedi, ma aveva in precedenza controllato i confini della città. Anche se non ci era andato di persona, nei suoi ricordi  vi era un’immagine chiara: il versante settentrionale della montagna e il fiume Acqua Rossa distavano, nel tratto più breve, solo poco più di 500 metri, grazie alla forma della valle. E, grazie all’attività mineraria che si svolgeva per tutto l’anno, la zona era piena del pietrisco formato dagli scavi.






I residui di ghiaia erano grigio cenere, contenevano molto carbonato di calcio, che dopo essere stato macinato, poteva essere usato come gesso. Con il gesso aveva trovato la soluzione, equivaleva al cemento.






Sì, questo avrebbe cambiato la storia del genere umano, essere capaci di costruire usando un materiale resistente all’acqua, con materie prime facili da reperire, facili da preparare, era davvero uno dei metodi più efficaci.






Roland stimò il tempo necessario; anche usando una nuova tecnologia e avendo a disposizione del cemento, non era sicuro che sarebbe stato possibile. La quantità di cemento di cui avevano bisogno era troppo grande, non era certo che potessero calcinare così tanta polvere in soli tre mesi. E la vera resistenza del muro sarebbe stata comunque inferiore; avrebbero dovuto rinforzarlo usando dei metalli, perciò alla fine le probabilità di riuscire a costruirlo non erano così elevate.






Dovevano sfruttare al massimo i materiali che avevano a disposizione, quindi costruire un muro di pietra grezza sarebbe stata la scelta più adatta.






La cosiddetta pietra grezza era una pietra che non era stata sottoposta a nessuna frantumazione, era solo un sottoprodotto degli scavi minerari. Questa pietra, per via della forma irregolare di angoli e lati, non poteva essere direttamente usata nelle costruzioni, ma doveva essere prima lavorata dai tagliapietre per ottenere mattoni utilizzabili. Però costruire un muro con pietra grezza e cemento come collante era possibile. Non importava quanto sarebbe risultata strana la forma delle pietre, gli spazi tra le pietre sarebbero stati riempiti di cemento e materiali di scarto.


Così era decisa la direzione da seguire, ma per quanto riguardava la sua concreta realizzazione, Roland temeva di doversene occupare da solo. Poco importava che fosse cemento calcinato o mura di pietra grezza, entrambe erano nuove tecnologie. A parte lui stesso, nessun altro aveva visto quelle cose, e nessun altro sapeva come produrle. Temeva che sarebbe stato molto impegnato per i tre mesi successivi.






“Guardi qui.”






ll suono della voce chiara di Anna arrivò dalle sue spalle.






Come Roland si girò, vide delle piccole fiamme arderle silenziosamente sul palmo della mano; non c’era vento, ma la punta della fiamma si alzava e abbassava, come annuendo verso di lei. Anna mosse un dito, e il fuoco si mosse lentamente verso la punta del suo dito indice, dove rimase un po’ per poi affievolirsi.






“Ce l’hai fatta!”






Era una scena incredibile, Roland provò ammirazione dal profondo del cuore. Quella non era un’illusione, né un trucco della chimica, era davvero un potere sovrannaturale. Ma non era questo ciò che Roland trovava più attraente; molto più stupefacente delle fiamme era l’aspetto di Anna.






Mentre si guardava attenta le dita, i suoi occhi limpidi come l’acqua di un lago riflettevano le fiamme vibranti. Ogni traccia delle torture subite in prigione era sparita e, nonostante sorridesse raramente, il suo viso non era inespressivo come prima. Sulla punta del naso della giovane ragazza c’era una gocciolina di sudore, il colorito roseo delle sue guance pallide esprimeva vitalità.






“Che cosa succede?”






”Ah…niente”. Roland si accorse di averla osservata troppo a lungo, distolse lo sguardo da lei e tossì. “Bene, dunque, prova a usarlo per fondere il ferro”.






Nei giorni precedenti, a parte mangiare e dormire infatti, si era sempre esercitata; di fronte all'entusiastico duro lavoro, Roland  poteva solo arrossire dall’imbarazzo. Lui infatti non aveva lavorato così duramente neanche per l'esame d'ingresso per l'università.






A quanto pare non le servirà molto tempo per controllare a pieno i suoi poteri, pensò Roland. Quindi, poteva iniziare a mettere in programma le sue idee riguardo ai nuovi progetti.










Merges
                                


                                



