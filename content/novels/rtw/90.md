---
weight: 900
title: Capitolo 90- La celebrazione della vittoria (Parte II)
pubDate: 2025-08-07T11:37:50.885Z
tags:
    - rtw
---


Ultimo capitolo per questa settimana, che si conclude decisamente a fagiolo, spero vi siate divertiti a leggere, nel frattempo vi auguriamo buon week end. Divertitevi e vi aspettiamo la settimana prossima con un bel po' di sorprese.


Ricordo che se volete sostenere questa serie è molto semplice basta donare 7 euro e grazie a voi verrà pubblicato un capitolo in più. Per farlo è semplicissimo basta cliccare  https://www.paypal.me/Dalila90 QUI


by Erialis


Sei bovini marinati furono trasportati vicino al falò tramite dei carri – se non fossero stati scortati dalla milizia, Roland sospettava che, nel cammino attraverso la folla, l'intero bovino sarebbe già stato fatto a pezzi dal popolo.


Queste erano tutte le riserve di cibo del castello, lasciate all'interno della cantina. Così non avrebbero potuto mangiare carne sino all'arrivo della prossima nave mercantile. Pensando a questo, il cuore di Roland cominciò a far male. Al fine di portare a termine questa festa, aveva persino esaurito tutte le scorte che aveva.


I grandi chefes portati qui da Graycastle erano responsabili solamente di ripulire la carne e controllare la fiamma. Infine, il compito di grigliare fu affidato a sei membri della squadra della milizia. Una sbarra di ferro fu inserita nel corpo del bovino attraverso la bocca, per poi essere piazzato di fronte al fuoco su una postazione di mattoni. Le fiamme stavano ardendo così tanto che, anche se ci si trovava lontano da loro di 2 o 3 metri, le ondate di calore potevano ancora essere percepite chiaramente. Presto l'intera pelle della mucca emanò uno sfrigolio, l'olio iniziava ad emergere dai pori emettendo un profumo invitante.


Naturalmente, la grigliata non poteva essere l'unica attrazione, così al segnale di Roland, Ascia d’ Acciaio e una squadra della milizia entrarono in scena.




Dato che questa meravigliosa e complessa danza di corte non si confaceva ad un'occasione di questo tipo e non c'era molto tempo per esercitarsi, loro non riuscivano a ricordare nemmeno tutti i passi essenziali, figuriamoci mostrare una così bella e difficile danza. Per garantire che fosse una danza semplice da capire e piacevole, il ballo dei Sabbipodi era chiaramente molto più in linea con gli interessi della popolazione.


La danza iniziò con Ascia d’Acciaio e altri che ponevano le mani sui fianchi, mettendo sempre il braccio destro a supporto del braccio sinistro del partner, formando due cerchi intorno al falò. Venivano accompagnati dal suono delle trombe e iniziavano a muoversi in senso orario. Ad ogni passo, dovevano sbattere il piede per calciare in avanti, mentre gridavano “Ha!”.


“E' questa la danza di cui mi avete parlato, quella che aprirà il ballo?” chiese Carter sbigottito. “Potete davvero chiamarla danza?”.


“Certamente, è molto semplice da ricordare, la milizia ha avuto bisogno di esercitarsi un'ora e mezza l'altra notte per padroneggiarne il ritmo” rispose Roland gioiosamente. “Vuoi provare anche tu?”


Carter scosse il capo e rifiutò l'offerta. Si sentiva come se qualcosa nel suo cuore si stesse per rompere con un bang – no, lei era solo una ragazza con un portamento che faceva battere forte il cuore degli uomini. No, lei è solo un triste ricordo della mia gioventù.


Gli altri membri della milizia stavano applaudendo mentre seguivano il ritmo di ogni passo dei ballerini, accompagnando ogni round con un veloce applauso. Il ritmo estremamente rapido scuoteva il popolo, essi, uno dopo l'alto, concludevano con un applauso come previsto. Appena il batti mani divenne sempre più veloce, Ascia d’ Acciaio e la sua squadra aumentarono sempre più la velocità delle danze. Presto il cerchio iniziò a dare segni di cedimento. Non ci volle molto prima della caduta accidentale di uno dei ballerini, che portò con lui la maggior parte degli altri. Vedendo ciò, la folla rimase sbalordita, ma la milizia non smise di applaudire, al contrario, diventò più selvaggia trasformandosi in una tempesta.


Ascia d’Acciaio si tenne ad un membro della milizia, bloccando la propria caduta per poi voltarsi verso la folla e gridare: “Avete capito tutti? Chi vorrebbe provare da solo? Sino a quando non cadrete, proprio come noi! Se vi unirete alle danze, successivamente potrete immergervi nella dolce e deliziosa grigliata. Più a lungo ballerete, più carne otterrete!”.


Se la nobiltà o le famiglie ricche li avessero invitati, i comuni paesani non sarebbero mai stati coinvolti – dando loro, inconsciamente, la sensazione di essere superiori, paragonati a loro stessi. Era anche comune, per la nobiltà, rimangiarsi le promesse fatte. Ma quando videro i membri della milizia, che provenivano dalla solita folla di civili, invitarli ora a ballare insieme a loro, furono incapaci di tornare indietro.


Dopo un primo round di persone unite, furono seguiti da un secondo e poi un terzo round. Dopo poco tempo iniziò una nuova danza, ma stavolta la maggior parte dei ballerini proveniva dalla massa. Anche se era un'interazione molto semplice, li rese comunque molto felici. Inoltre, con la ricompensa di una dolce grigliata di fronte ai loro occhi, i partecipanti tentavano di dare il massimo mostrando la loro miglior performance possibile.


Questa era esattamente la scena che Roland voleva vedere.


Oltre alla grigliata, c'erano anche del pane, torte di pesce e birra che venivano distribuiti al popolo. La celebrazione venne programmata per continuare sino a sera, ma Roland non aveva intenzione di rimanere sino a quel momento. Si era organizzato per fare in modo che Carter si occupasse della sicurezza della piazza e che il cancelliere fosse responsabile del discorso di chiusura, per poi essere libero di andare via.


Lui invece avrebbe partecipato ad una festa privata che si sarebbe svolta nel giardino situato nel retro del castello.


Quando arrivò la sera, il cortile sul retro era ancora intensamente illuminato.


Proprio come nella piazza cittadina, avevano avviato un falò. La differenza era che loro avevano utilizzato del pollo tagliato in pezzi per la grigliata. Il condimento e l'olio erano stati preparati da loro, imitando completamente l'atmosfera di un barbecue nella natura. Questo tipo di novità del self-service style fu molto apprezzata dalle streghe, tanto che non sarebbero mai riuscite a separarsene. Ovviamente, agli occhi di Roland, questo era uno spettacolo raro – per esempio, Anna avvolgeva il pollo nelle sua fiamma verde, dopo averlo condito. Presto avrebbe avuto una deliziosa fragranza. Usignolo, invece, mostrava la sua incredibile maestria con il coltello. Un attimo prima i coltelli erano spariti ed un secondo dopo il pollo era appeso a testa in giù, completamente spellato e disossato.


E naturalmente, il vino proveniva da Città di Salice, che era molto più adeguato al palato delle donne rispetto alla birra. In realtà, Roland voleva dire che ai minori era proibito bere, ma Fulmine si era già scolata mezza bottiglia da sola, per poi mettersi a fluttuare in aria. Sarebbe stato difficile persuaderla, pensò Roland.


Dopo circa un'ora, Roland era leggermente brillo. Si era sporto contro una sedia e osservava il gruppo di felici ragazze ridacchianti. Vedendo questo, Roland si sentiva compiaciuto. Questa è la vita perfetta per un Principe, pensò, e anche per le streghe. Con le loro straordinarie abilità e portamento non dovrebbero essere la preda di una battuta di caccia. Se fossero nate nella mia vita precedente, ho paura che sarebbero potute diventare il fuoco abbagliante di molte persone. Ma ora, qui nel mio territorio, possono vivere una vita normale.


In quel momento, Fulmine cadde all'improvviso, atterrando direttamente sul grembo di Roland. Prima che lui avesse il tempo di reagire, lei gli diede un bacio sulla guancia.


Anche se quell'azione era capitata molto in fretta, era stata comunque captata da molte streghe.


Quando Fulmine volò di nuovo verso l'alto, poté vedere che Anna, Usignolo e Wendy sembravano sorprese, così agitò la mano e spiegò: “Secondo le regole dei Fiordi, quando si tiene un banchetto per celebrare una vittoria, la donna può prendere l'iniziativa di baciare il leader. Papà si è lasciato baciare da me ogni volta. Non è un'usanza anche di Graycastle?”.


“Ovviamente no”. Roland si riprese istantaneamente dal suo stato di quasi ebrezza. “Uh... cough, cough, Fulmine sei ubriaca, torna subito al castello e dormi!”


“Come può essere?” protestò Fulmine: “Quando navigavo, ho partecipato a molte gare di bevute con la ciurma e non ho mai perso.”.


Roland riconobbe che Fulmine avrebbe eseguito l'ordine, se fosse stata Wendy a chiederglielo. Wendy annuì e in seguito utilizzò il suo potere per farla scendere gentilmente a terra. Mentre Fulmine stava per atterrare, Wendy fece due passi in avanti, avvicinandosi e prendendola tra le braccia. Ignorando le sue grida e i tentativi di lotta, camminò in linea retta verso il castello.


“Non preoccupatevi per lei, ha solamente bevuto troppo. Per favore continuate a festeggiare, presto verrà servito il dessert”. Roland, all'improvviso, sentì che l'atmosfera era diventata strana. Specialmente quando guardava Anna negli occhi, sentiva un brivido sollevarsi dai suoi piedi. L'unica che non era per niente influenzata da quello che stava succedendo, era Nana. Lei era ancora concentrata nel mangiare le sue ali di pollo, come se non fosse successo niente.


Dopo che il falò si era gradualmente estinto, Roland pregò Usignolo di scortare Nana a casa. Dopodiché andò alla fonte e si sciacquò il viso con dell'acqua fredda, già pronto per andare a letto. Roland non aveva accettato l'episodio precedente nel suo cuore, dal suo punto di vista, Fulmine era ancora minorenne.


Ma quando arrivò al terzo piano, il suo cuore iniziò a correre all'impazzata.


Vide Anna appoggiata contro la sua porta.




Haru                                


                                



