---
weight: 902
title: Capitolo 902- Presagio
pubDate: 2025-08-07T11:37:51.039Z
tags:
    - rtw
---


Arrabbiata per via del capovolgimento improvviso della situazione, Azima guardò verso il lato e smise di parlare.


Erano tutti in silenzio mentre Doris continuava a piangere. Dopo che finalmente si calmò, Pergamena parlò di nuovo. “Sono certa che molte di voi siete proprio come lei. Siete state costantemente in fuga, e non avete mai avuto l’occasione di contattare le vostre famiglie. Ma anche se doveste trovare un’opportunità per ritornare a casa, trovereste soltanto la vostra città natia in rovine. Ed è per questo che vogliamo che forniate le vostre informazioni personali al Municipio. Con queste informazioni, saremo in grado di informare ognuna di voi sulle notizie più recenti riguardo le vostre città quando i vostri concittadini verranno a Neverwinter. Tra di loro potrebbero anche esserci dei vostri familiari.”


“Inoltre, il Municipio ha già inviato del personale per riunire i rifugiati da tutta Graycastle e portarli a Neverwinter. Sarà un lungo processo, ma eventualmente, le notizie si diffonderanno e sempre più rifugiati verranno a Neverwinter. Sarà più facile per voi ottenere informazioni sulle vostre famiglie se resterete qui. Naturalmente, se dovesse essere necessario, il personale può concentrare le ricerche sulle aree intorno alle vostre città natie. Sua Maestà è assolutamente capace di fare ciò.”


“Dici sul serio?” Azima alzò la testa e rivolse lo sguardo verso Pergamena. “I pezzi grossi nel Castello sono disposti ad aiutarci a trovare le nostre famiglie?”


“Se con ‘pezzi grossi’ ti riferisci agli ufficiali Municipali, anch’io sono uno di questi pezzi grossi” disse Pergamena stendendo le mani. “Gestiamo la città in un modo completamente diverso dal sistema utilizzato dai nobili. Fintanto che passiate l’esame, anche una strega può entrare a far parte dell’amministrazione e diventare un ufficiale del Regno.”


Queste parole sollevarono una commozione tra la folla.


“Per quanto riguarda la domanda che hai fatto, la risposta è si” Pergamena continuò con la sua spiegazione. “Neverwinter non ha mai avuto l’intenzione di impedirvi di lasciare questo luogo, né vogliamo limitare la vostra libertà. Ma devo avvertirvi di non lasciare Neverwinter in questo momento. La guerra infuria e la carestia sta devastando il paese. Numerosi villaggi e città sono deserte. Viaggiare fuori non solo sarebbe molto pericoloso, ma anche un’impresa non necessaria. Al momento, Sua Maestà sta guidando l’esercito per recuperare il suo territorio. Quando unificherà Graycastle e ristabilirà l’ordine in tutte e quattro i Regni, allora potrete partire per dovunque vogliate.”


Pergamena fece una pausa e prese nuovamente i moduli di registrazione. “Quindi, pensate ancora che non sia necessario compilare questi moduli?”


Stavolta nessuna strega obiettò.


Sulla via per tornare al Castello, Wendy non poté trattenersi dall’esclamare: “Sei stata brillante Pergamena. In quel momento non riuscivo a farmi venire in mente cosa dire. Devono essere rimaste parecchio impressionate dall’Unione delle Streghe.”


“Ho solo approfittato della mia posizione” disse Pergamena con un sorriso. “Ci sono soltanto quarantasei streghe nel primo gruppo. Saremo parecchio indaffarate per i prossimi giorni.”


“Giusto...” la voce di Wendy affondò in un sussurro.


“Cosa? Stai forse dicendo di nuovo che non sei adatta alla posizione di principale?” Pergamena fermò il passo. “Devi sapere che Sua Maestà ha scelto te perché...”


“Perché ho delle qualità che gli altri non hanno, giusto?” Wendy sorrise. “Stai tranquilla. Dall’ultima conversazione che ho avuto con Sua Maestà, ho già preso la mia decisione. Stavo solo pensando a come accogliere le streghe che sono arrivate. In passato, non ci ho mai pensato due volte ad accompagnare le mie sorelle a trovare la Montagna Sacra, indipendentemente da quanto era diventato duro il viaggio. Le cose sono molto meglio adesso e se continuo a dire cose senza senso, non mi sentirei davvero degna di tutte le Bevande del Caos che ho rubato ad Usignolo.”


“Ora si che ci siamo” disse Pergamena sollevata. “Mi ero quasi dimenticata delle Bevande fino a quando non le hai appena menzionate. Ti ho aiutato parecchio in quell’occasione. Non mi offri da bere?”


“Che ne pensi di stasera? Chiederò alla cucina di preparare dei funghi tostati e dei filetti di pesce. Ci vediamo in camera mia, proprio come la volta scorsa. Se non ci sono abbastanza Bevande del Caos, possiamo prenderne un po’ in prestito da Usignolo. Dopotutto, lei non è in città adesso, la compenserò più in là.”


“Allora è deciso” disse Pergamena sorridendo.


“A proposito” Wendy esaminò la fronte di Pergamena con uno sguardo curioso. “Davvero riesci a ricordare tutte le informazioni personali di oltre diecimila cittadini? Non ti confondi con tutte quelle informazioni?”


“Non so come descriverlo” Pergamena rifletté per un momento. “All’inizio, quando volevo ricordarmi di qualcosa, dovevo ripescarlo dal fondo della mia memoria. Ad esempio, se avessi voluto cercare un nome, dovevo richiamare alla mente la data in cui questa persona si era registrata e poi la pagina esatta sul libro delle registrazioni. Era molto problematico e mi veniva il mal di testa ogni volta che pensavo troppo. Ma con il tempo, ho scoperto che i contenuti nella mia memoria sono diventati sempre più organizzati.”


“Cosa significa?”


“È come se tutti i dettagli vengano ordinati automaticamente... non appena cerco di ricordarmi di qualcosa, vedo immediatamente le cose rilevanti.” Pergamena fece una pausa come se stesse pesando le sue stesse parole. “E la cosa strana è che riesco a leggere tante delle cose rilevanti allo stesso tempo e in dettaglio. Forse è questo quello che intendono con il detto la pratica rende perfetti.”


“Capisco” disse Wendy impressionata. “Sua Maestà una volta disse che la memoria di una persona è molto più potente di quanto possiamo immaginare. In quel momento lo trovavo incredibile, ma adesso sono convinta che non si tratti di un’esagerazione.”


“Effettivamente è una sensazione meravigliosa” Pergamena annuì e disse: “Adesso, ogni volta che inizio a cercare all’interno della mia testa, mi sento onnisciente. Ma non sono sicura che riuscirò a ricordarmi di tutto dopo che Sua Maestà unificherà Graycastle e estenderà il suo sistema di gestione a tutti i domini.”


Wendy era entusiasta di questa idea e pensò: “Cosa significherebbe? Quindi se in quel momento Pergamena riuscirà ancora a ricordarsi di tutto, allora le storie delle vite di tutte le persone saranno conservate nella sua testa.”


“Lei diventerebbe la storia stessa.”


Wendy stava per aprire bocca, suoni di passi affrettati vennero da dietro di loro.


Un giovane impiegato del Municipio si inchinò verso le due streghe e disse: “Signorina Wendy, finalmente vi ho trovata. C’è un tipo che è venuto al Municipio e si rifiuta di andarsene. Insiste nel voler incontrare il capo dell’Unione delle Streghe. Gli abbiamo detto che passeremo il suo messaggio, ma dice che è qualcosa che deve dirvi faccia a faccia.”


Pergamena aggrottò le sopracciglia e chiese: “Perché è venuto? Come si chiama?”


“Il suo nome è Posack” rispose l’impiegato. “Ci ha riferito la ragione, ma pensiamo che possa essersi sbagliato. Ha detto di aver trovato una ragazza ricoperta di sangue mentre stava badando al bestiame. Pensa che possa trattarsi di una strega, ma la ragazza aveva perso i sensi quindi non poteva rispondere alle sue domande. Abbiamo controllato il programma di lavoro di oggi e non abbiamo trovato nessuna strega assegnata a lavori fuori dalla città. Avete qualche idea sul cosa possa trattarsi?”


“Posack, è un uomo locale e non ha precedenti. È anche nel primo gruppo di studenti della classe di agricoltura. Non penso che abbia intenzione di causare problemi al Municipio.” Pergamena chiese perplessa: “Che la strega sia Foglia?”


“È impossibile. Con la protezione del Cuore della Foresta, nessuno può ferirla.” Wendy negò immediatamente l’ipotesi di Pergamena. Roland aveva decretato che tutte le nuove terre conquistate in quell’anno sarebbero dovute essere seminate con il Frumento Dorato Due. Per adempiere a questo obiettivo in tempo, aveva chiesto a Foglia di stare nella Foresta delle Ombre per continuare a coltivare i semi piuttosto che andare in battaglia con il Primo Esercito. “Se dei nemici fossero riusciti ad infiltrarsi nella zona della Foresta delle Ombre controllata da lei, ne avremo ricevuto notizia. Non dimentichiamoci che c’è un gruppo di operai responsabile per il trasporto di semi di frumento e anche guardie al confine per controllare il lato settentrionale di Neverwinter. Se ci fosse stato un attacco, a quest’ora avremmo già sentito l’allarme.”


“Quindi può essersi sbagliato?”


“In ogni caso, andiamo prima ad incontrare l’uomo. Possiamo sempre aiutare la ragazza gravemente ferita anche se non dovesse essere una strega” detto questo, Wendy sentì una traccia di ansia nel cuore.


“Mi sto forse dimenticando qualcosa?”


Aris
                                


                                



