---
weight: 91
title: Capitolo 91- La Prigione del Cuore
pubDate: 2025-08-07T11:37:50.885Z
tags:
    - rtw
---


Inizia una nuova settimana con le avventure del Quarto Principe Roland, cosa succederà? Siete curiosi come me immagino, io spero che arrivi presto a spazzare via il duca di Longsong. Se fossi in lui starei fermo in attesa di vedere cosa succede fra i fratelli maggiori che lottano per il trono e aspetterei che Longsong faccia la sua mossa per dire "ma io mi sono solo difeso. Sono loro i cattivi". Vedremo, vedremo..nel frattempo vi ricordo che è possibile sostenere questa serie cliccando https://www.paypal.me/Dalila90 QUI


Intanto ringraziamo la nostra Thea per i capitoli di questa settimana.


by Erialis


Metà del volto della ragazza era illuminato dalla luce della luna che filtrava attraverso la finestra del corridoio. I suoi occhi riflettevano la pallida luce blu, li faceva somigliare a due stelle che rispendevano al buio. Anna si era appoggiata alla porta, buona parte del suo corpo era nascosto dal buio, tuttavia la sua sagoma era perfettamente visibile. Una migliore alimentazione aveva cambiato quel corpo un tempo esile e scarno in quello di una donna che aveva appena raggiunto la maturità. Quel corpo era semplicemente perfetto, definito dalle curve adatte alla sua età e dal fascino unico della giovinezza.


Roland assunse un'espressione calma e si avvicinò a lei lentamente; quando finalmente lo vide, la ragazza si raddrizzò e si guardarono negli occhi.


"È stato solo un incidente, non pensavo che avrebbe..." cominciò il principe.


"Lo so."


"È ancora una bambina, non l'ho presa sul serio..."


"So anche questo"


Anna si stava comportando in un modo completamente diverso rispetto quello che si era aspettato. Infatti, non sembrava che volesse litigare, sul suo viso non c'erano tracce di dispiacere, se non uno sguardo serio. Non vedeva cambiamenti in quegli occhi blu così simili a laghi. Allora Roland comprese che era una donna diretta, non era in lei l'idea di nascondersi o nascondere qualcosa. Perciò, come si aspettava, la strega prese l'iniziativa e disse: "Non avrei mai osato fare una cosa talmente sfrontata... di fronte così tante persone, come Fulmine poco fa, quindi ti ho aspettato qui”.


Non appena pronunciò quella frase le sue guance si tinsero di rosso, ma anche così la strega non si tirò indietro, gli occhi rimasero fissi in quelli di Roland. La sua espressione non poteva essere più seria.


Il principe percepì il suo battito rallentare lentamente, voleva dire qualcosa, ma sentiva che qualsiasi parola, in quel momento non sarebbe stata importante. Forse alla strega importava del comportamento di Fulmine, ma lamentarsi non era nel suo stile e dunque voleva solo esprimere i suoi sentimenti.


Roland pensò che i bambini onesti e solerti non dovevano essere respinti, allora si chinò e si sporse verso la guancia di Anna. Riusciva persino a sentire il respiro di lei sul suo volto, era come una brezza primaverile che suonava le corde del suo cuore. Il mondo esterno era così silenzioso che potevano sentire chiaramente i nervosi respiri dell'altro nel tranquillo corridoio; poi, un paio di soffici labbra si posarono delicatamente sulla guancia del principe.


"Buonanotte, Altezza" gli sussurrò Anna.


*


Wendy era seduta sul letto e stava leggendo dei libri.


Per lei momenti come questi erano molto rari. Nel periodo dell’Associazione delle Streghe Alleate, non avrebbe mai osato pensare di avere un simile stile di vita.


Non molto dopo il suo arrivo in città, la strega si era creata quella nuova abitudine. Ogni sera, prima di andare a dormire si lavava, poi metteva una veste di seta che non era legata alla vita o abbottonata, dopo si sedeva a gambe incrociate sul setto con un soffice cuscino tra la sua schiena e il muro e leggeva i libri che le aveva prestato Sua Altezza.


Le ci era voluto molto tempo per mettere Fulmine a letto, quindi non avendo in programma di tornare alla festa nel retro del castello, si era direttamente lavata e preparata per la notte.


Aveva da poco cominciato a leggere un libro di storia sull'origine della chiesa.


Nonostante fosse cresciuta in un convento non sapeva molto dell'argomento. Le suore l'avevano sempre avvisata di obbedire agli insegnamenti di Dio, eppure non avevano mai accennato al nome di Dio. C'erano così tante discrepanze nella sua infanzia che l'avevano sempre lasciata perplessa. Tutti avevano un nome, quindi perché le maggiori divinità non ne avevano uno?


Tuttavia i fatti narrati dai libri coincidevano quasi completamente con le voci che aveva sentito. All'inizio c'erano tre chiese principali, ognuna considerava le altre colpevoli di eresia e professava il proprio Dio come unico. Questa battaglia di fedi era durata per centinaia di anni e alla fine la chiesa attuale ne era uscita vincitrice. I suoi membri annunciarono che gli eretici erano stati sradicati e l'unico nome di Dio era una solo, ossia la stessa parola "Dio".


Le pagine successive descrivevano la gloria e l'immortalità della chiesa, inclusa la costruzione della vecchia e della nuova Città Santa oltre alla vittoria sulle streghe malvagie. Quest'ultima parte aveva lasciato Wendy titubante.


Non molto tempo prima aveva preso in prestito da Sua Altezza "Storia del Regno di Graycastle" e "Breve storia del continente". Il primo libro trattava quasi inequivocabilmente della fondazione del regno, il suo sviluppo e i principali eventi. Ad esempio conteneva i nomi di ogni re, lo stato maritale e le informazioni sulla loro progenie. I rami familiari era descritti così dettagliatamente da sembrare una completa genealogia.


Invece "Breve storia del continente" si concentrava di più sull'evoluzione dei Quattro Regni, i cambiamenti nella gestione del potere e le guerre politiche. Tuttavia verteva comunque molto sulle famiglie governanti.


Eppure nel libro di storia della chiesa non c'era alcun accenno ai nomi dei papi, forse valeva lo stesso ragionamento del nome di Dio? In effetti, cambiavano il loro nome con la nomina a papa. Come se non bastasse, sembrava che ci fosse stato solo un papa per centinaia di anni: non era logico, al posto di resoconto sarebbe stato più opportuno chiamarlo un’allucinazione deliberata.


In quel momento Usignolo apparì improvvisamente nella stanza. Wendy mise giù il libro e la scrutò con interesse. " È tardi. Hai il tempo di parlarmi solo ora?"


Usignolo si grattò il collo, poi si sedette accanto a lei sul letto. "Ho appena finito di accompagnare Nana a casa. Come sta Fulmine?"


"Si è addormentata non appena ha posato la testa sul cuscino, non la smetteva un attimo di raccontare cose su suo padre" disse Wendy con una scrollata di spalle. "Si comporta sempre come se fosse già cresciuta, ma in realtà è ancora una bambina".


"Ai tuoi occhi siamo tutti dei bambini" puntualizzò Usignolo prendendo il libro dalle mani dell'amica. "Sua Altezza ha detto che non dovresti leggere la sera, soprattutto seduta sul letto. Se l'illuminazione non è adeguata i tuoi occhi si danneggeranno".


"Sì, Sua Altezza l'ha detto".


Le due streghe parlarono per un po'. Ricordarono il loro viaggio dalla città d'argento alla catena montuosa invalicabile, quello che era successo quando avevano sentito la notizia che una strega sarebbe stata uccisa in città e di come fossero sopravvissute ai Mesi dei Demoni. Usignolo aveva molto da raccontare e occasionalmente Wendy aggiungeva qualche frase. Negli ultimi cinque anni erano state così inseparabili da avere sviluppato un’intesa che permetteva loro di capirsi. Il tempo passava lentamente quando finalmente, le candele stavano per spegnersi. A quel punto Wendy iniziò a sorridere e le chiese: "Allora? Non riesci a dormire per le azioni di Fulmine di oggi?"


"Di che parli..."


"Quale altro problema potrebbe esserci." Wendy sorrise e scosse la testa. "Veronica, siamo streghe. Ormai dovresti saperlo".


"..." Usignolo si zittì, però dopo una lunga pausa rispose: "Va bene".


Era il destino dal quale nessuna strega poteva scappare. Wendy sospirò e le disse: "Roland Wimbledon è il quarto principe del regno, noi dobbiamo fare tutto il necessario per assicuraci che ottenga il trono di Graycastle. Quando infine regnerà, potrà offrire a noi sorelle un riparo contro la Chiesa”.


"Tuttavia, quando giungerà il momento, lui dovrà compiere il suo destino di re e sposare la figlia di un duca o la principessa di un altro regno per dare alla luce uno o più eredi. Se avrà un figlio sarà il prossimo a ereditare il trono, mentre se avrà una figlia sposerà un altro nobile."


Giunta a questo punto Wendy fece una pausa, poi ad alta voce proferì quello che Usignolo o qualsiasi strega, non voleva sentire: "Veronica, siamo streghe, noi non possiamo avere figli".


"Nel migliore dei casi non ci saranno più differenze tra le persone normali e le streghe, quindi potremo camminare liberamente per le strade del regno anche dopo la morte di Sua Altezza. In alcune occasioni le streghe più strabilianti si guadagneranno il diritto di frequentare i ranghi dell'alta società, forse addirittura essere nominate nobili. Però niente cambierà mai la nostra incapacità di avere figli. E non essendo in grado di concepire dei discendenti, non potremo continuare la gloria della famiglia. Pertanto, i nobili non considereranno mai la possibilità di sposare una strega. Abbiamo tutte ricevuto un dono, ma allo stesso tempo, qualcosa ci è stato portato via. Questo è il nostro fato". E con un sussurrò concluse: "Avrei voluto non farti questo discorso".


"Capisco" mormorò l'altra.


...


Quando infine Usignolo la lasciò sola, Wendy si sentiva turbata. Tuttavia era certa che Usignolo l'avrebbe superato, del resto, aveva già resisto a tante avversità, non sarebbe sicuramente crollata per questa.


Ne era sicura.






Thea
                                


                                



