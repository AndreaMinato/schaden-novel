---
weight: 918
title: Capitolo 918- L'unico aspetto definito
pubDate: 2025-08-07T11:37:51.041Z
tags:
    - rtw
---






...


Erano passati tre giorni. Tilly li aveva trascorsi facendo avanti e dietro ansiosamente. Solo quando rivide le quattro Streghe, il suo cuore ritrovò la pace. A giudicare dalle facce sporche e dai sorrisi forzati, potette subito immaginare che, durante il viaggio, non erano mancati incidenti e rischi. Per fortuna erano salve ed erano riuscite a scappare all'Esercito dei Demoni dopo essere state scoperte.


Tilly stava per dire alcune parole di conforto, ma dopo aver visto l'espressione poco dispiaciuta di Cenere, si arrabbiò e iniziò a rimproverare la Straordinaria, seppur maliziosamente.


"Non mi sarei mai aspettata che una persona che si vantava di aver fatto centinaia di battaglie nel deserto, si sarebbe persa," ironizzò la Principessa Tilly. "Dimmi come hai fatto ad andare da Hermes alla Città del Re e a non saper vagare nelle Regioni dell'Estremo Meridione? È completamente diverso da quello che mi hai fatto vedere."


"Uhh... in quel momento c'erano così tante persone in Chiesa che mi inseguivano. Ogni volta che mi perdevo, ne prendevo uno e mi facevo dire qual era la direzione giusta," Cenere scrollò le spalle. "E questa volta non ci siamo allontanate molto dal percorso pianificato. Almeno, si riuscivano ancora a vedere le rovine di Taqila. Se l'Esercito dei Demoni non si fosse messo all'attacco, sarei riuscita a vedere..."


"Senza quantità sufficienti di Nebbia Rossa, non potranno mai inviare tutte le loro truppe. Vi abbiamo inviato lì per raccogliere più informazioni sul nemico, visto che abbiamo bisogno di salvaguardarci da eventuali attacchi a sorpresa delle Bestie Diaboliche. Ma quando hai schiacciato la Pietra Magica, siamo riusciti a vedere solo l'Esercito dei Demoni da dietro, e da una brutta angolazione!"


"Tutti sono tornati sani e salvi. Il risultato ideale. Inoltre, l'angolazione non era poi così male," intervenne Pasha. "Sua Maestà Roland ha rispedito indietro il primo gruppo di Streghe del Nord, e con loro c'era anche Sylvie. Grazie a lei, riusciremo ad avere una migliore visualizzazione. E abbiamo visto la parte posteriore del nemico, grazie al quale potremo giudicare la forza principale dei rinforzi. Potete rientrare e riposarvi."


"Oh? Abbiamo ricevuto messaggi dalla Regione Settentrionale?" chiese Cenere alzando le sopracciglia.


"Si, fortunatamente per te. Se questi messaggi non fossero arrivati, non te ne saresti potuta andare facilmente." sbuffò Tilly. "Bene... Scusatemi, devo andare!"


"Aspetta." Cenere guardò Pasha con un lieve sorriso e poi raggiunse in fretta Tilly.


"C'è altro che mi vuoi dire?"


"No, niente, rientriamo." disse Cenere contraendo la bocca.


Dopo essere tornate all' Edificio delle Streghe, Cenere cinse Tilly da dietro, mentre la Principessa chiudeva la porta.


"Mi dispiace tanto, ti ho fatto preoccupare e-"


"Ti ha detto Pasha di farlo?" chiese Tilly senza voltarsi.


"Uhh, come fai a saperlo?" Cenere era un po' confusa.


"Lo vedo chiaramente dal tuo viso." Si staccò dalle braccia di Cenere. "Immagino che Pasha ti abbia detto che in questi ultimi giorni non mi sono riposata molto e che sono rimasta intorno al Nucleo Magico per la maggior parte del tempo. Deve averti detto di perdonare il mio cattivo umore e di provare a fare del tuo meglio per consolarmi, visto che sono esausta."


"Incredibile, pensare di poter indovinare tutto questo," Cenere era davvero sorpresa.


"Quindi, potresti scusarti prima con me?" Tilly si voltò.


"Cosa? No." La Straordinaria scosse la testa.


"No?" Tilly la gelò con lo sguardo. "Quindi pensi che sia stato giusto farmi preoccupare?"


"Non ci dovrebbe essere nessun problema, non corri nessun pericolo. E questo è quello di cui ho bisogno per una decisione."


"Cenere, tu non capisci." Tilly era furiosa. "Ogni rischio può essere calcolato, misurato ed evitato. La persona che deve svolgere il compito è inclusa nei calcoli. Se la persona non è in grado di svolgere un compito, anche un piano perfetto può fallire. Capisci? Se ci fossi stata io, la situazione non sarebbe diventata così pericolosa!"


"Calcolare, misurare, evitare... Sembri proprio Roland Wimbledon adesso." disse Cenere sollevando le spalle.


"Non deviare l'argomento." la Principessa Tilly era irremovibile. "Non è vero?"


"Ma c'è sempre del rischio. E io voglio affrontarlo, anche se ci potrebbero essere degli incidenti. Dopotutto, ho già dovuto affrontare innumerevoli incidenti nella mia vita." Cenere, che era molto più alta della Principessa, si piegò in avanti e mise le mani sulle spalle di Tilly in modo che i loro occhi fossero allo stesso livello. "Ascolta, ho un'ottima ragione per non scusarmi con te. Ora che abbiamo deciso di restare qui per combattere i Demoni, potranno esserci molte occasioni per rischiare la vita e andare in luoghi pericolosi. Un giorno, potrei non essere in grado di ritornare e non voglio doverti delle scuse."


"Ei, non farmi questo!"


"Ascoltami Tilly, per piacere." il tono di Cenere si era fatto più serio. "Non ho il talento di tuo fratello ed è troppo difficile per me pensare a cose come il futuro delle Streghe. Correre rischi è l'unica cosa che so fare. Se ora vuoi tornare all'Isola Dormiente, ti prometto immediatamente che non ti farò più preoccupare per me, ma non posso garantirlo. Non ti chiederei mai di scusarti se mi facessi preoccupare."


Tilly era senza parole. Guardò negli occhi dorati di Cenere e sentì che quella Strega dai capelli neri che era lì, di fronte a lei, sembrava più sincera che mai.


No, Cenere stava delirando. Tilly lo negò in cuor suo.


"Ahem," si voltò e disse. "Per ora credo di poter dimenticare di quest'incidente, ma poi mi devi raccontare tutto. Ora vatti a fare una doccia. Puzzi."


"D'accordo." Cenere trasse un sospiro di sollievo. "Ti vuoi fare un bagno con me?"


"No, non ora!" brontolò Tilly.


Tilly guardò la Straordinaria uscire e dopo sollevò la mano destra per controllare una piccola ferita.


Sul palmo destro c'era una ferita causata dall'anello. Era già guarito, ma il dolore era ancora fresco nella sua memoria.


Per fortuna, il peggio non si era verificato.


Forse, ci sto pensando troppo.


...


Quando Lorgar si svegliò dal lungo sonno, sentì una piacevole sensazione lungo il suo corpo. Sembrava come se si stesse immergendo in una calda primavera ed era completamente libera da ogni dolore e capogiro.


Ora ricordava. Era stata Nana Pine. La Ragazza Lupo ricordava vagamente ciò che era successo prima del suo sonno. Nana era corsa in camera sua mentre stava ansimando. Quell'adorabile ragazza era ritornata in tutta fretta senza neanche riposarsi. La prima frase che aveva sentito da Nana era stata: "Riposa adesso. Quando ti sveglierai, starai meglio." Ricordò anche di aver visto i suoi amici del gruppo di esplorazione, i quali avevano pronunciato molte parole. Tuttavia, la sua mente si svuotò quando provò a ricordare quello che avevano detto.


La sensazione del potere magico di Nana che scorreva lungo il suo corpo era così meravigliosa che aveva dimenticato quasi tutto.


<em>"Quindi, sono completamente guarita adesso? Devo ringraziare Nana</em>," pensò Lorgar.


Inaspettatamente, dopo aver aperto gli occhi, la prima persona che vide fu un uomo dai capelli grigi.


Rimase sorpresa. "Grande…Capo?"


"Sono io." Annuì Roland. "Come ti senti ora?"


"Non…non saprei come descriverlo." Provò a muovere le dita. Si sentiva ancora goffa, ma ci riuscì. "Penso di stare bene. Per quanto tempo ho dormito? Dov'è Nana? E ...che sta facendo con la mano..."


"Oh, questo? Pensavo sembrassero interessanti, spero non ti dispiaccia." Roland smise di toccare le orecchie da lupo di Lorgar e ritirò la sua mano. "Ero curioso di vedere com'erano. Hai sentito...bene...del solletico, quando le ho toccate."


"No, sono soltanto orecchie," disse Lorgar sorpresa. "Può toccarle, se vuole. Non mi dispiace."


Con queste parole, la Ragazza Lupo fece oscillare le lunghe orecchie.


"Va bene così per ora." Tossì due volte e continuò. "Hai dormito per tre giorni. È normale, visto che eri gravemente ferita. Naturalmente, saresti stata ancora convalescente se non ti fossi riposata così a lungo. Ma in quel caso, ti saresti sentita estremamente stanca e a disagio durante il periodo di convalescenza."


Lorgar era leggermente sorpresa. "Vuol dire che ho dormito per tre giorni di seguito?"


"Si. Se Tramonto non avesse fermato la Simbiosi, avresti dormito anche di più." sorrise Roland. "Il tuo corpo si è svegliato. Dopo che ti sarai alzata, sentirai subito fame."


"Oh, sì, Signorina Tramonto. Devo ringraziare lei e le altre Streghe." La Ragazza Lupo voleva alzarsi, ma Roland la spinse delicatamente di nuovo sul letto.


"Non avere fretta. Queste situazioni vanno affrontate con tutto il tempo necessario," disse Roland con un sorriso. "Ma prima, a nome della Città di Neverwinter, devo ringraziarti. Hai fatto un gran bel lavoro, Lorgar Fuoco Ardente. Neverwinter ti ricompenserà."






<em>Framan</em>








                                


                                



