---
weight: 9200
title: Capitolo 920- Strategie
pubDate: 2025-08-07T11:37:51.041Z
tags:
    - rtw
---






<strong> </strong>


Dopo che Roland ebbe preso posto, le persone nella sala si inchinarono e si sedettero.






Sotto la sua guida, la piccola e remota Città di Confine si era rapidamente sviluppata in una grande città. Roland poteva chiaramente vedere che era diventato una guida spirituale agli occhi dei partecipanti alla conferenza. Non aveva mai provato una sensazione simile quando aveva impartito lezioni agli studenti della scuola primaria o quando spiegava i propri progetti ai clienti.






Erano sempre pronti ad eseguire i suoi piani e ordini.






Ebbe una sensazione di realizzazione vedendo la sua amministrazione dare i suoi frutti. Tre anni fa, solamente poche persone nel Castello lo avevano servito con tutto il cuore, mentre tutti i nobili locali lo avevano deriso.






Andò diritto al punto: “Neverwinter non può permettere ai demoni di stabilirsi nelle Pianure Fertili, specialmente in un luogo così vicino ai nostri confini. Nonostante il nemico sia arrivato un po’ prima del previsto, anche noi abbiamo fatto progressi rapidi di recente. Abbiamo recuperato le regioni perdute e ora possiamo concentrarci nella lotta contro i demoni.” Fece una pausa per guardarsi intorno e disse parola per parola: “Il nostro prossimo obiettivo è quello di cacciare i demoni dalle rovine di Taqila. Dobbiamo fare del nostro meglio per raggiungerlo. Avete delle domande?”






“No, Vostra Maestà!”






Tutti risposero all’unisono.






Neppure Barov, che di solito era contro la guerra, sollevò obiezioni, dato che era consapevole del fatto che la maggior parte dei rifugiati era venuta nella Regione Occidentale grazie al buon ordine, al Re capace e all’ambiente sicuro. Se i demoni avessero stabilito una base a Taqila e continuato a tormentare Neverwinter, le persone si sarebbero terrorizzate e avrebbero addirittura abbandonato la città. Senza una popolazione sufficiente, il Municipio non avrebbe più potuto sostenere lo sviluppo di Neverwinter. Aveva imparato questa lezione dal declino delle Regioni Orientale e Meridionale.






“Allora passiamo ora al piano e alle politiche di guerra. Qualunque dipartimento può condividere le proprie idee.”






“Vostra Maestà, penso che la priorità sia quella di spostare le industrie dal nord della città il più presto possibile.” Barov fu il primo ad alzarsi e rispondere. “Le persone al di fuori della mura cittadine sono quelle più vulnerabili di fronte ai demoni invasori. Anche quando finiremo di costruire il nuovo muro per proteggere le persone, i greggi di pecore e le mandrie di bovini potrebbero comunque ostacolare l’invio delle nostre truppe verso il nord. Proprio come è accaduto quando è stata annunciata la legge marziale in tutta la città.” Fece una pausa per dare un’occhiata a Wendy. “A causa dell’allarme, le porte della città rimasero chiuse, bloccando il trasporto di semi di frumento e risorse dalla foresta. Fortunatamente, il Municipio ha fatto tutto il possibile per minimizzare l’impatto.”






Roland aveva già appreso ciò dai rapporti precedenti. Dato che Barov lo menzionò di nuovo, non poté fare a meno di guardare verso Wendy. Sorprendentemente, sembrava calma e indisturbata. Pensò che lo intendeva veramente quando disse che avrebbe assunto piena responsabilità.






“Non tutto quello che c’è a nord può essere spostato. Possiamo usare dei piroscafi per trasportare semi di frumento, funghi e altre risorse in città, attraverso il Fiume Acqua Rossa. Tuttavia, non possiamo spostare la Miniera del Versante Settentrionale da un’altra parte. Inoltre, ci costerebbe molto ricostruire l’Area delle Fornaci.” Dopo averci pensato un momento, Roland prese una decisione. “Dobbiamo incrementare la vigilanza nella zona della miniera, in modo da riuscire a contrattaccare quando le Bestie Diaboliche lanceranno l’attacco. Per quanto riguarda lo stato d’allarme, lasciate che ve lo spieghi per bene. Quando la città è sotto la legge marziale, dobbiamo evacuare le persone senza un’occupazione per le strade e il mercato. Da oggi in poi, esigo che in qualsiasi situazione, le fabbriche non debbano mai fermarsi, fino a quando non invierò un nuovo ordine.”






“Capisco... stilerò una lista di attività che possiamo rilocare e vi farò rapporto.” Barov cambiò immediatamente il suo tono dato che si era reso conto che Roland non voleva dare la colpa a Wendy.






“A proposito, per favore includi nel tuo rapporto anche la pianificazione per i nuovi terreni.” Roland picchiettò sulla mappa dietro a lui. “Ora che la minaccia nella Grande Montagna Innevata è stata eliminata, tutta l’area ad ovest può essere usata. Con l’aiuto di Foglia, la Foresta delle Ombre potrà servire come barriera naturale per proteggere il nostro fianco sinistro.”






Sulla mappa, la Terra Barbarica poteva essere suddivisa in tre parti. Da sinistra a destra erano: la Foresta delle Ombre, la prateria di Neverwinter e la Catena Montuosa Invalicabile. La Foresta delle Ombre era come un triangolo invertito, occupava quasi metà della Terra Barbarica e aveva un vertice verso la Montagna Innevata della Regione Occidentale. Il Fiume Acqua Rossa, originato dalle montagne, scorreva lungo la zona di confine di Neverwinter e poteva essere considerato come un lato del triangolo mentre l’altro lato, iniziava dal vertice e andava verso la Catena Montuosa della Colonna Vertebrale del Drago a nord. Questo triangolo formava una grande zona cuscinetto per la città.






Al momento, Foglia poteva ricoprire l’intera sezione occidentale del Fiume Acqua Rossa, fornendo una rete di sicurezza per la flotta di navi di cemento che trasportavano carbone e risorse della foresta verso la città.






Consapevole della situazione, Barov accettò prontamente la richiesta di Roland: “Sì, Vostra Maestà.”






“Vostra Maestà, penso che dovremo riferire al pubblico l’origine dei demoni il più presto possibile” disse Wendy. “Altrimenti il nostro popolo andrà subito nel panico vedendoli all’improvviso. Come dite di solito, la propaganda è la parte più vitale della nostra amministrazione. Se non ci adoperiamo per controllare l’opinione del pubblico, qualche malintenzionato potrebbe approfittarsi della paura delle persone.”






“Sono d’accordo” aggiunse Alethea che era appena apparsa sulla Barriera Fotoelettrica. “Anche se le persone comuni hanno capacità individuali limitate, insieme possono formare una forza degna di nota. La paura è come una frusta, il più delle volte intimidisce, ma se usata per bene, può anche diventare una forza trainante.”






La comparsa anticipata dei demoni aveva perturbato il piano di propaganda originale di Roland, che era stato pianificato per dopo l’unificazione di Graycastle e la sua cerimonia di incoronazione. Decise dunque di lasciare questo problema a Barov. “Deciderai tu i contenuti ed i mezzi della propaganda. Ricordati di accertarti che tutti i soggetti comprendano che i demoni sono nemici di tutta l’umanità e che combatteremo contro di loro fino alla fine. Nel frattempo, devi enfatizzare che di fronte a fucili e cannoni, i demoni non sono differenti dalle bestie demoniache, non importa quanto mostruosi possano sembrare.”






“Per quanto riguarda quelli che spargono voci e i piantagrane” Roland sghignazzò e guardò verso i due capi di polizia, Vader e Rene Medde. “Penso che non abbia bisogno di dirvi cosa farne di loro.”






Si affrettarono a d annuire: “Naturalmente, Vostra Maestà.”






Quando Neverwinter finì di discutere sull’ordine in tempo di guerra e le relative politiche, Pasha fece una domanda che probabilmente era la più grande preoccupazione di tutti. “Come avete intenzione di attaccare i demoni vicino alle rovine di Taqila?”






“Il modo più sicuro sarebbe quello di posizionare l’artiglieria vicino ad essa per distruggere l’equipaggiamento di rifornimento della Nebbia Rossa dei demoni.” Roland prese approssimativamente le misure sulla mappa con le dita. “Adesso i nostri Cannoni Longsong possono colpire bersagli a dieci chilometri di distanza. Con qualche aggiustamento, potrà colpire anche più lontano. Senza Nebbia Rossa, i demoni nelle rovine moriranno velocemente.”






Roland non si vantò affatto delle sue armi. Considerando la convenienza nelle operazioni e la limitata capacità di trasporto, non aveva adoperato il calibro 152mm per la prima generazione di Cannoni Longsong. Come risultato, non potevano essere paragonati ad un cannone ideale, il cui calibro era 152mm in molti aspetti. Tuttavia, era stato in grado di convertirli velocemente allargando le loro camere e usando munizioni a carico separato invece di quelle fisse. Così facendo, il loro raggio d’azione sarebbe stato incrementato in modo marcato, anche se le altre parti del cannone, come le canne e le ruote, erano rimaste le stesse.






“Ricevuto. Vostra Maestà, le streghe di Taqila sono disposte a combattere questa battaglia per voi.”






Le superstiti di Taqila erano senza dubbio le più aggressive nella Battaglia della Volontà Divina. Avrebbero preso il controllo senza alcuna esitazione nel combattere contro i demoni.






“Ma devo ancora risolvere alcuni problemi chiave per mettere in atto quel piano.” Roland scosse la testa. “Senza un’adeguata preparazione, sarà difficile per noi ottenere un punto d’appoggio quando dovremo affrontare un attacco da parte dei demoni.” Ritrasse la mano e fece schioccare le dita nel punto che indicava la Miniera del Versante Settentrionale. “La prima questione è come risolvere il problema del trasporto.”






<em>Aris</em>
                                


                                



