---
weight: 9280
title: Capitolo 928- Difesa Aerea della Zona di Confine (Parte II)
pubDate: 2025-08-07T11:37:51.042Z
tags:
    - rtw
---






<strong> </strong>


“Obiettivi confermati. I demoni stanno arrivando!”






“Si stanno dirigendo da questa parte!”






“Arrivano da due direzioni. Demoni avvistati anche ad ore dodici!”






Gli osservatori delle diverse squadre facevano a turni nell’osservare i loro obiettivi usando il telescopio e dando continui avvertimenti. Pelle di Pesce aveva gli occhi incollati sul secondo gruppo di nemici che era comparso nell’area di tiro a cui era stato assegnato.






I demoni nel suo campo visivo erano minuscoli come foglie che volavano al vento e, solo quando le Bestie Diaboliche battevano le ali riuscivano a distinguerli dai normali uccelli. Avendo imparato a memoria le procedure di sparo, Pelle di Pesce mise uno dei demoni nel suo mirino e poi aggiustò l’indicatore di direzione dello strumento di mira.






Il nuovo mirino in cima alla pistola aveva un aspetto molto strano. Conteneva due anelli concentrici: uno era equipaggiato con un modello di Bestia Diabolica girevole, l’altro consisteva di diversi minuscoli buchi paratattici che potevano ruotare con il modello.






Pelle di Pesce non sapeva niente sui principi dietro a questo strumento di mira ma, poiché era stato progettato da Sua Maestà, era certo che sarebbe stato favoloso come qualsiasi altro oggetto ingegnoso che il Re aveva fatto. Aveva passato l’intera notte per memorizzare ogni passo che avrebbe dovuto fare prima di sparare. Il primo passo, si ricordò, era quello di muovere l’indicatore di direzione, il modello della Bestia Diabolica, fino a quando non era parallelo con l’obiettivo.






In un breve tempo, il nemico nell’aria era allineato con il minuscolo foro nell’anello di mira.






Subito dopo, lanciò uno sguardo al modello e gridò verso il compagno al suo fianco: “Un quarto!”






Significava che l’area dell’obiettivo rispetto a quella del modello era quattro a uno e indicava che il demone era nel raggio d’azione della mitragliatrice pesante Mark I.






Il sommo astrologo Stella della Dispersione, che aveva assistito all’addestramento delle squadre, aveva martellato in loro che ogni distanza misurata ad occhio nudo era destinata ad essere inaccurata; poteva soltanto servire come stima approssimativa della distanza del nemico. Per ottenere la massima efficienza della Mark I, era più sicuro arrotondare la distanza.






Per Pelle di Pesce, era abbastanza semplice da capire. I colpi prematuri dalla Mark I avevano la garanzia di colpire il bersaglio, mentre sparare troppo tardi avrebbe potuto essere soltanto uno spreco di proiettili.






Dopo aver segnalato, Pelle di Pesce doveva solo aspettare che il suo compagno trovasse il numero corrispondente sulla tabella di tiro prima di poter premere il grilletto.






Ci volle solo una manciata di secondi per terminare questa procedura, ma il processo gli era sembrato atrocemente lungo. Nel mentre, tutto intorno gli sembrava rallentare e le grida dei soldati suoi compari nel sottofondo avevano iniziato a svanire. Per un momento, sentì chiaramente persino i suoi rapidi battiti cardiaci e il respiro affannato.






Riusciva a percepire un po’ di umidità sui suoi palmi. Sapeva che il Pelle di Pesce codardo era ancora dentro di lui da qualche parte.






Ma questo lo aiutava soltanto a prepararsi mentalmente per ciò che stava per accadere.






Mentre i demoni volavano costantemente verso il muro, si sollevarono gradualmente per ripetere lo stesso schema che avevano eseguito cinque giorni fa. Ora che erano ad almeno ottocento o novecento metri di distanza, spiegarono completamente le loro ali in modo che i loro corpi fossero allungati il più possibile. In questo modo, erano diventati obiettivi così fini che neanche i tiratori della squadra dei cecchini avrebbero potuto garantire un colpo preciso su di loro.






<em>“Ma noi siamo diversi”</em> pensò Pelle di Pesce.






Il saggio gli aveva detto molti principi, di cui la maggior parte andava oltre la comprensione di Pelle di Pesce. Ma si era ricordato chiaramente di un punto.






“Una volta che i nemici saranno abbastanza vicini per tirare le lance, sei libero di prendere la mira e sparare. Ma prima che arrivino in quella portata, non devi preoccuparti di colpire i nemici ma piuttosto mandare più proiettili che puoi nel loro percorso e aspettare che loro stessi si gettino tra i proiettili.”






In quel momento, il suo compare dietro a lui grido: “Usare il quinto foro!”






Pelle di Pesce prese un profondo respiro e sollevò la canna, “posizionando” il Demone Folle a cui stava mirando nel quinto foro e premendo il grilletto più forte che poteva.






All’improvviso, uno zampillo di fiamme scaturì dalla canna.






Il suono degli spari era assordante e sembrava aver fatto riprendere a scorrere normalmente il tempo, che precedentemente sembrava rallentato. Quasi simultaneamente, anche le altre squadre avevano iniziato ad aprire il fuoco. L’area in cima alle mura cittadine si animò all’istante.






Tutto questo sembrava piuttosto bizzarro a Pelle di Pesce.






La canna della Mark I non mirava ai demoni, ma a uno spazio vuoto di fronte a loro. Nessuno sapeva se avrebbero colpito i bersagli. Tutto quello che potevano fare era tenere le loro dita strette sul grilletto e pregare per il meglio dato che la scatola di cartucce si stava svuotando un proiettile dopo l’altro.






Per fortuna, tutto questo non durò a lungo.






Dopo circa tre secondi, un “fiore” rosso sbocciò tra il gruppo dei demoni ad ore dodici.






Insieme all’esplosione rossa, Pelle di Pesce vide anche un’ala mezza rotta e parti di corpo volare ovunque.






La Bestia Diabolica che era stata colpita sussultò e roteò a mezz’aria, come sottili pezzi di carta accartocciati. Soltanto in quel momento Pelle di Pesce scorse l’aspetto del demone. Tuttavia, dagli arti sparpagliati, non riuscì a scorgere nessuna parte che assomigliasse a quelle dei Demoni Folli. Questa sfortunata Bestia Diabolica doveva essere una di quelle addette al trasporto delle taniche di Nebbia Rossa.






Successivamente, due Bestie Diaboliche vacillarono a mezz’aria e caddero giù come sassi. Dai loro movimenti, Pelle di Pesce non riusciva a capire se stavano schivando i proiettili o erano stati seriamente feriti. Ma fallirono a controllare la loro velocità e si fracassarono direttamente sull’erba.






La lista ispirò i soldati che iniziarono a rallegrarsi.






“E un altro! Ben fatto, compagno!”






“Squadra di Difesa Aerea, è tutto vostro adesso!”






“Forza, uccidiamo quelle cose orribili!”






“Lunga vita al Re Roland!”






I demoni parvero percepire che qualcosa non andava. Iniziarono a disperdersi e accelerare, caricando verso le mura senza dare segni di ritirata!






“Tre quarti!” Pelle di Pesce afferrò saldamente l’impugnatura, continuando ad aggiustare la direzione di tiro. “No... quattro quarti!”






Il nemico della sua vista era della stessa dimensione del modello, il che significava che ora si trovava nella portata delle lance.






“Aprire il fuoco!” gridò l’osservatore. “A tutti gli artiglieri, fuoco a volontà!”






Anche i soldati armati di fucili a tamburo si unirono e aprirono il fuoco verso le Bestie Diaboliche in avvicinamento.






Tutte le armi da fuoco stavano sparando, spaccando continuamente contro il muro. Quattro Bestie Diaboliche erano già andate giù ma, da quando i nemici si erano accorti del loro attacco e avevano iniziato ad evitare gli spari, pochi proiettili riuscivano a colpirli. In quel momento, Pelle di Pesce notò una Bestia Diabolica lanciarsi attraverso il cielo e tuffarsi verso di lui. Mentre il mostro deforme stava ringhiando verso di lui in aria, riuscì indistintamente a vedere che il Demone Folle sopra aveva sollevato una lancia d’ossa mirando a lui.






Un brivido penetrante si alzò all’istante dalla base dei suoi piedi, strisciò attraverso il suo corpo e gli fece tremare le mani involontariamente.






Ora che il demone nella sua visuale era più grande del modello, non aveva più bisogno di stimare quanto era lontano poiché questa distanza era abbastanza breve da far mantenere, ai proiettili sparati dalla Mark I, una traiettoria in aria perfettamente lineare. Tutto quello che doveva fare era sollevare la canna, mirare e continuare a sparare fino a quando il corpo del demone non fosse stato crivellato dai proiettili.






Ma quella lancia avrebbe anche trafitto il suo corpo senza pietà.






Fuggire o morire.






La sensazione familiare strisciò come un’ombra e il Pelle di Pesce codardo parve prendergli la mano.






“Ooooooh!” Nel momento successivo, Pelle di Pesce mugghiò: “Vattene. Non sono piuuuù!”






Nello stesso istante, la canna sputò fiamme di morte verso il demone.






I proiettili rilasciati dall’arma sibilarono verso il demone, gli lacerarono i muscoli, gli frantumarono le ossa e rimbalzarono nel corpo del demone prima di uscire dall’altro lato. L’impatto fu così intendo che il suo corpo si dilatò un po’ mentre le sue interiora venivano ridotte in frantumi.






Il Demone Folle tirò la lancia d’ossa nel momento in cui i proiettili lo attraversarono.






Pelle di Pesce aveva intravisto la sua fine quando aveva premuto il grilletto.






Ma non aveva lasciato andare il dito. Era rimasto in piedi saldo nonostante stesse tremando violentemente dalla paura.






“Un codardo!”






<em>Bang!</em>






Precisamente ad un metro di distanza da Pelle di Pesce, la lancia d’ossa che sembrava un’ombra si distrusse volando contro una barriera semi-trasparente che era apparsa dal nulla. La barriera tremò solo un pochino ma rimase intatta.






Alla fine Pelle di Pesce si riprese e realizzò che una strega dai capelli corti e bassina era comparsa sui merli e aveva bloccato la lancia con i suoi incredibili poteri.






“Che cosa urli a fare?” Fece uscire un lungo respiro e ritrasse lentamente le mani. Poi si voltò e gli sorrise: “Naturalmente non lo sei.”


<em> </em>


<em>Aris</em>
                                


                                



