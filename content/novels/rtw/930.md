---
weight: 930
title: Capitolo 930- Una lettera dal Comune
pubDate: 2025-08-07T11:37:51.042Z
tags:
    - rtw
---






Dopo aver aspettato vicino al telefono per un’ora e mezzo, finalmente Roland ricevette il resoconto della battaglia finale.


Le streghe responsabili dell’agguato non avevano fatto scappare nessun demone, e avevano anche catturato un sacco di contenitori contenenti nebbia rossa. Inoltre, avevano recuperato i cadaveri dei nemici abbattuti dalla squadra di difesa aerea, e Foglia aveva anche catturato l’ultimo Demone Folle sopravvissuto che si stava aggirando per la Foresta delle Ombre. Nel complesso, avevano ottenuto da questa battaglia più di quanto si aspettasse.


Innanzitutto, e cosa più importante, la vittoria aveva incrementato il morale del Primo Esercito. La battaglia gli aveva permesso di realizzare che nonostante i demoni non fossero un nemico da poter sconfiggere facilmente come i cavalieri o le selvagge bestie demoniache, avevano quantomeno il potere di contrattaccare. I demoni di cui tutti avevano tanto sentito parlare non erano sovrannaturali e terrificanti come i personaggi narrati negli antichi racconti. In termini di difesa, i demoni, che erano fatti di carne e sangue come gli esseri umani, non erano meglio dell’Armata della Punizione Divina davanti alle potenti armi da fuoco di Sua Maestà.


Secondo, il nemico catturato avrebbe reso la propaganda anti-demone a Neverwinter molto più efficace. Roland credeva che una volta che i migranti avessero visto l’aspetto dei demoni, non avrebbero più discriminato le streghe; era impossibile per i demoni, un tipo di mostro che non condivideva alcuna analogia con il genere umano, indottrinare le menti delle streghe e renderle loro serve.


Infine, i corpi dei demoni sarebbero stati anche piuttosto utili. Per scopi di ricerca.


Dato che il sangue magico non poteva essere messo da parte e avrebbe perso il suo potere velocemente dopo la morte del proprietario, Roland non aveva contato di utilizzare quello del nemico per dei nuovi sigilli. Ma Celine si era offerta volontaria per farsi carico della realizzazione dei sigilli in assenza di Agatha. Gli aveva detto che Agatha era effettivamente tra le più eccellenti nell’intera Società di Ricerca, ma la conoscenza della realizzazione dei sigilli era essenziale per ogni formale membro della società.


Aveva anche sottolineato che, oltre alla qualità delle Pietre Magiche e del sangue demoniaco, il metodo appropriato d’intagliare i recipienti nella pietra era altresì cruciale per ottenere un buon sigillo, sebbene fosse un fattore meno importante. Uno poteva direttamente usare un bastoncino per disegnate una linea retta se il tempo era limitato, ma incidere intricati motivi nella pietra sarebbe stato in grado di mettere completamente in gioco il suo potere.


Era fiera di dire che nessuna mano sarebbe stata essere più delicata e precisa dei suoi tentacoli. In termini di senso del tatto, controllo della forza, senza contare il vantaggio numerico, la mano umana non era all’altezza dei suoi tentacoli.


Mentre Celine continuava a vantarsi dei suoi tentacoli, strane idee continuavano a comparire nella mente di Roland, e gli ci volle un bel po’ prima di riuscire a tornare alla realtà. Fortunatamente, Celine non poteva leggere i suoi pensieri quando le loro menti erano in contatto. Altrimenti, per lui non ci sarebbe stato alcun modo di giustificarsi.


Ma ovviamente, c’era anche la brutta notizia.


Saltò fuori che l’efficacia antiaerea della mitragliatrice pesante di tipo Mark I era per lo più insoddisfacente. Osservando la visione d’insieme della battaglia, Roland scoprì che la scarica di proiettili esplosa quando i nemici erano più vicini alle mura era stata la più letale. I demoni, all’inizio, non si aspettavano di essere attaccati, perciò volavano lentamente costretti in due formazioni serrate. Questo li aveva resi dei bersagli perfetti per le loro armi. Tuttavia, delle dodici Bestie Diaboliche che erano venute, solamente quattro erano state abbattute dalle armi. Dopo che i demoni avevano cambiato tattica e avevano iniziato a disperdersi mentre entravano nel raggio delle lance dei Demoni Folli, nessun proiettile era riuscito ad ucciderli.


Per fortuna, il raggio ideale del lancio delle lance dei demoni era di circa 200 metri, una distanza abbastanza corta da permettere ai proiettili di Mark I di mantenere una traiettoria lineare. Dopo l’abbattimento di altre tre Bestie Diaboliche, il resto dei demoni aveva smesso di combattere e si era ritirato immediatamente. Tuttavia, se il raggio d’attacco dei nemici fosse stato più ampio, o se avessero scelto di avvicinarsi alle mura in una formazione più allargata, questa battaglia sarebbe stata molto più difficile da vincere.


Dopotutto, di fronte ai nemici che potevano destreggiarsi liberamente in aria, gli svantaggi dei difensori immobili a terra erano evidenti.


Roland avrebbe cercato di migliorare Mark I dopo ciò, ma c’erano delle cose limitate che poteva fare col design. Avrebbe potuto aggiungere una placca protettiva in acciaio intorno all’arma o convertire le armi in piccole fortezze per proteggere gli artiglieri. Inoltre, avrebbe incrementato la produzione di Mark I per affrontare la guerra dopo l’arrivo della Luna di Sangue. Tuttavia, Roland aveva capito che non c’era modo per loro di eliminare la minaccia delle Bestie Diaboliche a meno che Neverwinter non avesse una forza aerea comparabile.


Ma lasciamogli mettere da parte tale preoccupazione per ora. Roland posò la penna ed emise un lungo respiro. Finalmente, aveva vinto la battaglia della difesa aerea. Non importa quanto fosse insignificante, lo scontro sarebbe stato considerato come il primo scontro, nella storia dell’umanità, ad essere stato vinto con l’aiuto delle armi da fuoco.


A questo pensiero, Roland convocò Barov Mons.


“Tieni una cerimonia di celebrazione nella piazza centrale stanotte. Rendila il più piacevole e allegra possibile come quelle che abbiamo organizzato per il Giorno della Vittoria. Sarà parte della propaganda. Hai capito?”


“Sì, Vostra Maestà,” rispose Barov con una mano sul petto.


***************


Cinque giorni dopo la cerimonia, Dente di Serpente ricevette una lettera dal Comune.


“Chi sta bussando?” Biascicò Artiglio di Tigre alle sue spalle. “Non riposiamo oggi?”


“Non preoccuparti. Non è il caposquadra. Torna a dormire.”


Dente di Serpente tornò al tavolo basso e sollevò la testa per guardare fuori dalla finestra. Il sole era tramontato a malapena e c’era ancora una debole traccia di luce all’esterno, come se un nebbioso velo stesse coprendo il cielo.


Dente di Serpente era assonnato quando si era svegliato, ma non poteva essere più sobrio adesso. Vedendo il sigillo rosso del Comune sulla busta, sapeva vagamente cosa ci fosse dentro.


La sua vita era cambiata significativamente nell’ultimo anno e mezzo. Dopo essersi trasferito a Città di Confine, non aveva più dovuto vivere la vita da ratto. Invece, lui, come la maggior parte delle persone, aveva iniziato a guadagnarsi da vivere da solo. Ma, comunque, non credeva che certe cose sarebbero potute accadere a lui fino a quando non ricevette la sua prima paga, perché conosceva così tanto bene i datori di lavoro che erano noti per sfruttare i loro operai. Quelle persone corrotte avrebbero imbrogliato i lavoratori negandogli i loro salari. Questo avveniva specialmente per i lavoratori come lui, che era un migrante. Tuttavia, al contrario, aveva ricevuto una paga completa ogni mese.


Così, adesso non poteva nemmeno immaginare quanto la sua vita avrebbe continuato a migliorare nei giorni a venire.


Con uno stipendio di 12 argenti reali al mese, poteva risparmiare circa un oro reale per un anticipo sulla casa più economica nella zona residenziale di Neverwinter. E se avesse svolto un lavoro part-time, sarebbe stato in grado di comprare una casa molto prima. Ora che gli era chiaro quanto avrebbe impiegato per raggiungere il suo obiettivo, cominciò ad attenderlo con gioia.


Quando le promesse di Sua Maestà alle persone iniziarono a realizzarsi una dopo l’altra, Dente di Serpente cominciò a sperare in qualcosa di più.


Dente di Serpente aprì con cura la lettera e rovesciò tutti i suoi contenuti sul tavolo. C’erano tre fogli di carta di diverse dimensioni e colori.


Il primo era più spesso e grande come un palmo, con solo qualche parola sopra, ma fece fare un rumore sordo al suo cuore.


Si trattava indubbiamente di una carta d’identità di un formale cittadino di Neverwinter.


A differenza della carta temporanea, questa era avvolta da una dura pellicola trasparente che la rendeva liscia al tatto. Non solo vi si poteva leggere il suo nome e giorno di nascita, ma vi era anche un suo vivido ritratto.


Finalmente, era diventato un membro di questa città, e un suddito riconosciuto dal Re.


Dente di Serpente cercò di ricomporsi prima di dare un’occhiata al secondo foglio di carta.


Era una comunicazione scritta. C’erano molti paragrafi che non riusciva a capire completamente, perché era riuscito ad impiegare solamente poco tempo nei corsi serali da quando era arrivato a Neverwinter, ma era in grado di cogliere l’idea generale del contenuto.


Come si aspettava, la sua candidatura per partecipare alla costruzione della ferrovia nella Foresta delle Ombre era stata approvata dal Comune.


<em>Haru</em>
                                


                                



