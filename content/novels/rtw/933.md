---
weight: 9330
title: Capitolo 933- Gli Ordini del Re
pubDate: 2025-08-07T11:37:51.043Z
tags:
    - rtw
---










Il Conte Quinn si bloccò e non si rese nemmeno conto di aver lasciato cadere il bicchiere di vino che aveva in mano.






Nel momento in cui la vide, non poté fare a meno di pensare al nome di due persone: una delle due era rimasta era rimasta al suo fianco per più della metà della sua vita, ma poiché aveva perso qualcuno che amava, cadde in una depressione che alla fine la condusse a finire la sua vita. L'altra persona era l'amore che aveva perso, ed era anche qualcuno che non avrebbe mai dovuto incontrare di nuovo. Erano passati quasi dieci anni, e anche se ora era molto più alta e più bella, il Conte Quinn poteva ancora riconoscerla. Ma le due avevano una somiglianza così sorprendente che quasi gli sfuggì di bocca il nome sbagliato.






"Padre, la conosci?" Le parole di Hawn gli fecero recuperare i sensi.






Horford si alzò lentamente e chiese con calma: "Sei... Andrea?"






"Cosa? Stai dicendo che lei è... colei, colei che era morta..." Hawn guardò avanti e indietro tra loro mentre mormorava incredulo.






"Padrone, è davvero la Signorina Andrea!" La vecchia governante era più eccitata di chiunque altro nella stanza. "Non posso sbagliarmi. Ha ereditato tutte le caratteristiche della Signora!"






"Sembra che ti ricordi di me", disse Andrea, in modo inespressivo, "in tal caso, la nostra negoziazione sarà molto più semplice".






Horford non poté fare a meno di sentirsi scosso nel profondo del suo cuore. Il fatto che sua figlia si fosse risvegliata come strega era un segreto nascosto a tutti. Perfino la madre di Andrea, sua moglie Fenancy, non ne aveva idea. Quando la cameriera di Andrea lo informò dell'incidente, scelse immediatamente di affogare la cameriera spingendola nel fiume e lo fece coprire dai suoi uomini come se si fosse trattato di un incidente.






Sebbene avesse saputo che farlo avrebbe potuto portarlo a farsi odiare da sua figlia per sempre, almeno in questo modo avrebbe ricordato chi era suo padre. Ma quando si incontrarono di nuovo, la decisione che aveva preso tutti quegli anni prima si era trasformata in una spina acuta nel suo cuore.






Questa sensazione lancinante divenne ancora più evidente, quando iniziò a chiedersi se allora avesse fatto la scelta giusta.






Ma il Conte sapeva che ora c'erano questioni più urgenti adesso del perché Andrea fosse apparsa nella Città del Bagliore e se la sua identità fosse vera o falsa. Inoltre, non riusciva a capire cosa intendesse con "non la penso così". Queste domande erano più importanti che perseguire gli errori del passato.






Soppresse tutti i dubbi e i pensieri nel suo cuore e fece un cenno ad Hawn. "Puoi andare".






"Padre!" Hawn rispose preoccupato.






"Fai come ho detto!" Rispose Horford fermamente.






Vedendo che non poteva far cambiare idea suo padre, con riluttanza Hawn lasciò la stanza.






"Non allarmare gli altri", disse il Conte al maggiordomo, "e allo stesso tempo chiudi la porta del cortile e spegni le luci nell'atrio. Se qualcuno della servitù fa domande, dì solo che sto redigendo alcuni documenti e che nessuno è autorizzato a disturbarmi. Capito?"






"Lo farò subito! Però…” Il maggiordomo si toccò la testa e disse: "Riguardo gli amici che la signorina Andrea ha portato con sé?"






"Amici?" Lanciò un'occhiata sospettosa ad Andrea. "Portali nella sala da ballo e prenditi cura di loro accuratamente".






“Sì, Signore!”






Mentre la porta si chiudeva con uno scricchiolio, lo studio precipitò improvvisamente nel silenzio. La coppia si fissò a lungo, finché il Conte non riuscì più a resistere e per primo ruppe il silenzio. "Anche se tu e mia figlia vi assomigliate, non posso confermare così avventatamente che tu sia Andrea. Dopo tutto, aveva solo 16 anni quando se ne andò, e ora sono passati dieci anni..." Fece una pausa e aggiunse: "Hai altri modi per dimostrare la tua identità?"






In verità, aveva già creduto che fosse sua figlia, quindi la domanda era solo per confermare che anche il miglior tipo di abilità di imitazione dell'aspetto potesse cambiare l'anima. Da ogni sua mossa, il Conte poteva vedere l'ombra del Fiore del Bagliore.






Invece di rispondere, Andrea aprì le mani e un arco fatto di potere magico apparve nel suo palmo. Lo scintillante e lungo arco convergeva e diminuiva a poco a poco, trasformandosi fino ad assumere un aspetto distintivo, un dono che aveva fatto per il compleanno di sua figlia, molto tempo prima.






A questo punto, Horford non aveva più dubbi. Questo arco e questa freccia per principianti erano stati da tempo distrutti insieme alla carrozza, e anche adesso non riusciva a descriverne con precisione l'aspetto.






Andrea, che era particolarmente interessata al tiro con l'acro, ricordava ancora chiaramente questo dono.






"Sei tu..." disse il Conte con un lungo sospiro. "Perché sei tornata? Ti ho dato via in modo che tu potessi continuare a vivere in sicurezza".






"Era l'unica ragione?" Andrea recuperò il lungo arco e disse: "O avevi paura che gli estranei scoprissero che il Primo Ministro aveva una figlia caduta sotto la tentazione del demonio? Non pensavo di esser protetta. Mi sembrava più un abbandono. Non c'era posto sicuro per una strega come me. Se non fosse stato per la mia fortuna di aver potuto incontrare un gruppo di persone che aveva avuto il mio stesso destino, sarei morta anni fa chissà dove".






Aprì la bocca ma non poté confutare la sua tesi perché quella era una delle sue preoccupazioni. Una volta che la gente avesse scoperto che Andrea era una strega, l'intera famiglia sarebbe stata in pericolo e tutti sarebbero stati a proprio agio nel mandare la propria famiglia dalla Chiesa o da altri nobili. Piuttosto che lasciare che l'intera famiglia Quinn affrontasse questa difficile scelta, fu meglio per lui prendere quella decisione da solo.






"Ma tutto ciò fa parte del passato e non sono qui per riaprire vecchie ferite". Andrea disse positivamente: "Devi essere curioso di sapere come sono potuta entrare così facilmente nella residenza del Conte, anche perché le guardie non avrebbero ceduto facilmente alla mia retorica. E quando ho visto il maggiordomo, ho deliberatamente aspettato un po' fuori dalla porta. Colui che ti ha chiamato padre è l'erede della famiglia? Quando ho avuto un fratello del genere?"






"Veniva da un ramo... Tua madre è morta un anno dopo la tua partenza e la famiglia Quinn aveva bisogno di un successore", sussurrò Horford.






Se quell'incidente non fosse accaduto 10 anni fa, questa posizione sarebbe appartenuta alla figlia maggiore.






Dopo aver sentito questa notizia, inizialmente Andrea rimase sbalordita; poi il suo sguardo cominciò a ritornare freddo. Dopo un momento di silenzio, disse: "In ogni caso, il capofamiglia dei Quinn non può essere cambiato in questo momento, e Sua Maestà vorrebbe che tu facessi un passo avanti e non tornassi indietro adesso. Nella situazione attuale, a parte il Conte Quinn delle tre grandi famiglie, non riconoscerà nessun altro intermediario".






“Che vuol dire tutto ciò?” Horford era un po' confuso riguardo al significato delle sue parole, "Sua Maestà a cui ti sei riferita è"






"Chi altro, se non il Re di Graycastle, Sua Maestà Roland Wimbledon. Sono venuta qui questa volta per eseguire i suoi ordini". Andrea fece un respiro profondo e scandì le parole successive una ad una. "Mio Signore, come vi sentite ad essere il nuovo Re dell'Alba?"






<em>Moumentai</em>
                                


                                



