---
weight: 9440
title: Capitolo 944- Il Nuovo Gruppo di Streghe (Parte I)
pubDate: 2025-08-07T11:37:51.044Z
tags:
    - rtw
---






Roland si sentì sollevato quando ricevette il messaggio che la missione di salvataggio era riuscita.


Nonostante non fossero riusciti a prendere il controllo del Regno dell'Alba, conquistandolo, dopo aver fatto una piccola deviazione dal loro piano originale, quanto meno il paese vicino aveva rovesciato il Regno della Famiglia Moya e sostanzialmente aveva mantenuto la stabilità. Prima che la Famiglia Quinn potesse ottenere un consenso solido, restava comunque l'alleato più fedele di Graycastle.


Inoltre, anche Andrea era a Neverwinter. Se tutto andava per il verso giusto, l'alleanza con Regno dell’Alba sarebbe potuta durare almeno fino alla generazione successiva.


Roland non credeva che la terza battaglia della Volontà Divina sarebbe durata un secolo.


Secondo i suoi calcoli Andrea, e le altre streghe della Punizione Divina nella spedizione, sarebbero tornate nella Regione Occidentale in circa un mese. Roland intendeva sfruttare questo tempo per costruire un piano solido per lo sviluppo futuro di Graycastle.


Dopotutto, con la distruzione degli ultimi sostenitori di Timothy, la resistenza era temporaneamente scomparsa e il Regno era stato integrato almeno sulla carta. Nonostante ci sarebbe voluto un po' di tempo prima che i Municipi secondari delle varie città prendessero piede e rendessero Graycastle un paese autoritario altamente efficiente, Roland poteva già iniziare a prepararsi. Quando sarebbe arrivato il momento, la forza di Graycastle avrebbe beneficiato di un salto in avanti mai provato, portandolo a un livello completamente diverso dagli altri tre paesi.


Il punto chiave nel suo piano di sviluppo era quello di sfruttare interamente  le abilità delle streghe.


Dopotutto, erano la ragione dell'alta produttività di Neverwinter.


In mezzo mese dal ritorno di Anna, la città aveva goduto di una serie di cambiamenti, ed i più importanti erano avvenuti nel Castello. La sua scrivania di mogano era raddoppiata rispetto alle sue dimensioni precedenti; su di essa c'erano oltre 10 telefoni fissi che collegavano l'ufficio dell’edificio delle streghe, il Municipio, la caserma, la Terza Città di Confine, la Fortezza Longsong e così via. In caso di emergenza, le guardie non dovevano più correre per consegnare messaggi.


Inoltre, il primo telefono pubblico era apparso nella piazza centrale, collegando la città con la Foresta delle Ombre. Era collegato con l’edificio delle ferrovie e soddisfaceva la richiesta dei lavoratori di comunicare con le loro famiglie poiché non potevano incontrarsi faccia a faccia per un lungo periodo di tempo.


Naturalmente, la tariffa per l'utilizzo di quel telefono era basata sul tempo e il numero di persone che lo utilizzavano era limitato e l'iscrizione doveva essere fatta in anticipo. Se lo si trovava costoso, si poteva scegliere di utilizzare i piccioni viaggiatori o le ferrovie per fare recapitare i propri messaggi. Grazie alla divulgazione dell'educazione primaria, la comunicazione per via iscritta a Neverwinter era diventata sempre più popolare.


Il responsabile del funzionamento di questi sistemi era il Ministero delle Comunicazioni, un dipartimento di recente istituzione nel Municipio.


Il suo lavoro copriva tutti i gli aspetti del processo di consegna, dalla cura dei piccioni viaggiatori alla consegna a domicilio, di conseguenza, le sue suddivisioni erano cresciute all’istante facendogli raggiungere delle dimensioni colossali, e rendendolo secondo solo al Ministero delle Costruzioni. Offriva circa un migliaio di posti di lavoro e quasi tutti i civili neolaureati di Neverwinter furono accolti.


Attraverso questo dipartimento, Roland poteva vagamente vedere l’ombra di un futuro grande gruppo.


Quello era semplicemente il risultato delle capacità di Anna.


Dopo aver risolto il problema dell'attacco del demone, Roland si concentrò soprattutto a lavorare sulle statistiche delle abilità delle streghe di Isola Dormiente.


Con l'arrivo del secondo gruppo di migranti, 96 streghe si erano unite ad Incanto Dormiente. Testare le loro abilità da sole era abbastanza stressante per Wendy e Pergamena. Inoltre, non tutte le streghe erano collaborative, il che aveva reso piuttosto difficile il primo passo della raccolta dei dati. Fortunatamente, con il prestigio di Tilly e la conciliazione di Wendy, il lavoro di registrazione è stato più o meno completato senza problemi.


Il taccuino nero di fronte a Roland era il risultato degli esami preliminari di tutte le abilità delle streghe.


Lo aveva letto più volte nei giorni passati e aveva individuato i possibili usi della maggior parte delle abilità delle streghe.


Ora sentiva che il primo modo di classificare le abilità delle streghe come magia evocativa, trasmissiva e immune era troppo approssimativo e inadatto per esprimere direttamente le loro abilità. Quindi, aveva riclassificato le streghe con i loro incarichi di lavoro. Ad esempio, le streghe brave nella lavorazione erano classificate come di tipo manifatturiero; le streghe che erano legate agli animali erano classificate come il tipo di coltivazione; le streghe le cui abilità non avevano trovato uno sbocco erano state inserite sotto il tipo di indeterminato. In tal modo il Municipio poteva vedere chiaramente il numero di streghe che potevano essere impiegate per i lavori di produzione.


Inoltre, questo gruppo di streghe aveva mostrato a Roland quanto potessero essere drasticamente diverse le loro abilità.


Sebbene fossero tutte Risvegliate, alcune di loro potevano far sbocciare fiori da una crepa in una pietra e altre potevano creare grandi e alti Assistente Magici. Non c'era da meravigliarsi che l'Unione non potesse resistere a una guerra a lungo termine, perché alla morte di una strega da combattimento, ci sarebbero voluti anni prima che il suo potere potesse essere sostituito.


Ovviamente, la sistemazione più adatta per una strega era quella di metterla in una fabbrica.


Tra l'elenco di quasi 100 streghe, Roland aveva dato particolare attenzione a quattro di esse.


Ossia la n. 26 Ombra Oscura, la n. 43 Azima, la n. 44 Doris e la n. 89 Polso Magro.


L'abilità di Ombra Oscura era di tingere. Poteva tingere qualsiasi oggetto su cui metteva le mani di qualsiasi colore desiderasse, senza cambiare la sua natura originale.


Teoricamente, era un'abilità di magia trasmissiva. Il suo tempo effettivo era limitato, il suo consumo era strettamente correlato alle dimensioni del bersaglio e il suo effetto era libero dall'influenza della Pietra divina della vendetta. Ma l'abilità di tintura di Ombra Oscura era così potente che il suo tempo effettivo era sorprendentemente lungo. Questo probabilmente perché il cambiamento di colore influenzava a malapena l'oggetto e lei doveva usare solo una piccola quantità di potere magico per far sì che l'effetto di tintura durasse per anni. In altre parole, se Ombra Oscura esaurisse il suo potere magico, l'effetto di tintura potrebbe durare per un secolo.


Tuttavia, le dimensioni dell'oggetto erano comunque importanti. Non poteva, come aveva fatto Colibrì, liberare la sua abilità in un istante e ridurne il tempo effettivo, quindi se si imbatteva in un oggetto di grandi dimensioni oltre il limite massimo del suo potere magico, la sua abilità non avrebbe avuto effetto. Cose come cambiare il colore del mare in un respiro erano impossibili per lei.


In effetti, secondo il test di Wendy, Ombra Oscura poteva trasformare un'area che aveva la lunghezza e la larghezza di due braccia, di circa 1,5 metri quadrati.


Per Roland, un'area simile era abbastanza grande.


Dopotutto, un oggetto poteva essere diviso e poi assemblato.


In un certo senso, l'abilità di Ombra Oscura colmava una lacuna a Neverwinter, la tecnologia di tintura. Nell'era attuale, il metodo di tintura dipendeva principalmente dall'estrazione di colori dalla natura, che in epoche successive sarebbe stato un grande punto di forza. Tuttavia la verità era che le prestazioni dei colori estratti dalla natura erano terribili: troppe impurità, si sbiadivano facilmente, scarsa resistenza all'ossidazione e poche varietà. Di conseguenza, solo i nobili potevano permettersi abiti colorati e i colori provenivano principalmente da fili d'oro e d'argento ad essi incorporati.


I coloranti avevano avuto un ampio utilizzo. Oltre all'industria tessile tradizionale, altre aree come l'istruzione, la stampa, la chimica e la biologia ne avevano tutte bisogno. In una certa misura, Ombra Oscura poteva ridurre l'onere sulle spalle di Soraya, il che la rendeva sostanzialmente un ottimo tuttofare.


D’altro canto le streghe n. 43 e n. 44 avevano causato un mal di testa a Roland.


Azima e Doris erano il tipo di streghe, che secondo Wendy, che non erano disposte a collaborare. Nella riunione iniziale, avevano espresso la loro insoddisfazione su Tilly e desideravano lasciare Neverwinter il prima possibile. Sebbene questo piano fosse stato temporaneamente rimandato da Pergamena, quella rottura esisteva ancora. Non sapeva se le due volessero essere assunte e impegnarsi sul lavoro.


Sfortunatamente, le loro abilità erano molto peculiari: l'abilità di Azima era "Rintracciamento dell’Origine", sebbene fosse unica, non era insostituibile. Tuttavia la capacità di "incantamento" di Doris permise a Roland di vedere la possibilità di usare il potere magico su larga scala.


<em>Thea</em>
                                


                                



