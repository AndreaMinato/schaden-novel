---
weight: 9490
title: Capitolo 949- Il Futuro delle Streghe
pubDate: 2025-08-07T11:37:51.045Z
tags:
    - rtw
---






Il nuovo Incantesimo Dormiente non era solamente un singolo edificio, ma un distretto residenziale di quasi settemila metri quadrati.


Come nuovo sito edilizio chiave, non solo era dotato di acqua corrente e riscaldamento, ma gli edifici erano anche strutture a quattro piani per cui era stata usata la tecnologia della colata in cemento. La planimetria interna era esattamente la stessa di quella dell’Edificio delle Streghe.


Oltre a questo, Roland aveva anche costruito una sala conferenze a due piani al centro del distretto nella quale le streghe dell’Isola Dormiente potevano organizzare le loro attività.


Nella prima notte in cui le immigrate arrivarono a Neverwinter, il loro banchetto di benvenuto era stato tenuto proprio qui. E ora, mezzo mese più tardi, la sala era di nuovo piena di streghe.


Sotto agli sguardi del pubblico, Tilly salì sul podio e annunciò l’ordine di reclutamento da parte di Roland Wimbledon, così come il nuovo sistema salariale.


“... al momento l’organizzazione dei lavori sarà questa. Il trenta percento delle entrate create dalle streghe verrà concesso all’Incantesimo Dormiente. Questi soldi verranno usati per migliorare le vite di tutti, espandere le dimensioni del distretto e per altre necessità.” Parlò con fervore con un leggero sorriso. “Potrebbe sembrare, a prima vista, che io abbia subito un colpo basso da mio fratello. Dopotutto, come tutte sapete, quando eravamo sull’Isola Dormiente, incassavamo tutte le commissioni pagate dai mercanti dei Fiordi, ma in realtà, coglievano l’occasione per imporre diverse condizioni, come assicurarsi che noi comprassimo il loro grano e i loro prodotti a prezzi altissimi. Così, il denaro che ottenevamo alla fine veniva enormemente ridotto. Invece qui non ci sono tutti questi fili attaccati.”


“Questa somma che Roland offre supererà sicuramente le nostre entrate sull’Isola Dormiente. Inoltre, il lavoro non richiederà nient’altro al di fuori del potere magico e non ci saranno escursioni in luoghi pericolosi. Perciò le nostre vite lavorative saranno molto più facili. Facendo un confronto, è chiaro che io non abbia subito un colpo basso, potrei addirittura dire che sia io a trarne vantaggio.”


Le sue parole fecero scoppiare alcune risatine tra la folla.


“Ma!” Tilly alzò bruscamente il tono di voce. “Ci sono altre ricompense che non ho ancora menzionato. In passato, non importava quanto denaro ricevessimo dai mercanti dei Fiordi, perché veniva messo in un fondo comune a causa dell’indigenza dell’Incantesimo Dormiente. Alla fine, le uniche cose che ottenevamo erano pane, cotone e altri prodotti comuni.”


“Ma ora, tutte riceveremo ricompense sostanziali e non solo un mucchio di numeri intangibili. Ognuna avrà la libertà di decidere come utilizzare queste ricompense. Per favore aprite le buste sui vostri tavoli ora.”


Molly aveva già da tempo notato la busta sigillata con l’Alta Torre di Graycastle, ma si era trattenuta dal toccarla. Nell’istante in cui Tilly fece la richiesta, non sprecò un istante nel scartarlo.


“Questa è... una nuova carta di Gwent?” Ombra, che era seduta accanto a Molly, allungò la testa curiosa.


“Ce l’hai anche te, guarda la tua.” Molly si spostò di lato per bloccare la visuale dell’altra.


“Tsk.”


Il pacco conteneva una carta della dimensione di un palmo; a vedersi sembrava liscia senza paragoni, ma al tocco era irregolare. Poteva essere facilmente piegata, non lasciava grinze come la carta normale.


Già dal primo sguardo, Molly se ne innamorò.


Era semplicemente un’opera d’arte.


Anche se somigliava molto alle carte Gwent che spopolavano nell’Unione delle Streghe, riusciva a percepirne la differenza. Aveva un design estremamente raffinato, i motivi su di essa non erano solo bellissimi e colorati, ma anche assai intricati, come se le linee erano state disegnate usando capelli fini. Oltre a riempire semplicemente lo spazio, formavano una varietà di immagini e parole.


Ad esempio, sulla parte frontale della carta c’era l’emblema dell’Alta Torre delle Lance, mentre il retro mostrava un’alta montagna illuminata dal sole levante. Sotto ad ogni immagine c’era la didascalia: “Emesso dal Trono di Graycastle” e “Ad uso esclusivo delle Streghe”, mentre sui quattro angoli c’erano scritti tre “10” e un simbolo sconosciuto.


La cosa che a Molly piaceva di più, era che le immagini su entrambi i lati riflettevano la luce dorata quando la carta veniva inclinata leggermente, come se i motivi fossero stati rifiniti con l’oro.


“Uh... credo che non sia una carta Gwent.” Anche Ombra aveva scoperto l’unicità di questa carta. “Ricordo che i numeri sulle carte erano tutti sullo stesso lato.”


“Questo è un regalo di Sua Maestà Roland?”


“Ma la Signorina Tilly ha chiaramente detto che questa è una ricompensa.”


“Oh... la tua è uguale alla mia?” Orbita si avvicinò dall’altro lato della sala e si unì alla conversazione.


“Dovrebbero essere uguali per tutte.”


“Che cosa indica questo simbolo?”


“Non ne sono sicura, ma mi pare di averlo già visto da qualche parte...”


Un misto di sussurri emerse nella sala delle conferenze. Le streghe erano tutte affascinate da questi attraenti pezzi di carta che avevano appena ottenuto. Le discussioni si calmarono solamente quando Tilly riprese a parlare.


“Quella che avete in mano si chiama banconota. Ha la stessa funzione delle monete, l’unica differenza è che questo tipo di banconota viene data solo alle streghe e può essere usata solo dalle streghe.”


“Signorina Tilly, intendete che questo è un oro reale fatto di carta?” Chiese qualcuno.


“Puoi intenderlo in quel modo. Ma può anche essere usato per comprare alcune cose difficili da ottenere con gli ori reali” Tilly annuì. “Ad esempio, la banconota da 10 yuan che avete in mano può essere usata per ottenere un’intera bottiglia di Bevanda del Caos oppure cinque porzioni di gelato alla fragola nel Distretto del Castello.”


Molly iniziò a salivare irresistibilmente.


Ancora si ricordava bene quelle poche delizie che aveva assaggiato al banchetto di benvenuto; superavano di gran lunga qualsiasi cosa fosse mai riuscita ad immaginarsi. Specialmente il gelato alla fragola, quel ricco color rosa, la consistenza soffice ed il sapore succulento; pareva riunisse assieme le più raffinate descrizioni che potesse mai immaginare. In confronto ad essa, la zuppa di pesce salato dei Fiordi non poteva nemmeno essere considerata cibo.


E ora, questo meraviglioso pezzo di carta poteva essere usato per riscattare ben cinque intere porzioni di quella indimenticabile delizia.


A giudicare dalla fervida reazione della folla, lei non era l’unica ad essere immensamente eccitata per questa cosa.


“E ovviamente, ci sarà molto altro da riscattare oltre al cibo, come ad esempio cose da indossare e da usare. Qualsiasi nuovo prodotto realizzato a Neverwinter sarà disponibile per primo nei negozi del Distretto del Castello.” Tilly continuò ad alta voce. “In parole semplici, la banconota è la ricompensa per aver risposto a questo giro di reclutamento. In seguito, l’ammontare che riceverete verrà arrangiato in base alle vostre ore di lavoro. Tuttavia devo sottolineare che non è una necessità primaria. Anche coloro che sceglieranno di non lavorare saranno ben accomodati. Più precisamente può essere visto come un premio che aggiunge qualcosa di extra alla vita. Perciò, la scelta di accettare di essere reclutati o meno è nelle vostre mani.”


Sorprendentemente, non seguì una discussione turbolenta. Tutte le streghe continuarono a posare le loro attenzioni sulla Signorina Tilly, forse perché sapevano che la loro guida aveva altro da dire.


“Ma, sorelle mie, questo non riguarda soltanto il divertimento.” Il tono di Tilly si calmò. “Ricordate i trattamenti ingiusti che abbiamo dovuto affrontare dopo il nostro risveglio? In quel momento, penso che gran parte di noi aveva lo stesso pensiero, ovvero che sarebbe abbastanza bello se ci fosse un luogo dove le streghe potessero vivere insieme alle persone normali.”


Dopo una breve pausa, continuò parola per parola: “Quindi, questo riguarda il futuro di tutte noi sorelle. Non ci sarà un’occasione migliore per permettere a più persone di comprenderci.”


<em>Aris</em>


<em> </em>


<em> </em>




                                


                                



