---
weight: 950
title: Capitolo 95- Incontro
pubDate: 2025-08-07T11:37:50.885Z
tags:
    - rtw
---


Si avvicina il giorno del conto alla rovescia per il 100° capitolo della novel e per festeggiare l'evento abbiamo deciso il 2 marzo di regalarvi diverse chicche, nel frattempo vi invitiamo a votare la locandina da inseriremo nel sito. Come ben sapete le locandine ufficiali sono 4 per cui votate e scegliete cliccando https://www.facebook.com/novelleleggere/posts/2036336659714263 Qui 


Direi che per oggi è tutto e vi ricordo che sostenendo la novel avrete un capitolo in più e per sostenerla  basta donare 7 euro cliccando https://www.paypal.me/Dalila90  QUI


by Erialis




Cavolo, cavolo! Stronzo di un principe, non è lui quello gettato in questa landa desolata solo per pietà? Pensò Cornelius ferocemente, ma quando si ricordò delle due guardie con spada alla mano che lo stavano seguendo, dovette temporaneamente ingoiare e rimandare nello stomaco una bella dose di risentimento.


Quando fu finalmente fuori dal castello e vide che le due guardie se ne andavano, il barone si sentì sollevato.


Tirò fuori il suo fazzoletto già umido e si asciugò la fronte. Sputò con decisione la saliva che aveva in bocca, immaginandosi lo sputo che colpiva il principe direttamente in faccia. Questo tuttavia non fu abbastanza per sfogare la sua rabbia, quindi calpestò ripetutamente lo sputo, finché il suo cuore non trovò pace.


Solo perché sei stato capace di fermare l’invasione delle bestie demoniache pensi di essere in grado di fronteggiare Fortezza Longsong? Continua pure ad essere così altezzoso, dopotutto non ti resta molto tempo per esserlo!


Cornelius pensò che, se non avesse ricevuto informazioni tanto attendibili, non si sarebbe mai azzardato a tornare a Città di Confine così presto. In generale, l’aristocrazia ritornava sempre dopo i civili. Dopotutto, scavare e cacciare erano lavori sporchi, così duri che gli aristocratici non li avrebbero mai svolti.


La loro parte consisteva solo nel supervisionare la produzione, e aspettare di avere abbastanza minerali da trasferire. Nel tempo libero andavano alle case dei cacciatori a chiedere se c’era qualche pelliccia di alta qualità da comprare.


Ma quell’anno la situazione era del tutto diversa. Cornelius aveva sentito da Reynolds, il direttore finanziario, che il duca Ryan era pronto a portare il Quarto Principe fuori da Città di Confine. Quello non era un tradimento nei confronti del re di Graycastle, anzi, stavano seguendo un ordine di Timothy Wimbledon, il nuovo re: “Roland Wimbledon non è più Signore di Città di Confine, e se vuole che gli sia assegnato un nuovo territorio dovrà prima fare ritorno alla sede del re.”


Il duca Ryan aveva detto queste parole rivoluzionarie di fronte a Reynolds, che era stato tanto abile da scalare le posizioni sociali e partendo dal Municipio era a arrivato a essere direttore finanziario in soli cinque anni. Se non fossero stati legati da una lontana relazione di parentela, e se non gli avesse mandato ogni anno in regalo due pellicce di alta qualità, Cornelius non sarebbe mai arrivato a sapere cosa passava per la mente delle persone al comando ad ovest.


“Ottenere un nuovo territorio dopo essere ritornato dal re” erano solo parole vuote, anche Cornelius lo sapeva, il Primo Principe senza poter dire nulla era stato mandato alla ghigliottina. Se il Quarto Principe avesse fatto ritorno, il nuovo re avrebbe avuto pietà di lui?


Senza dubbio il confine occidentale era sotto il comando del duca Ryan, l’unica domanda era se avrebbe aspettato un ordine di re Timothy o se avrebbe agito senza di esso. Comunque, quando il duca Ryan avrebbe deciso di agire, non ci sarebbe stata alcuna differenza tra Roland Wimbledon e un cane randagio.


Era anche per questo che Cornelius era corso a Città di Confine. La prima ragione era, ovviamente, arrivare alle pellicce il prima possibile; la seconda ragione, però, era mettere in vendita la sua stessa casa.


Il primo punto a cui aveva pensato era un’idea davvero intelligente. Negli anni passati i civili erano scappati a Fortezza Longsong per trovare rifugio, a quel punto dell’anno erano naturalmente a corto di scorte. Ma quell’anno erano rimasti per tutto il tempo a Città di Confine, di sicuro c’era qualche merce che poteva ottenere, giusto? Quindi non solo avrebbe potuto fare una piccola fortuna, ma anche offrire a Reynolds un po’ di devozione familiare.


Il secondo punto era che Cornelius aveva chiesto a Reynolds di fargli avere un posto all’interno del Municipio. Anche se erano mansioni inutili, era sempre meglio che vivere in quel dannato luogo mediocre. E visto che non avrebbe più avuto bisogno della sua casa, l’avrebbe dovuta vendere il prima possibile. Chi poteva sapere quando il duca Ryan avrebbe dato il via al suo attacco, forse quel mercenario ribelle avrebbe saccheggiato e bruciato la sua casa, causandogli una grave perdita.


Ma non avrebbe mai immaginato che la casa non sarebbe stata bruciata dai mercenari, ma direttamente rimossa dal Quarto Principe. Quando il barone ripensò a questo fatto, digrignò i denti dalla rabbia, era una delle sue case migliori! Anche se centocinquanta ori reali erano stati un’esagerazione, valeva almeno trenta ori reali.


Per avere presto il denaro aveva pure piegato la testa, e accettato riluttantemente venti ori reali, ma poi Sua Altezza lo aveva trattato in quel modo così assurdo! Invece di dargli i soldi, lo aveva pure minacciato con la defezione. Non sapeva che ogni anno, all’inizio dei Mesi dei Demoni, tutti i nobili si spostavano a Fortezza Longsong?


Un attimo…Cornelius rallentò improvvisamente, sembrava che ci fosse qualcosa di sbagliato. Anche se aveva sentito in precedenza del cattivo temperamento del principe, questi aveva sempre agito senza riflettere, aveva anche maliziosamente infastidito la moglie del barone Simon subito dopo essere arrivato a Città di Confine. Dopodiché, quello era diventata per lungo tempo una battuta tra loro.
Ma quel giorno l’impressione che aveva avuto del principe non corrispondeva a quello che sapeva di lui. Il principe non si era mai arrabbiato né aveva agito senza vergogna, anzi era stato Cornelius a mostrare un cattivo carattere e agire in modo irrazionale. Durante l’intero colloquio, l’altro aveva parlato costantemente con lo stesso tono.


Quindi perché era così spaventato, pur avendo obbedientemente rinunciato alla propria casa? Se avesse detto che la casa era sua, il principe l’avrebbe davvero ucciso, oppure no?


Giusto…Cornelius non riuscì a trattenere un fremito, il sudore sulla fronte si fermò. Ora, ripensandoci, quando era di fronte al principe gli era sembrato di parlare con il duca Ryan. Il barone scosse la testa, cercando di frugare tra quegli spiacevoli ricordi nel fondo della sua mente.


In ogni caso, il Quarto Principe potrà fare l’altezzoso solo per altri pochi giorni. Presto il duca Ryan riporterà Città di Confine sotto il suo dominio, e poi Sua Altezza Roland Wimbledon verrà scortato a Graycastle, e allora mi farò una grassa risata. Forse avrò perso quei venti ori reali, ma alla fine il duca Ryan cercherà vendetta per me.


Fermando qui i suoi pensieri, fu finalmente in grado di rilassarsi. Dato che aveva ricevuto delle belle pellicce e non doveva più vendere la casa, poteva semplicemente tornare alla Fortezza Longsong.


Portare il messaggio a “quelli con cui ci potrebbero essere le stesse incomprensioni” deve semplicemente essere una grande messinscena. Quando sarò tornato alla Fortezza, dovrò imitarlo il meglio possibile, così che tutti sappiano cosa sia un bluff.


Quando finalmente lasciò l’area del castello, camminando per la strada fino al porto, Cornelius passò accanto a una donna che indossava un cappuccio.


Inizialmente in questo non c’era nulla di strano, dopotutto gli abitanti andavano e venivano sempre, ma la donna era vestita molto bene. Forse era una giovane nobile o una donna dell’alta società diretta dal principe. Ma quando un soffio di vento sollevò un angolo del cappuccio, Cornelius si sentì il cuore balzargli in petto e fece fatica a respirare.


Dio, ecco come dovrebbe apparire una donna, con quei capelli verdi e lunghi, anche solo rivelare per un attimo una parte del suo viso è stato abbastanza per incantarmi. Nemmeno se il re di Graycastle avesse chiamato le principesse delle altre aristocrazie avrebbe visto qualcuno come lei. Come è possibile che una tale bellezza si trovi a Città di Confine?


Si girò, voleva raggiungerla, vedere cosa avrebbe fatto, ma vide che si stava dirigendo dritta verso il castello.


È questo il tipo di donna a cui ha accesso il principe? Il barone esitò ancora un po’, ma alla fine rinunciò. Non voleva per niente avere a che fare col Quarto Principe, una persona così perversa doveva essere lasciata sistemare dal duca Ryan. Devo ancora tornare alla Fortezza Longsong.


Arrivato al molo, salì sul suo veliero monoalbero. Il barcaiolo tirò le vele e la barca lasciò velocemente il molo, salpando in direzione della fortezza Longsong.


Sulla via del ritorno, mentre sedeva al sole, Cornelius vide uno spettacolo impressionante.


A circa otto chilometri da Città di Confine, su un campo innevato, un grande gruppo di persone entrò nel suo campo visivo: indossavano tutti la stessa armatura di pelle marrone, e una lunga picca di legno sulla schiena. Formavano una lunga linea e marciavano lentamente nella neve. Anche se erano separati da lui da un piccolo bosco, impedendogli di vedere tutto chiaramente, era comunque certo che ci fossero almeno un centinaio di persone.


Quelli sono…i contadini che il Quarto Principe ha usato per affrontare le bestie demoniache?


Nei primi mesi dell’anno, quando la neve ancora ricopriva le strade, era estremamente difficile camminare nella neve, Cornelius non riusciva nemmeno a immaginarselo.  Ma il gruppo di persone camminava ancora lungo la strada, e sembrava pure che la neve fosse alta almeno trenta centimetri, non era cosa da poco…


Voleva ridere per quella vista ridicola, ma scoprì di non riuscirci. Inconsciamente un dubbio sorse dentro il suo cuore: i cavalieri sotto il comando del duca Ryan sarebbero stati capaci di fare altrettanto?






Merges
                                


                                



