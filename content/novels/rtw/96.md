---
weight: 960
title: Capitolo 96- Foglia
pubDate: 2025-08-07T11:37:50.886Z
tags:
    - rtw
---


Buon Lunedì a tutti e ovviamente inizio settimana con le avventure del Principe Roland, come potete notare ci stiamo avvicinando al capitolo 100 e per festeggiarlo abbiamo deciso di organizzare un paio di cosette sperando che vi faccia piacere partecipare, noi dal canto nostro ci terremmo molto.


In primo luogo sulla pagina di fb di novelleleggere https://www.facebook.com/novelleleggere/posts/2036336659714263 Qui


come potete vedere vi è richiesto di votare la locandina che inseriremo sul sito, la nostra novel ha 4 locandine ufficiali ebbene a voi sceglierne una votandola, il giorno 2 marzo in occasione appunto del centesimo capitolo la pubblicheremo.


Inoltre vogliamo proporvi un piccolo puzzle riguardante un'immagine non ufficiale della novel ma molto famosa


Il programma prevede poi delle chicche nella pagina di "Release that Witch" nel forum https://forum.novelleleggere.com/showthread.php?tid=224 Qui  tenete però presente che anche queste piccole appariranno anche loro il 2 marzo nel forum.


Direi che per oggi è tutto e vi ricordo che sostenendo la novel avrete un capitolo in più e per sostenerla  basta donare 7 euro cliccando https://www.paypal.me/Dalila90 


by Erialis


Foglia non credeva che sarebbe mai arrivato il giorno nel quale avrebbe rimesso piede in una città umana. Attorno a lei molte persone si affrettavano qui e lì rendendo la strada caotica.


Mentre si avvicinava alle mura di Città di Confine riconobbe i familiari ammassi di costruzioni in mattone che le riportarono alla mente vecchi ricordi. Non era passato nemmeno un anno dalla sua fuga dalla catena montuosa invalicabile, eppure la scena che si apriva davanti a lei la faceva sentire come se fosse approdata in un nuovo bizzarro mondo.


I Mesi dei Demoni erano appena terminati. La popolazione era di recente sopravvissuta all'inverno senza cibo o vestiti; le loro condizioni mentali o fisiche non sarebbero dovute essere ottimali. Foglia ricordava la volta in cui con l’Associazione delle Streghe Alleate si era avvicinata ai bassifondi della Città d'Argento, ed erano stracolmi di cadaveri. Persino i sopravvissuti apparivano morti nei loro visi impassibili e movimenti rigidi.


Al contrario, le persone che vide sembravano piene di energie. Alcuni raccoglievano i pesci essiccati di fronte la porta, altri riparavano le tegole danneggiate sui loro tetti. Molti uomini virili parlavano felicemente tra loro e si dirigevano verso la parte nord della città con le zappe e martelli in spalla. In quelle condizioni, Foglia non poté fare a meno di tirare il bordo del cappuccio fino agli occhi per evitare di guardarli.


Il castello era abbastanza facile da individuare, si trovava nel pendio sud-ovest della città. A causa della mancanza di piante con cui mimetizzarsi, la parte più complessa del piano sarebbe stata intrufolarsi al suo interno. Aveva considerato la possibilità di nascondersi in un tronco per evitare i suoi nemici; ma, se un albero fosse improvvisamente cresciuto e l'avesse accolta, avrebbe attirato troppa attenzione.


L'arte dell'invisibilità non era una delle sue abilità. Dopo lunghe riflessioni, Foglia decise di entrare dalla porta principale anziché nascondersi in un luogo dopo l'altro.


Se fosse riuscita ad entrare direttamente nel castello sarebbe stata al sicuro, ammesso che Usignolo avesse detto la verità.


Anche nel caso in cui la strega avesse mentito a lei e le sue sorelle dell’Associazione delle Streghe Alleate, Foglia era abbastanza certa di potersi occupare delle due guardie che difendevano il cancello.


Ovviamente però, c’era anche la possibilità che Usignolo avesse tradito tutti e che non ci fossero streghe a lavorare per il Principe.   In quel caso, Foglia sapeva che Città di Confine sarebbe stata la sua tomba. Eccellendo nelle abilità di combattimento, poche persone potevano sfuggire ad Usignolo. Perfino la straordinaria Cara non aveva cercato di combattere contro la strega della nebbia.


Ad ogni modo Foglia era preparata al peggio. Qualora non fosse tornata, Pergamena avrebbe preso il suo posto di supervisore e avrebbe guidato il resto delle sue sorelle. Sfortunatamente però, nessuna di loro sapeva dove sarebbero andate o dove fosse la loro casa.


Procedé lentamente verso il pendio e si avvicinò alle porte del castello. Non ci volle molto prima che le guardie si accorgessero di lei e le urlassero: "Questo è il palazzo del Principe. Non avvicinarti. Stai indietro!". Si fermarono un momento poi aggiunsero: "Se hai qualche comunicazione urgente, percorri questa strada gira a sinistra e troverai il Comune. Lì ci sono delle persone che ti ascolteranno".


La strega prese un respiro profondo e si tolse il cappuccio. Come previsto, le guardie la fissarono con identiche espressioni di sorpresa. "Sono una strega" dichiarò spavalda, non lasciandogli il tempo di indovinare.


Era pronta ad uno scontro sin dal primo momento in cui aveva svelato la sua identità, eppure, in quel momento le guardie si erano semplicemente scambiate uno sguardo. Nei loro visi non aveva intravisto quel comune senso di disgusto che aveva riscontrato negli occhi delle persone normali alla sola menzione della parola "strega". Invece, una delle guardie le chiese con molto interesse: "Possiamo esserti utili, strega?"


Quella reazione sbalordì Foglia. Represse l'accesso di entusiasmo e rispose nel tono più calmo possibile: "Vorrei parlare con Usignolo, o anche Anna e Nana andrabbero bene".


Dal racconto di Usignolo era possibile intuire che le streghe frequentassero regolarmente il castello. Sua Altezza non limitava la libertà delle streghe, e le guardie del castello non impedivano loro di entrare e vedere il principe Roland. Se fosse stato vero, sarebbe stato impossibile che le guardie non le conoscessero affatto.


La guardia che si era rivolta a Foglia diede una pacca sulla spalla del compagno e gli disse: "Tienila d'occhio, io informerò Sua Altezza".


Foglia lo guardò attraversare le porte e svanire dalla sua vista.


Si chiese cosa ci fosse in serbo per lei, sarebbe stata accolta dalle sue sorelle? Accerchiata dalle guardie? O forse sarebbe stata coinvolta in una battaglia sul retro?


Iniziò a contraddirsi da sola. Voleva credere alle parole di Usignolo; però più si avvicinava al momento della verità, più temeva che sarebbe stata delusa."Era possibile che Usignolo avesse cambiato il suo nome? O che Anna e Nana fossero solo dei nomi inventati? O.…"


Aspettò tranquillamente la sua sorte. La sua percezione del tempo non era mai stata così lenta. Sembrava addirittura che aspettasse da secoli.


Non sapeva quanto fosse passato quando sentì la voce di Usignolo. Pensava ci fosse qualcosa che non andava nel suo udito.


Una figura familiare apparve dal cancello saltellando e raggiunse il fianco di Foglia nello stesso momento in cui lei ne sentiva la voce. L’istante successivo era già avvolta in un caldo abbraccio.


"Benvenuta a casa, Foglia!" la salutò Usignolo.


"Ecco, questi sono i miei vestiti che non uso, puoi indossarli" le propose Usignolo mentre frugava nel suo armadio. "Qui c'è un cappotto, le scarpe... sì, ti serviranno anche degli abiti da notte e un asciugamano".


"Non essere troppo zelante. Si sistemerà quando Sua Altezza si sveglierà" la ammonì Wendy con un sorriso, scuotendo bonariamente la testa.


Foglia era profondamente toccata dall'impegno dimostrato dalla sorella nell'aiutarla a sistemarsi. Tirò su col naso e si asciugò le lacrime che cadevano. Aveva paura di non riuscire a non piangere mentre parlava.


Usignolo non le aveva mentito. C'era davvero un principe che era gentile con le streghe.


"Che ne dici di una doccia? Devi essere stanca. C'è molta strada tra il campo e il castello. Al momento Sua Altezza sta riposando, ma sarà felice di vederti quando si sveglierà. Avete trovato Montagna Sacra? Dove sono le altre sorelle?" Le chiese Usignolo dopo avere messo l'asciugamano e gli altri vestiti accanto Foglia.


A quella serie di domande, gli occhi di Foglia si riempirono di lacrime appannandole la vista. Non riuscì ad impedirsi di piangere tra le braccia di Usignolo e lasciarsi andare alla tristezza nascosta nel profondo del suo cuore.


Foglia si calmò solo dopo avere inzuppato i vestiti della sorella con le sue lacrime.


Solo allora raccontò loro gli avvenimenti accaduti inseguito alla loro partenza. Quando rivelò il numero delle streghe morte nelle terre barbare, Foglia sentì i pugni di Usignolo serrarsi.


"Non avrei mai immaginato che Cara conducesse l'Associazione delle Streghe Alleate in un vicolo cieco. Solo sette streghe sopravvissute su quarantadue? La colpa è solo mia, se mi fossi schierata con più decisione dalla parte di Usignolo, forse loro..." confessò Wendy dopo avere ascoltato l'intera storia di Foglia con un'aria estremamente triste e seria.


"Non è stata colpa tua. Nessuno può prevedere il futuro, tutto quello che possiamo fare adesso è stabilire un piano" le disse mestamente Usignolo, poi si girò verso Foglia e le chiese: "Sono sopravvissute sei sorelle? Dove sono?"


"Aspettano un mio messaggio all'entrata della gola. Avevamo stabilito che se non fossi stata in grado di tornare indietro, Pergamena avrebbe guidato le altre lontano da qui, forse nell'estremo sud oppure attraverso l'oceano..."


"Dobbiamo portarle qui adesso. Andrò io. Wendy, prenditi cura di Foglia, per favore”.


"Ma cosa farai se non ti crederanno? Dovresti andare con Foglia e Fulmine, in questo momento si sta allenando nel volo ad ovest della città. Potreste andare a cavallo, in modo che le sorelle camminino di meno" le suggerì Wendy con accortezza.


"Ma il principe non sta dormendo? Non dovreste informarlo?" domandò Foglia confusa.


“Sta tranquilla! Se Sua Altezza lo sapesse impazzirebbe all'idea di dovere aspettare!” la rassicurò Usignolo.


Thea                                









