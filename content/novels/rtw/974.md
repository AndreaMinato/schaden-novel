---
weight: 9740
title: Capitolo 974- Un Combattimento Oltre il Campo Visivo (Parte II)
pubDate: 2025-08-07T11:37:51.047Z
tags:
    - rtw
---






"Quanto è distante l'obiettivo?"


"Dodici chilometri."


"Che si dice dall'altro lato?"


"Libero."


Sylvie rispose in un istante, il che fece sentire Andrea come se stesse parlando a se stessa. Infatti, la Risonanza Mentale aveva notevolmente migliorato la loro comunicazione.


Sebbene Andrea all'inizio si fosse sentita un po' strana, adesso invece iniziava ad apprezzare quell'esperienza. Dopo essersi collegata alla mente di Sylvie, si sentì come se tutto stesse improvvisamente prendendo vita. Questa connessione non solo le permetteva di vedere lontano ogni cosa, ma aveva anche migliorato i suoi sensi. Era proprio una bella sensazione.


Non poté fare a meno di chiedersi come sarebbe stato se si fosse trovata in una situazione di Risonanza Mentale con la Principessa Tilly.


"Qui, Squadra del Volo. E' Fulmine che vi parla. Squadra dell'Arco mi vedete?" La voce di Fulmine proveniva da un Sigillo dell’Ascolto.


Andrea smise di fantasticare e si concentrò di nuovo. Cercò nel cielo e disse: "Ti vedo."


"Stiamo bene a quest'altezza?"


"Si. Vi dovete nascondere meglio dietro alcune nuvole."


"OK."


"Ciiip."


Nel caso in cui Andrea non riuscisse a colpire un bersaglio o non avesse abbastanza forza da sparare ad un Demone, se ne sarebbero dovute occupare Fulmine e Maggie, le quali si trovavano proprio sopra al nemico. Fulmine riusciva a raggiungere una velocità di tre volte maggiore rispetto ad una Bestia Diabolica, invece Maggie poteva trasformarsi in un attimo in una bestia. Sarebbe stato quindi impossibile per il nemico difendersi da un attacco dall'alto.


Ma Fulmine e Maggie avrebbero potuto lanciare un attacco del genere soltanto per una volta.


Se ci fosse stato più di un Demone, avrebbero dovuto ritirarsi.


Personalmente, Andrea non voleva che le ragazze combattessero.


Era certa delle sue abilità.


Si vantava di essere una tiratrice infallibile. Persino Cenere non riusciva a batterla in questo campo.


Voleva mostrare a quelle ragazzine di che pasta era fatta una vera professionista.


"Sei chilometri."


Le avvertì Sylvie.


"Bene, sto mirando al primo bersaglio."


Andrea chiuse gli occhi e si concentrò sul bersaglio.


In teoria, avrebbe potuto abbattere qualsiasi bersaglio vedesse nel raggio dell'arma, che era maggiore di cinque chilometri, ma la quantità di potere magico necessario le avrebbe reso questo compito difficile.


Una volta esaurito tutto il potere magico, sarebbe svenuta.


Dopo diversi tentativi fatti durante l'allenamento, aveva notato che la distanza ideale si aggirava attorno ai cinque chilometri.


Mentre mirava all'obiettivo, una scarica di potere magico fluì dal suo corpo e la avvolse stretta. Vide subito una linea di mira allungarsi verso la Bestia Diabolica ignara dell'imminente attacco.


La sottile linea argentata era così distorta che non assomigliava proprio alla traiettoria di un proiettile. Il primo tratto sembrava disegnare un arco che si estendeva lontano nell'immensità del cielo, per poi diventare una linea ondulata.


Prima di avere il nuovo fucile, non aveva mai visto una linea di mira come quella. Si trattava di una serie di segmenti irregolari. Continuava a cambiare continuamente e la parte centrale sembrava un filo di seta di ragno che ondeggiava nel vento, ma la parte finale era sempre fissata sull'obiettivo.


Aveva chiesto a Sua Maestà di quella misteriosa linea, e la sua risposta era stata completamente inaspettata.


Secondo lui, la sua abilità non aveva nulla a che fare con la mira. Per quanto un cecchino potesse essere attento a puntare la propria arma su un obiettivo non avrebbe mai potuto prevedere la precisione del colpo. Una volta sparato un colpo, la velocità del proiettile sarebbe potuta diminuire durante il volo e sarebbe stata influenzata da fattori esterni. Una folata di vento al traverso (1) sarebbe bastata per spingere lontano il proiettile dal proprio obiettivo. Anche col sussidio del miglior mirino, non si sarebbe mai potuta garantire che ogni proiettile colpisse il bersaglio.


E, con un bersaglio a cinque chilometri di distanza, sarebbe stato normale incontrare grandi difficoltà, anche per un comune cecchino.


"E quindi quale sarebbe la mia abilità?" aveva chiesto allora a Roland.


In quel momento le era sembrato che lui avesse fatto finta o che stesse aspettando una domanda del genere, ma non le importava. "Devo dire che sei brava con il lancio della monetina. Ci sono molti fattori che determinano dove andrà a cadere un proiettile, ma sorprendentemente, tu riesci sempre a colpire il tuo bersaglio. Perché? Pensaci. Se lanci una moneta in aria, in qualche modo sai da che lato cadrà. È per questo che hai sempre la certezza che il proiettile sparato colpirà il bersaglio."


"Ne è sicuro? Come mai non vinco mai quando gioco a carte?"


"Beh, non è proprio la stessa cosa. Vuoi diventare più forte? Esiste una teoria secondo la quale potresti aumentare notevolmente la tua abilità."


"Davvero? Quale sarebbe?"


Sua Maestà aveva risposto sorridendo: "Teoria della Probabilità."


"Dal punto di vista della probabilità condizionata (2), ci sono diversi fattori che possono influenzare i risultati di un colpo, ma tu sei in grado di controllare o eliminare del tutto gli effetti di queste condizioni. Fidati di me, fin quando padroneggerai questa teoria, avrai un potenziale illimitato." Andrea ricordava come se fosse ieri il momento in cui Sua Maestà le aveva consegnato un libro, con un sorriso stampato in faccia.


In quel momento, una scintilla le era scattata dentro. Era come se riuscisse a vedere una strada dritta che l'avrebbe condotta verso un futuro brillante ed aveva pensato eccitata: "<em>Diventerò una Trascendente."</em>


Tuttavia, quell'entusiasmo le era durato soltanto per quella notte.


Aveva aperto il libro intitolato "Teoria della Probabilità" e non ci aveva capito nulla.


<em>Che diavolo è questa roba? Le persone normali non possono capire un libro del genere!</em>


"Crack—"


Andrea premette il grilletto quando la linea argentata si dissolse all'orizzonte.


Ci fu un lampo di fuoco e il colpo risuonò. Era molto più rumoroso di un fucile ad otturatore girevole. Il rumore era stato così forte a tal punto da farle martellare il petto, ed il rinculo era stato così forte da farle male alla spalla. Per fortuna, non aveva subito gravi danni, grazie soprattutto alla copertura resistente all’impatto e agli ammortizzatori del treppiede. Prima ancora che la polvere cadesse, era già pronta per un altro colpo.


Un flusso di potere magico si riversò nel suo corpo.


Le streghe stavano lavorando come durante l'addestramento. Oltre a Margie e alle altre Streghe Assistenti, tutte le Streghe avrebbero contribuito a rifornire Andrea di potere magico, anche le Streghe Combattenti che dovevano proteggere tutti.


"Cos'è successo? L'hai colpito?" Chiesero tutte preoccupate.


Dopotutto, dal primo colpo avrebbero dovuto capire se l'operazione poteva avere successo o meno.


"Il proiettile deve coprire una lunga distanza, ma non mancherò il bersaglio." disse Andrea fiduciosa.


Era così, proprio come aveva detto Sua Maestà.


<em>So già dove atterrerà la monetina.</em>


Il proiettile aveva viaggiato ad una velocità così elevata, che nemmeno Sylvie era stata in grado di seguirlo, ma Andrea riusciva chiaramente a descriverne la traiettoria. Dopo aver volato per quattro chilometri avrebbe iniziato a scendere. Sebbene un proiettile vagante fosse ancora veloce e letale, avrebbe mancato il bersaglio se avesse continuato a viaggiare in quel modo.


Ma, una forte raffica di vento avrebbe cambiato tutto. Sentiva che era come far rimbalzare una pietra sul pelo dell’acqua. Quando il vento colpiva il proiettile, quest’ultimo iniziava a salire come un uccello che cavalca il vento disegnando un arco nel cielo. Soltanto in quella maniera il proiettile avrebbe potuto evitare le due Bestie Diaboliche che volavano in formazione, per colpire l'ultimo.


Andrea premette di nuovo il grilletto, ma questa volta non si affrettò a prepararsi per un terzo sparo. Invece, si voltò a guardare il primo bersaglio: la Bestia Diabolica sul retro della formazione.


"Bang," Sussurrò.


Un attimo dopo la Bestia Diabolica tremò violentemente, ci fu un’esplosione di sangue e i suoi organi iniziarono ad uscire dal corpo spezzato. Il Demone sulla sua schiena era stato diviso in due parti. La parte superiore del corpo fu sbalzata in aria e, dalle taniche che trasportavano, iniziò a schizzare tutta la Nebbia Rossa.


Da lontano, sembrava un fiore rosso che stava sbocciando nel cielo.


<em>Framan</em>


<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"]</span>


<em>(1) e' un termine tecnico indicante un vento trasversale</em>


<em>(2)</em> <em>Probabilità condizionata è una teoria delle probabilità. Molti paradossi derivano o comunque sono legati ad una sua formulazione errata. In pratica è: la probabilità del verificarsi di un evento A rispetto ad un evento B è la probabilità che si verifichi A sapendo che si è verificato B.</em>


<em>Vorrei ricordare a tutti che fin quando non arriviamo al capitolo 1000 potete tutti tranquillamente rispondere alle domande del contest anche quelle pregresse </em>


[/su_service]


<em> </em>
<p style="text-align: center">[su_note note_color="#aaece7" text_color="#000000"]                                                I<span data-sheets-value="{&quot;1&quot;:2,&quot;2&quot;:&quot;il primo negozio che Roland fa aprire in piazza?&quot;}" data-sheets-userformat="{&quot;2&quot;:14780,&quot;5&quot;:{&quot;1&quot;:[{&quot;1&quot;:2,&quot;2&quot;:0,&quot;5&quot;:[null,2,0]},{&quot;1&quot;:0,&quot;2&quot;:0,&quot;3&quot;:3},{&quot;1&quot;:1,&quot;2&quot;:0,&quot;4&quot;:1}]},&quot;6&quot;:{&quot;1&quot;:[{&quot;1&quot;:2,&quot;2&quot;:0,&quot;5&quot;:[null,2,0]},{&quot;1&quot;:0,&quot;2&quot;:0,&quot;3&quot;:3},{&quot;1&quot;:1,&quot;2&quot;:0,&quot;4&quot;:1}]},&quot;7&quot;:{&quot;1&quot;:[{&quot;1&quot;:2,&quot;2&quot;:0,&quot;5&quot;:[null,2,0]},{&quot;1&quot;:0,&quot;2&quot;:0,&quot;3&quot;:3},{&quot;1&quot;:1,&quot;2&quot;:0,&quot;4&quot;:1}]},&quot;8&quot;:{&quot;1&quot;:[{&quot;1&quot;:2,&quot;2&quot;:0,&quot;5&quot;:[null,2,0]},{&quot;1&quot;:0,&quot;2&quot;:0,&quot;3&quot;:3},{&quot;1&quot;:1,&quot;2&quot;:0,&quot;4&quot;:1}]},&quot;10&quot;:1,&quot;11&quot;:4,&quot;14&quot;:[null,2,0],&quot;15&quot;:&quot;Arial&quot;,&quot;16&quot;:12}">l primo negozio che Roland fa aprire in piazza? </span>[/su_note]</p>
                                


                                



