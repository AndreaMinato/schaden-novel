---
weight: 9750
title: Capitolo 975- Una Notte Nella Natura Selvaggia
pubDate: 2025-08-07T11:37:51.047Z
tags:
    - rtw
---






Se il Demone che volava in testa avesse visto che cosa era successo dietro di lui, sarebbe riuscito a scappare. Sebbene Andrea, durante le esercitazioni, fosse riuscita a colpire facilmente tutti i palloncini, si rese conto che prevedere i movimenti di un essere vivente era molto più difficile.


Una volta premuto il grilletto, il proiettile avrebbe seguito una precisa traiettoria. Dopodiché lei non avrebbe più potuto controllare la situazione, soprattutto nel caso un bersaglio avesse lasciato la propria posizione. E quindi, se un essere vivente si fosse accorto del pericolo e, improvvisamente, avesse deciso di cambiare percorso, il proiettile avrebbe sicuramente mancato il bersaglio.


Non aveva mai mancato un bersaglio da vicino e aveva sempre visto il risultato del colpo subito dopo averlo sparato. Questa situazione invece era diversa. Doveva aspettare con pazienza, poiché il proiettile avrebbe dovuto viaggiare per cinque chilometri prima di colpire l'obiettivo.


Avrebbe anche potuto indovinare da quale lato la monetina sarebbe caduta sul tavolo, ma non poteva incollare quei Demoni per assicurarsi un buon risultato. Se, improvvisamente, qualcuno avesse toccato il tavolo o la monetina con un dito mentre atterrava, sarebbe stata ancora in tempo per far girare la monetina dall'altro lato. Pertanto, non sarebbe rimasta sorpresa se il Demone fosse scappato.


Ma, se avesse anche solo tentato di scappare, se ne sarebbe occupata la Squadra del Volo.


Per fortuna, il Demone non si era accorto di nulla.


E non perché non era stato abbastanza attento. Ma, volando a centinaia di metri da terra, si riusciva a sentire soltanto il fischio del vento. Per di più, volavano di faccia al vento e quindi il fischio risultava più amplificato. Quando avevano iniziato a preparare questo piano di combattimento, Fulmine aveva concluso dai ripetuti test che, fintanto che il Demone avesse volato dieci metri più avanti rispetto al bersaglio, non sarebbe riuscito a sentire nessun rumore, neanche il rumore del proiettile che colpiva il bersaglio dietro di lui.


Per questo motivo Andrea aveva deciso di sparare per primo al Demone che volava in coda.


Il grosso proiettile gli aveva spaccato la pancia e aveva completamente distrutto i suoi organi interni. Dopo averli persi dal proprio corpo, non era neanche riuscito a urlare.


Detto questo, il Demone che volava in testa non si era accorto di nulla, perdendo quindi la sua unica possibilità di scappare.


Dopo pochi secondi, un altro proiettile proveniente dall'alto lo aveva preso in pieno nel petto, trapassandogli il corpo prima di spezzargli la spina dorsale.


La Bestia Diabolica che volava nel centro portando il carico sulle spalle, a quel punto, si era reso conto che c'era qualcosa che non andava, ma non era abbastanza intelligente da capire l'intera situazione. Spinto dall'istinto di sopravvivenza, provò a girarsi per volare verso Taqila.


Andrea lo aveva bloccato.


Era riuscita a predire per tre volte la faccia della monetina.


...


Nel tardo pomeriggio, l'Arca si alzò di nuovo da terra.


Secondo la mappa tracciata dal Gruppo di Esplorazione, la Squadra dei cecchini era arrivata sana e salva a destinazione, al di sotto di una caverna crollata per cause naturali.


"Ci sono funghi secchi a becco di uccello?" chiese Amy con grande sorpresa.


"Li ho conservati qui," disse Maggie mentre estraeva da sotto ad una pietra alcune bottiglie di vetro. "Abbiamo anche dei condimenti per il barbecue qui!"


"Prepari queste cose in ogni base?" chiese Amy.


"Certo che sì," rispose Fulmine orgogliosa. "Rispetto alle altre basi, questo posto non è molto ben fornito. Se ci trovassimo nella Foresta Pavilion, saremmo riusciti a metter su un vero e proprio banchetto con la quantità di cibo che abbiamo conservato lì!"


"Foresta Pavilion?" chiese Sharon incuriosita, "Dov'è?"


"È vicino alla Catena Montuosa Invalicabile, in un albero enorme quanto un castello," disse Maggie mentre disegnava nell'aria una linea invisibile. "Abbiamo chiesto a Foglia di costruire un tetto e un posto al sole dove essiccare la carne."


"Temo che solo Sua Maestà possa tollerare i tuoi furti di sale e spezie." disse la Contessa Spear toccandosi la fronte. "Credo che questi condimenti costino molti Ori reali. Se ci fosse stato un altro Signore, ti avrebbe sicuramente buttato in una padella bollente."<a href="#_ftn1" name="_ftnref1">[1]</a>


Il Gran Coppiere dell'Isola Dormiente annuì in segno di approvazione.


"Non ho rubato niente!" rimbeccò Maggie. "Li ho solo raccolti da terra."


"Li hai raccolti?" chiese una dubitante Spear.


"Erano caduti da alcune ceste in cucina. Li ho solo presi," disse Fulmine.


"E non li ho presi senza pagare," aggiunse Fulmine. "Nei Fiordi, gli esploratori riescono a guadagnare un mucchio di soldi disegnando mappe, ed io ho disegnato molte mappe per Sua Maestà."


"Beh, Sua Maestà non si arrabbierebbe mai, neanche se gli saccheggiassi la cucina." interruppe Sylvie con una voce flebile. "Raccogliere delle spezie dalla cucina è niente. Ho visto Usignolo sgattaiolare in cucina almeno sei volte in una settimana per prendere tutto il pesce essiccato. È anche entrata nello studio di Sua Maestà per rubare... "


Adesso tutti la guardavano preoccupati.


"Per rubare cosa?"


Sylvie si rese conto che stava per vuotare il sacco. "Ah, no, niente... Sto solo morendo di fame. Mettiamoci a cucinare!"


Subito dopo, Andrea aggiunse qualcosa per dissipare la curiosità di tutti.


"Ad ogni modo... Volete davvero indagare nella vita privata di Usignolo?"


Tutte le streghe immediatamente abbandonarono la loro curiosità e iniziarono a pensare ad altro.


Sharon accese un fuoco con le sue scintille elettriche. Amy tagliò i funghi. Phyllis e Cenere catturarono un cinghiale per cena. Spear Passi rimase ferma perché si sentiva ancora stanca... Dopo poco, l'odore invitante del cibo si diffuse per tutta la caverna.


A differenza di un banchetto al Castello, non c'erano molti piatti, ma per essere nel bel mezzo del nulla ne uscì una cenetta davvero deliziosa. Il più delle volte, quando erano nella natura selvaggia, riuscivano a mangiare solo pancakes e carne essiccata.


Cenere aveva fritto la pancia del cinghiale e aveva cosparso la carne ed i funghi con il grasso del maiale. Alla sola vista, sbavavano tutti.


Alla fine, mangiarono tutto il cinghiale.


Dopo aver riempito lo stomaco, tutte le streghe si addormentarono, tranne la Straordinaria e la Strega della Punizione Divina. Si sentivano più energiche delle altre e restarono sveglie per fare la guardia durante la notte.


"Farò la guardia per la prima metà della notte," disse Cenere mentre aggiungeva un po' di legna al fuoco. "Sua Altezza Tilly mi ha detto che sei più vulnerabile agli effetti della perdita di sonno, sebbene il tempo del tuo riposo sia inferiore rispetto al nostro."


"È vero. La privazione del sonno ci rende difficile controllare il corpo," ammise Phyllis. "Ma è ancora presto, andrò a dormire più tardi."


Cenere annuì e non parlò più. Non era molto loquace. Anche con Tilly, era perlopiù una brava uditrice.


Tutto era silenzioso, si sentiva soltanto lo scoppiettio del fuoco ed il respiro pesante delle Streghe.


"Sono così unite," sussurrò Phyllis osservando le ragazze che dormivano di fianco a lei. "Non ho mai visto una squadra così affiatata come loro, neanche ai tempi di Taqila."


Cenere si voltò e vide Fulmine distesa su una pelle di animale e Maggie appoggiata sulla sua pancia. I bianchi capelli della bambina coprivano entrambe, come una calda trapunta.


Non si trattenne dal sorridere. "Non era così all'inizio. Prima che la prendessimo con noi, aveva vissuto per molti anni in solitudine. All'epoca, aveva quasi perso la capacità di parlare e di stare a contatto con altre persone. In quei giorni, sarebbe scattata dalla paura anche solo per un piccolo rumore."


"Solo che…non so per quanto durerà questa intimità tra di loro..." Phyllis lasciò cadere le palpebre. "Spero che questa volta la Battaglia della Volontà Divina sia diversa."


"Perché dici questo?" chiese Cenere con le sopracciglia alzate. Non voleva che la conversazione si trasformasse in un interrogatorio, ma non poté fare a meno di chiederglielo. "Di fronte ad un nemico comune, noi saremo sempre unite, giusto?"


"Certo," disse Phyllis con un sospiro. "Ma la guerra tende anche a cambiare le Streghe. Non hai notato che il potere magico non influenza solo le nostre abilità?"


<em>Framan</em>


<em> </em>


[su_service title="Erialis" icon="icon: comment" size="16"]<em>Nella lingua inglese viene usato il termine WOK , si tratta di una particolare padella cinese e piano piano si è diffusa anche nelle cucine occidentali.</em>[/su_service]




<p style="text-align: center"><a href="#_ftnref1" name="_ftn1"></a> <span data-sheets-value="{&quot;1&quot;:2,&quot;2&quot;:&quot;[su_note note_color=\&quot;#aaece7\&quot; text_color=\&quot;#000000\&quot;]Hai ottenuto Tecnica di Respirazione: Sospiro del Drago.[/su_note]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_note note_color="#aaece7" text_color="#000000"]                                 Qual è il primo regalo di Roland a Usignolo?[/su_note]</span></p>
                                


                                



