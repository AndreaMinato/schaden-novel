---
weight: 9820
title: Capitolo 982- Una Guerra Inaspettata
pubDate: 2025-08-07T11:37:51.049Z
tags:
    - rtw
---






"Che cosa sta succedendo?"


Nella Tenda Centrale, l'aria si fece pesante. Il Cavaliere Comandante, Ascia d'Acciaio, fissò accigliato la mappa che si trovava sul lungo tavolo. "Non c’è né una linea di rifornimento della Nebbia Rossa né un segnale di pericolo. È come se tutti questi Demoni fossero comparsi dal nulla!"


Immediatamente, lanciarono l'allarme e le truppe del Primo Esercito si disposero prontamente in posizione, ma c'era una confusione generale e un senso di insicurezza in ognuno di loro.


E tutto questo era successo durante il turno di guardia di Sylvie. Come avrebbero fatto a combattere senza le Streghe? Se il nemico era in grado di apparire improvvisamente ad otto chilometri di distanza, che cosa sarebbe successo la prossima volta, se fosse comparso direttamente sul campo di battaglia?


Finché non avessero avuto questa risposta, nessuno sarebbe stato in grado di calmarsi.


Fuori dall'accampamento, i Cannoni Longsong ripresero a sparare dopo essere stati in silenzio per metà della notte. Questa volta la potenza del fuoco era stata impostata al massimo. Adesso, non era più importante cercare di risparmiare quante più palle di cannone possibili, bisognava, invece, cercare di ridurre la forza nemica.


"È incredibile, ma sono apparsi dal nulla," disse Agatha risoluta. "La Nebbia Rossa è fondamentale per la sopravvivenza dei Demoni, e su questo non ci sono dubbi. Se fosse cambiato qualcosa, avrebbero già preso il controllo del mondo. Il numero dei nemici è di circa diecimila Demoni. Senza la linea di rifornimento di Nebbia Rossa non riuscirebbero a sopravvivere neanche se si mettessero a correre verso di noi, figuriamoci combattere.”


"Secondo precedenti informazioni, il loro avamposto potrebbe sostenere al massimo poche migliaia di Demoni," disse Ascia d'Acciaio dopo un po'. "Quindi stai dicendo che c'è un'altra linea di rifornimento nelle vicinanze che non è stata scoperta dalla Vista Magica?"


"Credo che sia l'unica risposta possibile—"


"No, c'è un'altra possibilità," interruppe Edith. "I Demoni devono aver capito che siamo in grado di far scomparire una linea di rifornimento dalla superficie."


"Hanno scavato un tunnel sotterraneo da Taqila fin qui?" Agatha agitò la testa. "Senza tenere conto se abbiano o meno acquisito un Verme Portatore, la costruzione di un tunnel che permetterebbe ai Demoni di spostarsi da una parte all'altra, non è cosa di poco conto ed inoltre, non combacia con l'ora in cui hanno fatto la loro prima apparizione a Taqila. Per non parlare del fatto che un'attività del genere, così enorme, sarebbe stata vista da Sylvie."


"Non sto dicendo che siano partiti dalla tua città Natale," Edith si allungò e fece segno su una X scritta sulla mappa. "E se fossero partiti dal loro avamposto?"


"Che intendi?" chiese Ascia d'Acciaio con voce profonda.


"Non credi che la conformazione dei Demoni sia un po' sgraziata?" Si tirò indietro i capelli e disse: "Pensaci, se fossimo un Esercito tradizionale, a prescindere dal fatto che potremmo essere nobili umani o Streghe dell'Unione, quale sarebbe la situazione?"


Seguendo il ragionamento della Perla della Regione Settentrionale, tutti si voltarono a guardare la mappa.


Le persone che avevano accesso alla Tenda Centrale erano membri del Dipartimento Consiglieri, alcuni erano Comandanti dell'Esercito o rappresentanti delle Forze Alleate, ma nessuno di loro era tonto; quindi, tutti pensarono ad un'unica possibilità.


In un attimo la tenda fu invasa da mormorii di stupore.


Il suono dei loro sospiri era coperto dal rumore dei cannoni al di là della tenda, ma sotto il tremolio della terra, tutti riuscivano a scorgere un senso di sorpresa nello sguardo degli altri.


Solo quando il fuoco cessò, Luce dell'Alba ruppe finalmente il silenzio e disse: "Stai dicendo che...l'avamposto è una trappola creata dai Demoni?"


Se fossero stati un Esercito tradizionale, avrebbero dato avvio ad un assedio contro l'avamposto, esponendo le loro spalle verso i Demoni. Per cui, una volta arrivati i Demoni, essi avrebbero formato un tutt'uno con le rovine di Taqila. E quindi, sotto attacco da entrambe le parti, il destino del Primo Esercito sarebbe stato facile da immaginare.


Le due parti si sarebbero inserite nel campo di battaglia di due chilometri e, a guardare dalla mappa, sembrava proprio un'enorme trappola.


"Quindi sapevano che saremmo venuti?" chiese Ascia d'Acciaio.


Edith non rispose, ma guardò la rappresentante delle Streghe Anziane, Zooey.


Rispetto alla maggior parte di loro, l'espressione di Zooey non era cambiata molto e il suo volto era inespressivo come sempre. "Se si fosse trattato dell'Unione, saremmo sicuramente venute. Lasciare che i Demoni costruiscano un avamposto significherebbe espandere la linea rossa, il ché è un suicidio. La distruzione di una città è sempre iniziata dall'incapacità di fermare l'espansione nemica." Fece una pausa e poi aggiunse: "Ma non l'hanno mai fatto prima."


"Bene. I tempi sono cambiati," la Perla della Regione Settentrionale agitò le mani. "Se effettivamente le cose stanno così, questo spiegherebbe molto. I Demoni non credono che gli umani possano costituire una minaccia per una squadra di Bestie Diaboliche e Neverwinter è essenzialmente una città di Streghe, per cui ci hanno preparato questa trappola. Se fossero stati fortunati, avrebbero sconfitto tutte le Streghe Combattenti con un colpo solo. Quindi, per farci arrivare fin qui, non solo non ci hanno attaccato lungo il percorso, ma hanno anche diminuito la zona di sorveglianza di proposito, il tutto per arrivare a questo momento. Cosa ne pensate di questa mia supposizione?"


"Anche se fosse tutto vero, come hanno fatto i Demoni a sfuggire alla vista di Sylvie?" chiese confuso Sir Eltek.


"Forse non lo sai, ma la sua abilità non è l'onniscienza." rispose Edith. "Se ricordo bene, c'è una profonda differenza tra l'osservazione e la prospettiva a distanza. Lei, di solito, riesce a guardare la posizione delle Bestie Diaboliche solo da una distanza limitata, evidentemente questa volta la Vista Magica non ha tenuto conto di una vasta area."


Dinnanzi a queste parole, tutti riuscirono ad indovinare la risposta.


"Naturalmente io non voglio dare la colpa alla Signorina Sylvie," sospirò Edith, "dico solo che forse ci siamo fidati troppo di lei."


Il potere magico era un problema che non poteva essere trascurato dalle Streghe. Per osservare il comportamento dei nemici, Sylvie doveva stare sempre all'erta e pianificare attentamente l'uso del suo potere magico. Ma, osservare in profondità nel terreno richiedeva una grande quantità di magia, esattamente come un uccello quando deve guardare giù da una distanza eccessiva. Ed era per questo che era quasi impossibile riuscire a tenere sotto controllo ogni singolo chilometro nelle Pianure Fertili.


Considerando che i Demoni potevano nascondersi soltanto nella zona della Nebbia Rossa, doveva aver controllato soltanto l'area circostante all'avamposto e le zone limitrofe. La sua attenzione non si era focalizzata nelle profondità del terreno.


Agatha si accigliò. "Possiamo controllare immediatamente." Attivò il Sigillo dell’Ascolto e disse: "Sylvie, puoi controllare che cosa sta succedendo sotto l'Esercito dei Demoni?"


"Sottoterra?" Sylvie, che in quel momento stava guidando i cannoni, rispose sorpresa: "Posso provarci, ma il mio potere magico..."


"Va tutto bene."


"Ok." La voce dall'altro lato del Sigillo si fermò per un momento e poi tutti udirono una voce sorpresa: "E' molto strano...la linea della Vista Magica è stata bloccata, non riesco a vedere niente. Vedo soltanto il buio pesto!"


Rimasero tutti in silenzio. Quella risposta dimostrava in maniera indiretta che Edith aveva ragione.


Non era di certo una bella sensazione scoprire di essere stati ingannati dal nemico.


Per un attimo, l'unico rumore che si sentì nella tenda fu il fuoco dei cannoni.


"Clap, clap, clap."


Improvvisamente Ascia d'Acciaio si mise a battere le mani.


"Signore?" chiese Luce dell'Alba.


"Se è così, posso stare tranquillo." disse piano. "In fin dei conti, questa battaglia deciderà chi è la vittima."


"Esatto, Cavaliere Comandante," Edith sorrise. "Sebbene non abbiano capito per bene chi è il loro avversario, il risultato resta lo stesso. Entrambe le parti si possono considerare fortunate. O forse, siamo noi i più fortunati: affrontare il nemico testa a testa in un campo di battaglia perfettamente organizzato è proprio quello che volevamo, no? Non hanno avuto la possibilità di reagire ai bombardamenti della scorsa notte e ora, non solo hanno perso la loro esca, ma devono anche affrontare i nostri soldati che sono ben addestrati. Non importi come la si veda, la situazione non è poi così grave."


La Perla della Regione Settentrionale si fermò un attimo, "In realtà, proprio come ho detto all'inizio, non abbiamo bisogno di preoccuparci delle intenzioni del nemico. Non importa cosa vogliano fare, dobbiamo solo uccidere chiunque osi mettersi di fronte a noi, e il Primo Esercito è proprio bravo in questo, no?"


In quell'istante, l'allarme risuonò in maniera ancora più forte nel campo.


"Avviso di attacco aereo."


Capirono tutti: i Demoni erano arrivati.


Le Bestie Diaboliche, che erano il plotone di prima linea, erano entrate nel poligono di tiro del Primo Esercito.


<em>Framan</em>






<span data-sheets-value="{&quot;1&quot;:2,&quot;2&quot;:&quot;[su_note note_color=\&quot;#aaece7\&quot; text_color=\&quot;#000000\&quot;]Hai ottenuto Tecnica di Respirazione: Sospiro del Drago.[/su_note]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}"><span style="vertical-align: inherit">[su_service title = "Erialis" icon = "icon: comment" size = "16"] </span>[su_note note_color="#aaece7" text_color="#000000"]                   In quale ordine fanno la loro prima comparsa i 5 principi?[/su_note]</span>


<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}"><span style="vertical-align: inherit">[/su_service]</span></span>








                                


                                



