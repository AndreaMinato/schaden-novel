---
weight: 9830
title: Capitolo 983- Un Attacco Feroce
pubDate: 2025-08-07T11:37:51.049Z
tags:
    - rtw
---






"Bene, allora me ne vado" annunciò Agatha in modo solenne.


"Fuori dai piedi” Un ghigno freddo si fece strada sul viso di Zooey. "Abbiamo aspettato questo giorno per troppo tempo."


A differenza del Primo Esercito, i comandanti delle streghe antiche erano anche delle potenti guerriere. Se i demoni si fossero avvicinati, sarebbero state le ultime a ritirarsi.


"Signora Agatha, Signora Zooey ..." Ascia d’Acciaio le fermò di colpo.


"C'è qualcos'altro?"


"Anche se non dovrei dirlo, penso che questo debba essere ciò che Sua Maestà voleva comunicarvi" disse pensieroso. "Per favore, restate al sicuro. La vostra vita è il colpo più duro che possiamo infliggere ai demoni."


"Haha, non morirò così facilmente prima di rivendicare Taqila" Zooey si voltò e lanciò un'occhiata a Ascia d’Acciaio. “Grazie per le tue parole gentili. Lo apprezzo, mortale."


“Tranquillo… Sappiamo quello che dobbiamo fare” sorridendo, Agatha uscì dalla tenda.


Il cielo si era oscurato. Rispetto all'ultima volta, durante la battaglia di difesa di Neverwinter, il numero di nemici di quel giorno era aumentato di diverse unità e anche loro volavano molto più velocemente.


Raggiunsero presto la parte anteriore del parapetto.


Le pistole antiaeree sul fronte spararono in successione e, in breve tempo, l'aria divenne pesante con il suono opprimente del fuoco antiaereo. Tuttavia, l'attacco era tutt'altro che efficace. Di oltre 60 bestie diaboliche, solo quattro o cinque erano state abbattute. Gli altri demoni, al contrario, non smettevano di salire sempre più in alto.


"Quei dannati bastardi, sono così fastidiosi" Zooey era sconvolta. "Potrei schiacciarli con le mani nel momento in cui oseranno atterrare."


Nell'era dell'Unione, il modo migliore per contrattaccare quei mostri era quello di inviare streghe da combattimento e le Straordinarie attrezzandole con una Pietra del Volo. Quello ero stato anche il motivo per cui le antiche streghe avevano preso gli eserciti di uomini mortali così alla leggera. Senza l'aiuto delle streghe, alcune bestie diaboliche erano più che sufficienti per far sparpagliare un esercito.


"Perché non tirano le lance?" Osservando i nemici che fluttuavano in cielo, Agatha si accigliò.


Tuttavia il momento successivo capì immediatamente qual era la vera intenzione dei demoni. I demoni in sella si tuffarono verso la parte posteriore della linea difensiva, esattamente dove si trovava il battaglione di artiglieria.


Agatha e Zooey si scambiarono uno sguardo prima di andare immediatamente alla posizione delle artiglierie.


…






Pelle di Pesce era responsabile dell'area centrale del parapetto. Per via dei suoi meriti nella battaglia contro i demoni l'ultima volta, era stato promosso a capo unità. Sebbene non fosse la prima volta che vedeva quei mostri, la scena delle orde di bestie diaboliche che puntava su di lui gli fece comunque venire i brividi.


"C-capo unità, non dovremmo sparare?" Balbettò un membro della squadra con un sacco di munizioni in mano.


"Sono a meno di 900 metri!" Lo sguardo divenne livido dal terrore, il suo pomo d’Adamo fremeva. Pelle di Pesce si rese conto che tutti avevano paura. Anche la persona più coraggiosa sarebbe stata veramente terrorizzata di fronte un assalto così incredibile di nemici. A causa della paura persistente, Pelle di Pesce sapeva che doveva rimanere calmo. Altrimenti, sarebbero caduti ancora prima dell’arrivo dell'attacco nemico.


A quel pensiero, Pelle di Pesce deglutì a fatica e cercò di parlare più lentamente. “Tieni duro. Spara quando sono a meno di 300 metri."


Sebbene l'istruttore del macchinario gli avesse detto che il raggio di tiro della mitragliatrice pesante di tipo Mark I superava i 1.500 metri e che il suo raggio di portata era di circa 1.000. Pelle di Pesce aveva imparato dalla sua esperienza personale che potevano colpire bersagli all'interno di quel raggio solo quando le bestie diaboliche volavano a velocità costante e dritte.


La miglior tecnica di tiro era usare direttamente un anello concentrico per colpire il nemico in base al proprio istinto, piuttosto che prendere la mira con il mirino posato sopra.


Una scarsa precisione di fuoco avrebbe senza dubbio influenzato il morale dei soldati.


Preferiva sparare quando il risultato era garantito.


Tuttavia, la breve distanza tra il parapetto e i nemici significava anche che questi ultimi potevano lanciare un contrattacco in qualsiasi momento.


Pelle di Pesce sperava sinceramente che il deflettore aggiuntivo davanti alla mitragliatrice fosse abbastanza resistente per fermare i demoni.


"Sono in picchiata!" Urlò la vedetta.


“Ora!"


Pelle di Pesce premette il grilletto. Poteva vedere il flusso di proiettili che sibilava nell'aria e sbriciolava la figura gigantesca che si lanciava in avanti.


La bestia diabolica, che era stata colpita da almeno una dozzina di proiettili da varie direzioni, si trasformò immediatamente in una nuvola di nebbia sanguinolenta. Al Demone Folle che era sulla schiena non andò meglio, il suo cranio si spaccò e le sue gambe si spaccarono a metà. La sua figura era quasi irriconoscibile mentre precipitava a terra.


La morte del nemico rialzò gli animi dei soldati che esultarono per la loro prima vittoria, ciò conferì coraggio a Pelle di Pesce. Puntò immediatamente su un'altra bestia diabolica che pochi secondi dopo, morì allo stesso modo della precedente.


Quando Pelle di Pesce stava per raddoppiare i suoi sforzi, i dintorni improvvisamente si oscurarono.


Il sole sembrava essere stato coperto da una tenda grigiastra, che macchiava il parapetto qua e là con luce tremante. Quando Pelle di Pesce si rese conto di cosa fosse realmente la "tenda", il suo cuore si fermò con un sussulto pieno di orrore.


"Stanno tirando le lance!" Urlò a squarciagola: "Attenti!"


Tuttavia, numerose lance furono tirate e non avevano un posto dove nascondersi. L'unica cosa che potevano fare era coprirsi dietro gli scudi, lasciando le mani e i piedi esposti al loro destino.


Pelle di Pesce tenne stretto il suo compagno, mentre si preparava a farsi penetrare da una lancia d'ossa.


Eppure, lo scontro che stava aspettando non arrivò. Con una folata di vento, la luce fu ripristinata.


"C-capo unità, dietro!"


Qualcuno esclamò sorpreso.


Pelle di Pesce si guardò alle spalle, il cuore gli batteva forte nel petto e vide che il bastione alle sue spalle era un disastro. L'aria era satura di polvere creata dall'attacco delle lance. Alcuni giacevano a terra, incoscienti, mentre altri soldati feriti si lamentavano e chiedevano aiuto in mezzo al fumo. I sei cannoni Longsong avevano smesso di sparare.


Tutti deglutirono forte.


"Cosa state aspettando?" Pelle di Pesce si morse i denti e ringhiò. "Ritornate alla vostra posizione e continuate a sparare!"


Ci doveva essere qualcun altro in carica di fornire il primo soccorso e dell'invio di rinforzi. Ciò che doveva fare ora era abbattere il maggior numero possibile di bestie diaboliche, prima che i nemici lanciassero il loro secondo attacco.


Il suo urlo riscosse i soldati dalla loro trance. Le due mitragliatrici antiaeree tuonarono ancora una volta.


Nel frattempo, i demoni si resero anche conto che le lance da sole non avrebbero fermato completamente i loro avversari. Pertanto, divisero le bestie diaboliche in due gruppi, uno salì più in alto in attesa fino al prossimo gito di attacchi, mentre l'altro affrontò direttamente i soldati a terra attraverso combattimenti corpo a corpo, sfruttando la loro forza fisica superiore.


Un Demone Folle scese dalla sua monta e incontrò un uomo con i capelli neri.


Apparentemente, non prendeva molto sul serio l'essere umano maschio, poiché estrasse quasi a caso l'ascia di ferro dalla sua vita e la agitò a vuoto.


Tuttavia, l'uomo bloccò quel colpo con una sola mano!


Con gli occhi spalancati, il Demone Folle non ebbe nemmeno il tempo di pensare a quello che era successo prima di vedere il suo nemico puntare un tubo di ferro contro di lui.


<em>WHAM!</em>


"La nuova arma di Sua Maestà è davvero buona" Zooey liberò il demone che crollò all'istante, un grosso buco nel petto di quest'ultimo. "Se l’avessimo avuta 400 anni fa, Taqila probabilmente non sarebbe caduta, e i Tre Capi non si sarebbero ribellati l'una contro l'altra a causa di disaccordi sul futuro della razza umana."


Si diresse verso il demone incosciente e gli schiacciò il cranio sotto il suo piede dopo avergli lanciato uno sguardo freddo. "Ma siamo ancora vivi e siamo tornati per la vendetta. Ora è tempo che voi paghiate per quello che avete fatto."






<em>Thea</em>








[su_service title="Erialis" icon="icon: comment" size="16"][su_note note_color="#aaece7" text_color="#000000"]             Chi ha il potere di magnetizzare ogni oggetto?[/su_note][/su_service]






                                


                                



