---
weight: 9850
title: Capitolo 985- L’Ombra del Drago
pubDate: 2025-08-07T11:37:51.050Z
tags:
    - rtw
---






Sempre più Demoni Folli e Bestie Diaboliche vennero abbattuti, e poco a poco ripresero il controllo della caotica situazione.


Agatha camminava lungo il battaglione dell’artiglieria, il terreno era cosparso degli arti spezzati appartenuti degli enormi mostri. Doveva ammettere che nel combattimento ravvicinato corpo a corpo, nessuno poteva rivaleggiare le Streghe della Punizione Divina. Le loro abilità nel combattimento erano assolutamente fenomenali, e lo erano ancora di più dopo che erano state equipaggiate con le nuove armi da fuoco inventate da Sua Maestà. Se l’Unione delle Streghe non avesse ricevuto il loro supporto, probabilmente avrebbero riscontrato parecchia difficoltà nel respingere queste trenta Bestie Diaboliche e di certo non avrebbero avuto modo di difendersi dai Demoni Folli dietro ad esse.


Per mettere in atto la loro vendetta, le Streghe della Punizione Divina preferivano però i metodi di combattimento tradizionali piuttosto che le armi da fuoco di largo calibro. In più occasioni, Agatha aveva visto le antiche streghe dare il colpo di grazia all’avversario usando una spada, o addirittura con i pugni dopo che quest’ultimo era stato messo a tappeto sotto al bombardamento di armi da fuoco. Era come se provassero sollievo soltanto bagnandosi nel sangue dei demoni.


Quattrocento anni di attesa avevano cambiato tante cose.


Forse anche i demoni si trovavano in difficoltà nel capire come fossero stati spianati da un gruppo di normalissimi uomini che, apparentemente, possedevano molta più forza fisica e velocità rispetto a loro. Alla fine, inorriditi dalle circostanze inaspettate, gli ultimi due Demoni Folli, che erano stati colti di sorpresa da Brezza, avevano smesso di opporre resistenza. Nel frattempo, Brezza aveva anche immobilizzato un altro demone che era venuto per salvare i suoi compagni.


Attualmente, il battaglione di artiglieria sostituto si era unito alla battaglia. Altri quattro cannoni, che erano stati in precedenza ribaltati dalle Bestie Diaboliche, erano stati nuovamente eretti in senso verticale sul campo di battaglia ed erano tornati operativi. Nel frattempo, il primo Cannone Longsong che aveva ripristinato il servizio tuonava senza sosta, sollevando ulteriormente il morale dei soldati.


Dopo che tutti si riunirono, Agatha chiese a Zooey: “Quanti nemici rimangono?”


“Sedici se non hanno altri rinforzi.” Zooey lanciò uno sguardo verso il cielo. “Le Bestie Diaboliche volanti hanno sofferto una perdita del 70% del loro numero. Qualsiasi siano state le loro intenzioni iniziali, hanno perso. Ma ancora si rifiutano di andarsene, il che significa che si stanno preparando per un attacco finale.”


“Un attacco finale?” Agatha aggrottò le sopracciglia.


Per stare alla larga dalla tempesta di proiettili delle mitragliatrici, i restanti demoni si erano tutti spostati più in alto, persino oltre la portata delle loro lance. Sarebbe stato sicuramente più difficile e pericoloso avvicinarsi alle fortificazioni sul suolo una seconda volta. Inoltre, l’esercito sulla terraferma era completamente preparato per qualsiasi attacco imminente. Anche se ci fosse un altro giro di attacchi di lance, i soldati erano certi di riuscire a minimizzare le perdite. Poiché la sconfitta era certa, i demoni avrebbero dovuto pensare ad un modo per ritirarsi piuttosto che dimenarsi disperatamente.


“Sei stata un membro della Società di Ricerca e raramente hai partecipato personalmente in combattimenti all’aperto, quindi potresti non sapere molto sui loro comportamenti e modi di operare” spiegò Zooey. “Una Bestia Diabolica volante adulta è molto preziosa per i loro. Soltanto un demone di livello comandante è autorizzato a comandare così tante Bestie Diaboliche volanti in una volta sola. Per questo tipo di demone, la priorità assoluta viene riposta nel completare le loro missioni. Preferiscono essere uccisi in battaglia piuttosto che ritirarsi dopo un fallimento.”


“Se è così, perché questo comandante non è sceso subito in campo?” chiese Brezza.


“Perché non ha trovato nessun nemico degno della sua attenzione.” Uno strano sorriso comparve sul volto di Zooey. “Se ci fosse stata una Straordinaria, sarebbe già sceso per sfidarla.”


“Perché?”


“Forse è nella loro natura.” Zooey posò nuovamente lo sguardo verso il cielo. “Sono creature feroci e barbare che trovano gusto nel massacro. Anche se la loro somiglianza fisica con gli esseri umani sta lentamente aumentando, sono nient’altro che animali... ed è grazie a questa loro natura violenta che Lady Natalia e la Regina di Città della Stella Cadente hanno ottenuto così tante occasioni per combattere contro Cacciatori Magici superiori e infine elevarsi a Trascendenti.”


In altre parole, in nemico era troppo orgoglioso per lanciare un attacco in un momento opportuno e possedeva troppo onore per disertare la propria posizione in caso di sconfitta. Agata non era sicura se l’ipotesi di Zooey fosse corretta. Tuttavia, era certa che quest’ultima non fosse una strega ordinaria dato che conosceva persino i dettagli sul come due dei Tre Capi erano state promosse.


Agatha chiese: “Chi eri... nell’era dell’Unione?”


“La Signorina Pasha non te l’ha detto?” Zooey sorrise lievemente. “Ero una delle guardie personali di Lady Natalia, ed ero anche conosciuta come ‘Loto Rosso’ nell’Esercito Beato.”


La Strega del Ghiaccio si ricordò immediatamente di quel titolo. Se Agatha era stata la più giovane Strega Superiore e la ricercatrice genio più conosciuta di Taqila, Loto Rosso poteva essere considerata come la Straordinaria più promettente e potente, e sarebbe sicuramente diventata il successore di Natalia.


Sfortunatamente, l’Unione cadde a pezzi prima che quel momento arrivasse.


Se Agatha ricordava bene, lei e Loto Rosso avrebbero dovuto avere la stessa età.


Ma la Zooey del presente non aveva alcuna somiglianza con la persona dei suoi ricordi.


Il tempo aveva riformato la sua persona e l’aveva trasformata in un individuo completamente diverso.


“Stanno arrivando.” Agatha era ancora persa nei suoi pensieri quando Zooey l’avvertì. “Vai a proteggere quei fragili mortali. Noi ci occuperemo dei nemici.”


A confermare l’affermazione di Zooey, la voce di Sylvie comparve all’improvviso dal Sigillo dell’Ascolto. “Oh cielo, cos’è quello? Agatha, fai attenzione! Ci sono molteplici reazioni magiche tra i nemici!”


Teoricamente, ogni strega poteva avere soltanto un Ciclone Magico, mentre i demoni utilizzavano le Pietre Magiche incorporate per utilizzare i loro poteri. Perciò i demoni potevano avere più di un ciclone. L’Unione definiva questi demoni con più cicloni come Demoni Anziani. Potevano variare moltissimo in termini di forza e abilità di combattimento ma, senza alcun dubbio, tutti loro erano nemici difficili da abbattere.


“C’è qualche problema lì?” Chiese Brezza con apprensione.


“Oh, niente di cui preoccuparsi” rispose lentamente Zooey. “La Regina di Città della Stella Cadente può anche aver scelto la strada sbagliata, ma c’è una cosa su cui aveva ragione. Le Streghe della Punizione Divina sono state create per combattere contro i Demoni Anziani.”


Proprio in quel momento, un’ombra balzò fuori dalle nuvole e si lanciò verso il battaglione dell’artiglieria!


A seguito dell’ombra, gli altri Demoni Folli iniziarono tutti a piombare verso il suolo. Anche se le mitragliatrici direttamente sotto di loro non potevano mirare direttamente ai demoni in picchiata a causa dei limiti posti dall’angolazione di tiro, le postazioni di difesa aerea messe intorno a loro non ebbero alcuna difficoltà nel colpire i nemici. Diversi demoni vennero abbattuti nel loro percorso, nonostante i loro tentativi nell’evitare i colpi volando a zig zag nella pioggia di proiettili.


Stavolta, gli avversari miravano le loro lance alle mitragliatrici antiaeree accanto ai Cannoni Longsong.


Senza dubbio la loro intenzione era quella di spianare la strada per quell’ombra, in modo che possa raggiungere il cuore del battaglione dell’artiglieria.


Mentre Agatha aiutava i soldati nella difesa contro la pioggia di lance d’ossa, notò con sorpresa che l’oggetto che stava piombando come un meteorite era una colossale Bestia Diabolica, più grande anche di Maggie. Le sue ali e il suo addome erano tutti corazzati di nero e brillavano come cristalli opachi. La sua testa e le corna erano più appuntite di quelle delle Bestie Diaboliche normali e a prima vista assomigliava ad un “drago” delle leggende.


Quando il “drago” atterrò, la terra tremò. L’aria si saturò di ceneri e polvere che accecavano gli occhi delle persone.


Subito dopo l’atterraggio, la Bestia Diabolica spalancò le sue enormi fauci scarlatte, producendo un lungo e rumoroso vomito...


Un robusto demone corazzato di nero strisciò fuori dall’umida gola della Bestia Diabolica e si presentò di fronte a tutti.






<em>Aris</em>


[su_service title="Erialis" icon="icon: comment" size="16"] [su_note note_color="#aaece7" text_color="#000000"]Un'antica città perduta.[/su_note][/su_service]
                                


                                



