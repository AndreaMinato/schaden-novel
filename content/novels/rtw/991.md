---
weight: 991
title: Capitolo 991- Appesantita dal Destino
pubDate: 2025-08-07T11:37:51.050Z
tags:
    - rtw
---






Zooey salutò Sua Maestà e guidò le Streghe della Punizione Divina, che facevano parte della spedizione, verso Terza Città di Confine.


Dopo essersi presa cura dell'arrogante Demone Anziano, Alethea la portò in una stanza segreta nei sotterranei, dove anche Pasha e Celine la stavano aspettando.


Dai loro volti traspariva molta preoccupazione, non soltanto per il Demone.


"Che ne pensi?" chiese Alethea dopo aver chiuso la pesante Porta di Pietra ed essersi seduta di fronte a lei. "Abbiamo qualche possibilità di vincere?"


"Non abbiamo già vinto?" Rispose Zooey schiettamente.


Alethea indicò la fronte di Zooey con i suoi tentacoli. "Non prendermi in giro. Sai esattamente a cosa mi riferisco."


Essendo l'unica Straordinaria di Taqila, era maggiormente in confidenza con le Streghe Superiori, più di chiunque altra.


Dopo il crollo dell'Unione, le Streghe Anziane, che erano sopravvissute, iniziarono a seguire il motto del "tutte le Streghe sono ugualmente importanti", ma il vecchio sistema di classe era ancora molto determinate.


<em>"Visto che è così rilassata, penso che sia un'ottima risposta."</em> sorrise Pasha.


"Infatti... Non ne sono sicura," disse Pasha. Questa risposta rese Zooey più seria. "Ad oggi, i Demoni sono decisamente cambiati rispetto ai nemici che abbiamo affrontato 400 anni fa, non solo nel modo in cui usano la magia, ma proprio nella varietà della loro specie." Si soffermò ad analizzare l'intera battaglia. "Probabilmente, l'idea di Alice era buona, ma se avessimo seguito il suo piano, l'intera umanità sarebbe stata distrutta."


Le prove avevano dimostrato che la Strega della Punizione Divina era davvero un'arma utile per contenere il Demone Anziano. Sfortunatamente, quest'arma da sola significava che sarebbe stato ancora più difficile combattere con il nemico sul campo di battaglia: sebbene l'armatura fosse abbastanza robusta, non precludeva la possibilità di essere feriti. Dinnanzi alla nuova macchina da guerra, il vantaggio delle Streghe della Punizione Divina sarebbe stato impressionante e assicurato. Una volta in guerra, il piano della Regina di Città della Stella Cadente avrebbe perso valore.


Dopo aver confermato questa teoria, Pasha si sentì più sollevata e sembrava essersi liberata da un pesante fardello. "Ciò significa che non abbiamo seguito il leader sbagliato: la decisione di Natalia si è dimostrata corretta. È una gran bella notizia..."


"Sì, è proprio una bella notizia..." sospirò Celine. La sua voce era debole e soffocata dall'emozione. Si trattava di qualcosa di incredibile per qualcuno che era vissuto per più di 400 anni.


Anche Zooey si era immedesimata con le altre.


Mentre la maggior parte dei leader dell'Unione sosteneva Alice, loro erano rimaste al fianco della Regina di Sunchaser viste le loro idee diverse. Erano state fatte a pezzi a causa di un ingiusto assalto all’Impero delle streghe e l'intera fondazione dell'Unione era stata distrutta.


Zooey avrebbe ricordato quel momento fino alla fine dei suoi giorni, in particolare la scena in cui un compagno dell'Esercito Beato, che era stato gravemente ferito, mentre moriva tra le sue braccia, le disse: "Siete state voi a rovinare tutto."


Da allora, portavano nei loro cuori quel pesante fardello.


Dopotutto, non bisognava temere soltanto la morte.


I loro compagni avevano frainteso e abbandonato quelle paure, mentre per loro era stato importante cercare un barlume di speranza in quell'oscurità.


Se la loro missione fosse fallita, non sarebbe stato più possibile per le Streghe continuare a sopravvivere. Non avrebbero più potuto rimediare a quell'errore nemmeno con la morte.


Ed era stato solo grazie alla loro determinazione se erano riuscite a sopportare le loro Conchiglie ed erano arrivate fino ad oggi.


Adesso che il piano di Alice si era dimostrato fallimentare, avvertirono un senso di libertà ormai perduto da tempo. Anche se il risultato finale fosse stato la totale distruzione dell'umanità, il destino dei sopravvissuti non sarebbe stato così critico.


"Lady Natalia era alla pari della Regina della Città della Stella Cadente," disse Alethea massaggiandosi un naso che da tempo ormai non aveva più, "Non abbiamo ancora vinto la guerra finale. È ancora presto per festeggiare—"


"Non preoccupatevi. Ora che sei diventata così, anche se piangi, nessuno ti può vedere."


"Pasha!"


Zooey scosse la testa e sorrise. "Non ho ancora finito di parlare... Sebbene non possa dire con certezza che vinceremo la Battaglia della Volontà Divina, almeno nutro qualche speranza."


Con queste parole, le tre Streghe Superiori si calmarono.


In 400 anni di ricerca senza nessun risultato, gli restava soltanto la speranza. Nessuno di loro sapeva se La Prescelta esisteva per davvero, ma avrebbero continuato a cercarla. L'incertezza e la confusione facevano ormai parte di loro. Più passava il tempo e più ne soffrivano. All'inizio, si divertivano ad immaginare le abilità della persona scelta dalle Divinità, come sarebbe stata fisicamente, quale sarebbe stata la sua abilità, la sua età... Ma, da quando "Denaro Sporco" era stato ingaggiato per cercare La Prescelta, nessuno ne aveva più fatto parola.


Temevano di farsi una falsa idea della Prescelta e che poi non sarebbero state in grado di gestire la loro delusione se avessero trovato qualcuno che si fosse adeguato agli standard e che non fosse però sembrata proprio una Prescelta.


Per questo motivo, la speranza era diventata un lusso che non si potevano permettere più di tanto.


Tuttavia, adesso riuscivano a pronunciare più facilmente quella parola.


La Strega Anziana, pensando proprio a questo, rimase un attimo in silenzio.


Dopo un po', Pasha intervenne. "Quindi... possiamo portare a termine il compito che ci ha affidato Natalia?"


"Affidato?" Alethea rimase confusa. "Aspetta un momento...non abbiamo ancora trovato La Prescelta!"


"Non lo so," disse Zooey scrollando le spalle. "Negli antichi libri della Civiltà Sotterranea non vi era nessuna regola che affermasse che il detentore della chiave dovesse essere maschio o femmina, giusto? Dopotutto, all'epoca il concetto di genere era ancora sconosciuto."


Natalia aveva lasciato un testamento che diceva che se avessero trovato La Prescelta, allora tutti avrebbero dovuto considerarla un Capo, avrebbero poi distrutto i Demoni e ricostruito Taqila.  Sebbene la Pietra dai Cinque Colori riflettesse una Prescelta diversa da quella che avevano immaginato e non in grado di attivare lo Strumento della Divina Penitenza, però era coerente nella lotta contro i Demoni.


"Anche io...credo che non ci sia niente di sbagliato in questo." Disse Celine, che fu l'ultima a parlare. "Persino nei libri antichi non viene specificato che ci potrebbe essere soltanto un candidato che possiamo considerare La Prescelta. Dopo aver scoperto la nuova strega selezionata, possiamo ancora cambiare il nostro candidato."


"Dato che siete tutte d'accordo...va bene." sospirò Alethea perplessa.


"Se ci sarà o meno un nuovo candidato non lo sappiamo, per ora non ci pensiamo. Ma credo che non sarà necessario cambiarlo" disse Zooey, guardando Pasha. "La cosa che prima ti preoccupava, è già iniziata."


"Le Streghe ti hanno escluso dalla battaglia?"


"Non era poi così scontato." Raccontò di nuovo la storia di Camilla. "Dopo aver saputo che sarei stata io l'Inquisitore, ha acconsentito a collegare il cuore del Demone. Questo dimostra che sebbene lei fosse preoccupata per la sicurezza delle Streghe, la sua preoccupazione non includeva mostri immortali come me."


"..." L'atmosfera si fece più calda. Pasha aveva menzionato questa possibilità già da 100 anni. Sebbene loro si consideravano delle Streghe, la nuova generazione di Streghe non la pensava ugualmente. Effettivamente, erano molto diverse dal punto di vista dell'aspetto fisico, delle caratteristiche e delle abilità. Loro non sembravano né Streghe né umane. Roland Wimbledon, che era riuscito ad accettarle in un niente, sembrava quasi un alieno.


Man mano che la storia dell'Unione svaniva gradualmente, le nuove Risvegliate non le consideravano più come delle Streghe. Per di più, in una situazione estrema, per riuscire ad esplorare i misteri del potere magico e le tecniche della Civiltà Sotterranea, le Streghe avrebbero anche potuto usarle come cavie.


Certo, l'idea poteva sembrare molto pessimista, ma forse dopo secoli o migliaia di anni tutto questo sarebbe potuto accadere.


Sentendo il discorso autoironico di Zooey, Pasha sospirò. "Lo so, ma non me ne pento."


Nessuno rispose, dopotutto era stata una loro scelta.


"Se riusciremo a realizzare i desideri dei Tre Capi, la nostra missione sarà compiuta." Fece una pausa e aggiunse: "Non possiamo sapere che cosa succederà... Ma, al meno, possiamo pianificare una via d'uscita per noi stesse."


"Dovremmo nasconderci tra le montagne, sparire o trovare un posto dove seppellirci?" Chiese disperata Alethea.


"Certo che no," Disse Pasha scuotendo i suoi tentacoli principali, "Noi siamo una presenza indispensabile nel Regno Umano."






<em>Framan</em>










[su_note note_color="#aaece7" text_color="#000000"]In quale città è nata Usignolo?[/su_note]
                                


                                



