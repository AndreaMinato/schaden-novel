---
weight: 9930
title: Capitolo 993- Interrogatorio Dell'Anima (Parte Ⅰ)
pubDate: 2025-08-07T11:37:51.051Z
tags:
    - rtw
---






Il Nucleo Magico, che aveva la forma di un gigantesco fuso, aumentò di volume all'istante emanando una luce dalle sfumature violacee. L'intera Sala si illuminò. Il Nucleo Magico si sollevò a due metri da terra e iniziò a girare, come una bellissima giostra.


Dinnanzi a quella meraviglia, Roland dovette ammettere che la magia, in una certa misura, era qualcosa che non poteva essere spiegata attraverso concetti di fisica. La struttura continuava ad espandersi e tutte le sue componenti riuscivano in qualche modo a restare sospese a mezz'aria, superando la forza di gravità. Sembrava che fosse trattenuta da una mano invisibile.


"Come ha fatto la Civiltà Sotterranea a creare tutto questo?" Chiese Roland rivolgendosi verso Pasha. "Se ti fornissi gli stessi materiali, riusciresti a riprodurre la stessa cosa?"


"Temo che per ora non ne saremmo in grado, Vostra Maestà." Rispose Pasha scuotendo la testa. "Sebbene lo dica con riluttanza, devo ammettere che la Civiltà Sotterranea è riuscita a comprendere in maniera più profonda il potere della magia rispetto all'Unione. Celine è una delle migliori ricercatrici della Società di Ricerca, ma anche lei si è specializzata solo negli ultimi cento anni."


"Siamo a corto di personale. È questo il problema." Celine si voltò. "Non possiamo attivare il Nucleo Magico soltanto immettendo il nostro potere magico all'interno di esso. Dobbiamo collegarci alle migliaia di sensori al suo interno. Questa è una cosa che la gente comune non potrebbe mai fare."


"In altre parole, se io volessi imparare ad usare questo Nucleo Magico, dovrei trasferire la mia anima in un Portatore Originale come hai fatto tu?" Chiese Tilly.


"Esatto. Un insetto che vive solo d'estate non saprà mai quanto freddo sia l'inverno. Un uomo sordo non sentirà mai i suoni del Mondo." Sospirò Celine con profonda rassegnazione. "Un essere umano riesce a malapena ad immaginare cosa provo quando aziono il Nucleo Magico. Neanche io sarei in grado di trovare una parola appropriata del linguaggio umano per descrivere quella sensazione particolare. Detto questo, al momento soltanto io e Pasha possiamo controllare un Nucleo Magico."


"Aspetta... Vuoi dire che il tuo tentacolo principale, che al momento sembra ruvido, è invece molto sensibile?" Chiese Roland sorpreso.


"Si. Non solo i tentacoli principali, ma tutti i nostri tentacoli sono molto sensibili," confermò Celine. "Possono sentire gli odori e avvertire il freddo o il caldo, il bagnato o l’asciutto. Possono percepire il minimo tocco, e i tentacoli principali riescono anche a catturare il flusso del potere magico. Quindi, una volta trasferita la tua anima in un Portatore, non sarai più in grado di adattarti ad un corpo umano. Lo chiedi per interesse?"


"No, sono soltanto curioso..." Roland girò la testa per dare un taglio a quella conversazione. In un momento così cruciale, si era dovuto schiarire le idee. Ricordava che il tentacolo principale del Portatore Originale era anche un'arma e secondo Phyllis, i Portatori erano potenti quanto le Streghe della Punizione Divina per quanto riguarda la forza fisica.


Facendo riferimento a quello che aveva detto Celine, aveva appena capito che un uomo ordinario, che non era in grado di percepire il potere magico, non avrebbe potuto studiarlo in maniera approfondita. Senza un metodo affidabile di misurazione e di osservazione, per ora, soltanto pochi Portatori Originali avrebbero potuto proseguire con quello studio.


"Il nucleo numero 3 è stato attivato in modalità Strumento dell'Anima. Il Trasferimento dell'Anima sta per iniziare." La voce di Celine interruppe i suoi pensieri. Subito dopo, anche Pasha e Alethea inserirono i loro tentacoli nella gigantesca struttura a forma di fuso.


Roland strinse gli occhi per cercare di catturare ogni singolo dettaglio dell'intero processo.


Tuttavia, quel processo di Trasferimento non gli sembrò così straordinario come l’aveva immaginato. Due fasci di luce emersero dal nucleo e andarono a coprire i due letti di pietra al di sotto. Il potere magico all'interno della struttura scheletrica iniziò a crescere. Dopo 15 minuti, Celine fece un sospiro di sollievo. "Bene, siamo fortunati. Lo strumento ha catturato l'anima del Demone. Ora, tutto quello che ci resta fare è aspettare che trapassi nel corpo del Guerriero della Punizione Divina."


"Tutto qui?" Roland batté le palpebre.


"Si, infatti il Trasferimento dell'Anima è un processo di scambio delle Chiavi," Spiegò Pasha. "Se avessi osservato il processo attraverso una Pietra dai Cinque Colori, avresti potuto vedere il raggio di luce del Demone spostarsi verso il Guerriero della Punizione Divina."


Prima ancora che l'Anziana Strega avesse terminato la frase, il Guerriero della Punizione Divina, che giaceva immobile nel letto, aprì gli occhi all'improvviso!


Il suo volto non era affatto rilassato e appariva feroce. Non riusciva a smettere di tremare, e le sue dita, che sembravano legno morto, si muovevano violentemente. Emise alcuni rumori strani dalla bocca. Di conseguenza, tutte le Streghe fecero un balzo in dietro.


"Non preoccupatevi. È normale che l'anima abbia questa reazione dopo essere entrata in un corpo sconosciuto" Disse Zooey. "Noi stesse non abbiamo avuto un aspetto migliore quando abbiamo trasferito le nostre anime nei Guerrieri della Punizione Divina per la prima volta. Difficilmente possiamo mangiare o bere senza l'aiuto di qualcun’altro."


Roland si immaginò la scena: un gruppo di Anziane Streghe esiliate che per una dozzina d'anni aveva continuato ad armeggiare in una fretta Grotta Sotterranea. Rimase profondamente impressionato dalla forza di volontà dei sopravvissuti di Taqila.


"Dobbiamo iniziare, Lady Camilla, approfittiamo del fatto che adesso il Demone è in uno stato di panico e di confusione." Zooey guardò tutti e poi continuò… "Potete chiedere direttamente a me tutto quello che volete sapere. Ripeterò quello che sento dire dal Demone." Fece una pausa. "E ho una richiesta."


"Va' avanti." Annuì Roland.


"Finché non vi faccio cenno di fermarvi, per piacere non interrompete la Risonanza Mentale, qualsiasi cosa accada." Zooey sottolineò ogni singola parola. "L'interrogatorio è la cosa più importante."


"Questo..." Camilla Dary sembrava titubante, cosa molto rara.


"Lo prometto." Rispose Roland accettando la richiesta di Zooey senza nessuna esitazione. A giudicare dalla sua determinazione, era convinto che non ci fossero grandi motivi di preoccupazione e, inoltre, voleva rispettare il suo desiderio.


"In tal caso, attivo subito la mia abilità." Il Gran Coppiere dell'Isola Dormiente lanciò uno sguardo profondo verso Roland e poi mise una mano sulla spalla di Zooey e l'altra su quella del Guerriero della Punizione Divina.


Un attimo dopo, Zooey mostrò un aspetto avvilito.


Sembrava non riuscisse a smettere di ringhiare. Tuttavia, Roland capì subito che il ruggito proveniva dal Demone, che in qualche modo riusciva a farsi sentire attraverso la bocca della Strega.


"Che mi avete fatto?" Tuonò Zooey con una voce completamente diversa. "Viscidi lombrichi, creature schifose, lasciatemi andare! Altrimenti farò soffrire questa donna!"


Le Streghe iniziarono ad agitarsi. "Zooey..."


"Non preoccupatevi. Il Demone sta solo bleffando." Rispose tranquilla Anna. "Guardate le sue dita."


In quel momento, tutti si accorsero che la Strega della Punizione Divina facilmente era riuscita a muovere un dito e a scuoterlo. Il Demone non la stava controllando.


Roland intuì subito perché si stava comportando in quel modo. Rispetto al metodo di domanda/risposta, aveva deciso di far parlare il Demone con la sua voce per non dargli modo di pensare e di prepararsi.


"Ti abbiamo sconfitto." Sogghignò Roland. "Se noi siamo dei viscidi lombrichi, allora che cosa sei tu?"


"Io sono stato...sconfitto?" Adesso la voce di Zooey sembrava essersi fatta più profonda. Sembrava sbalordita e sorpresa. Roland non riusciva a capire se l'espressione di dolore era di Zooey o proveniva dal Demone confuso.


Non voleva dare al nemico nessuna opportunità di riprendere fiato, quindi continuò a parlare per mettere pressione al Demone. "Si, ti abbiamo riempito di proiettili e il tuo esercito è stato annientato. Metà dei tuoi compagni sono stati uccisi sul campo di battaglia e l'altra metà non è riuscita a fuggire fino a Taqila. Ne abbiamo bruciati a migliaia  e abbiamo distrutto il Campo Sotterraneo, quindi adesso dimmi chi è secondo te è la creatura inferiore?"


Roland fece un'ultima domanda al Demone.


"No, no...è impossibile! A meno che, a meno che..." Zooey scosse violentemente la testa. Dopo un istante, alzò gli occhi e mormorò stupita: "Hai preso una Pietra dell'Eredità e hai potenziato la tua specie? Hai creato quelle armi...basandoti su quella Pietra?"


Roland afferrò subito le parole chiave. "Che cos'è una Pietra dell'Eredità? E cosa intendi per 'potenziare la specie'?"






<em>Framan</em>






[su_note note_color="#aaece7" text_color="#000000"]Quale strega cura la piaga demoniaca?[/su_note]
                                


                                



