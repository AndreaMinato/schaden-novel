---
weight: 9950
title: Capitolo 995- Interrogatorio dell’Anima (Parte III)
pubDate: 2025-08-07T11:37:51.051Z
tags:
    - rtw
---






"Che cosa?" Tutti rimasero senza fiato per l'orrore e contemporaneamente guardarono Zooey. Ciò che Kabradhabi aveva detto non era stato per vantarsi. Dal momento che la Strega della Punizione Divina era stata collegata al Demone da Camilla, l'anima del Demone che era scomparsa doveva essersi intrufolata nel corpo di Zooey.


Alethea fu la prima ad agire. Mentre Camilla gridava allarmata, cercò di colpire Zooey con il suo tentacolo principale, che era abbastanza forte da schiacciare una Bestia Demoniaca. Non risparmiò alcuno sforzo nello schiacciare Zooey a terra e persino il pavimento di ardesia dove la Strega della Punizione Divina atterrò, si ruppe.


Zooey vomitò un bel po’ di sangue e svenne.


La sala sprofondò nel silenzio.


Tutti nella sala capirono che Alethea aveva lanciato un attacco improvviso per evitare che la Strega della Punizione Divina provocasse danni, poiché il Demone poteva essere in grado di controllare Zooey attraverso la connessione mentale. Una volta che fosse riuscito a far diffondere l’area anti-magia alla Strega della Punizione Divina, non sarebbero state importanti le sue dimensioni, avrebbe causato danni significativi.


Ciò era particolarmente vero per la maggior parte delle Streghe, che non erano preparate a trattare Zooey come un nemico.


In confronto a quelle Streghe, Alethea, un ex comandante dell'Esercito Beato, era molto più esperta nei combattimenti.


Ha agito subito dopo che il Demone ha esposto la sua minaccia e non gli ha dato alcuna possibilità di reagire. Zooey è stata abbattuta dal tentacolo principale di Alethea ed è rimasta inerme come un manichino durante l'intero processo. Non ha reagito o lottato come le altre Streghe si aspettavano. Sembrava che il Demone non fosse riuscito a controllare con successo la Strega della Punizione Divina.


"L'anima del Demone si è davvero intrufolata nel corpo di Zooey?" Dopo un po', Roland ruppe il silenzio.


"Non mi è mai capitata una situazione del genere..." Camilla sembrava ancora spaventata. "La Risonanza Mentale è solo un metodo di comunicazione. Come è riuscito Kabradhabi ad uscire dal proprio corpo ed entrare in quello di Zooey attraverso la connessione mentale?"


"Sei sicura?" Tilly si accigliò e chiese.


"Non possiamo essere sicuri fino a quando Zooey non prenderà l'iniziativa di parlarci." Alethea allentò la presa sulla Strega della Punizione Divina, ma continuò a tenerla bloccata a terra. "Le anime non possono sopravvivere senza vettori, se così non fosse non avremmo dovuto fare affidamento su queste cose lasciate dalla civiltà sotterranea. Anche se spazzare via la sua anima nel processo è una possibilità, è anche possibile che sia stato in grado di trasferire con successo la sua anima nel corpo di Zooey. Dobbiamo prepararci al peggio".


"Penso di avere un modo per capirlo." Roland ci pensò un momento. "Se porto il Fascio di Luce di Zooey nel mio Mondo dei Sogni..."


"Non sono d'accordo!" Wendy lo interruppe immediatamente. "Vostra Maestà, dovreste evitare il più possibile i rischi. La sicurezza di Vostra Maestà è la cosa più importante!"


"Sì, sono d'accordo con Wendy. E se il Demone riuscisse ad occupare il vostro corpo?" Aggiunse Usignolo. "È un vero Demone Anziano, non un perdente qualsiasi sul Campo di Battaglia dell’Anima!"


"Posso controllare il rischio." Roland rallentò per considerare le sue contromisure. "Se il Demone si reca nel Mondo dei Sogni con Zooey, apparirà in un luogo determinato. Se inviamo un gruppo di Streghe della Punizione Divina nel Mondo dei Sogni per aiutarmi, saremo in grado di ucciderlo prima che si adatti al nuovo mondo. Ancora più importante, il Mondo dei Sogni è diverso dalla Risonanza Mentale. Non importa cosa accada in quel mondo, non influenzerà mai il mondo reale. Non appena mi sveglierò, il tempo nel Mondo dei Sogni si fermerà e tutti i visitatori saranno costretti a uscire. Considerato ciò, anche se l'anima di Zooey viene sostituita da quella del Demone, sarò in grado di farmi un'idea chiara della situazione attuale e di tornare sano e salvo".


"Ma..." Usignolo si morse le labbra e si girò a guardare Anna. "Dai, dì qualcosa per convincerlo."


"Sono d'accordo con lui," disse Anna, totalmente al di là delle aspettative delle altre Streghe.


"Perché?" Wendy e le altre Streghe erano sbalordite.


"Perché una volta ha fatto lo stesso per me", rispose Anna seriamente. "Se avesse ascoltato gli altri e non avesse corso il rischio di venire in mio soccorso, sarei stata impiccata molto tempo fa. Non posso impedirgli di avventurarsi per salvare Zooey. E credo nel suo giudizio. Sa di non essere più solo".


Guardò Roland negli occhi mentre parlava e poi si scambiarono un sorriso tacitamente.


"..." Alethea rimase in silenzio per molto tempo. "Devo ringraziarti a nome di Zooey, indipendentemente dal risultato".


"E vorrei che Zooey mi ringraziasse personalmente." Roland annuì.


"Vado a scegliere i nostri guerrieri più esperti," disse Pasha con gratitudine.


"Ad ogni modo, prima che entriamo nel Mondo dei Sogni, per favore continua la Risonanza Mentale." Sorrise. "Zooey ci ha chiesto di mantenere attiva la connessione mentale fino a quando non farà un gesto che ci indichi di fermarci. Se sta combattendo con il Demone nel mondo della coscienza, probabilmente alla fine vincerà".


***






"Ehi, femmina, indovina cosa stanno per fare i tuoi amici insetti?"


Zooey alzò la testa per guardare il Demone Anziano e poi si guardò.


Il suo petto si era leggermente gonfiato. Sebbene avesse ancora il petto quasi piatto, pensava che questo corpo avesse un aspetto molto migliore di un grezzo corpo maschile. Poteva chiaramente sentire di nuovo le proprie mani e piedi, ma poiché non si era tagliata i capelli per molto tempo, adesso gli coprivano la fronte. Si sentiva come se fosse entrata in qualche modo nel Mondo dei Sogni.


"Ah! Devono pensare che tu sia un nemico e averti circondato senza via di scampo." Kabradhabi la derise. "Dopo che avranno capito cosa è successo, hai una probabilità del 30% di essere imprigionata. Quando ciò accadrà, verrai legata a un letto di ferro e vivrai immersa nei tuoi stessi escrementi come uno stupido verme. Ovviamente, hai anche una probabilità del 70% di essere giustiziata subito. Dopotutto, è consuetudine per voi sacrificare qualcuno del vostro genere per prevenire ulteriori perdite; è qualcosa che facevate sempre 400 anni fa”.


Zooey si guardò attorno e non vide altro che oscurità. Si chiese perché riuscisse a vedere sé stessa e il Demone così chiaramente in un posto così buio.


"Ehi, ti ho spaventato, sciocca? O pensi di poter sfuggire a questa lotta restando in silenzio?" Kabradhabi sembrava agitato. "La mia pazienza ha un limite. Faresti meglio a sbrigarti a capire la situazione in cui ti trovi. Non moriremo qui, ma se dedicherai tutte le tue energie per soddisfarmi, forse ti lascerò soffrire di meno!"


"Non mi sarei mai aspettata che un Demone potesse dire tutte queste balle prima di un combattimento." Zooey si strappò una striscia di stoffa dalla manica e la usò per legarsi i capelli. "Se fossi in te, non ronzerei mai davanti ad un insetto, anche se avessi imparato il suo linguaggio".


"Continua a parlare per ora. Presto sarai solo in grado di urlare." Il Demone sogghignò. "Sento il potere della tua anima. È molto più forte delle anime della maggior parte degli insetti. Sarai un eccellente avversario per me. È bello lottare contro di te nella mia ultima battaglia".


"E poi? Quando verrò giustiziata, cosa ne sarà di te? Mi hai trascinata in questo combattimento solo perché vuoi sfogare la tua rabbia su di me?"


"Sì, esatto. Lottare! Uccidere! Torturare! Potenziarsi! Insetto, questo è l'atteggiamento di una specie avanzata! Ti aspettavi che mi inginocchiassi a terra e ti chiedessi pietà?" Kabradhabi emise un lungo e forte grido. "Cosa c'è di così spaventoso nella morte? La mia anima verrà catturata dalla Fontana della Magia e quando la mia specie raggiungerà la cima, la mia anima tornerà in vita!"


"Faresti meglio a sbrigarti," disse Zooey con la faccia seria. "Mi potrebbero uccidere in qualsiasi momento."


"Stai tranquilla." Kabradhabi sorrise cupamente. "Non comprendi i misteri della magia. In questo mondo di coscienza, il tempo diventerà lento e controllabile. Qui, ti sembrerà che un battito di ciglia abbia una durata di diversi anni. È la mia ultima battaglia, quindi farò del mio meglio per soddisfarmi".






<em>Arya</em>










[su_note note_color="#aaece7" text_color="#000000"]Chi è la strega che può trasformarsi in una bestia demoniaca?[/su_note]
                                


                                



