---
weight: 10
title: Capitolo 10 - Strana Sensazione
pubDate: 2023-05-17T14:09:48.019Z
tags:
    - tmw
---


Yi Yun si accigliò vedendo l'intruso. Questo ospite indesiderato era la persona con cui erano entrati in conflitto prima durante la distribuzione delle razioni.

Yi Yun sapeva anche come si chiamava, Zhao Tiezhu.

"Cosa vuoi?" Jiang Xiaorou si tese vedendo entrare il tirapiedi. Le sue mani si sollevarono sotto le coperte e afferrarono la freccia nascosta sotto.

"Ehi, perché sei nervosa ragazzina? Sono qui per affari. Il giovane maestro Lian è già andato in isolamento ad allenarsi. Rimarrà in isolamento per tre mesi, preparandosi per diventare un guerriero dal Sangue Viola per essere ammesso alla selezione del Regno Divino Tai Ah. Il patriarca ha ordinato all'intera tribù di dirigersi verso la montagna a raccogliere erbe, che saranno usate per il bagno del giovane maestro Lian! Ogni persona deve consegnare oltre 226 grammi d'erbe al giorno!"

"Raccogliere erbe? Bagno?" Yi Yun ripensò a come il suo sé del passato era caduto da un precipizio, per poi "morire", mentre raccoglieva delle erbe.

A quanto pareva erano erbe per i bagni dei guerrieri.

Era triste, morire per una caduta mentre si raccoglieva erbe per gli altri ad una così giovane età, senza nessun compenso. Non avevano ricevuto nemmeno le loro razioni.

"226 grammi d'erbe ciascuno al giorno? Com'è possibile?" Disse con furia Jiang Xiaorou. "Inoltre, se raccogliessimo erbe, dove troveremmo il tempo di preparare le frecce? Senza armi, cosa scambieremo per le razioni con le grandi tribù? Non moriremo di fame allora?"

"Ahahah! Stai ancora pensando alle razioni? Quando il giovane maestro Lian diventerà un Guerriero dal Sangue Viola e verrà scelto dal Regno Divino Tai Ah, non dovrai nemmeno fare scambi per ottenere delle razioni. Entreremo tutti in città e ti garantisco che avrai abbastanza da mangiare e da bere!"

Disse con sarcasmo l'uomo mentre guardava con desiderio Jiang Xiaorou. Questa ragazzina era una bellezza, con il tempo e un nutrimento migliore, sicuramente sarebbe diventata ancora più splendida.

"Prima mio fratello si è fatto male mentre raccoglieva erbe. Non è ancora agile, eppure insisti che deve raccogliere erbe, vuoi proprio ucciderlo?" Disse con voce tremante Jiang Xiaorou. Yi Yun era morto dopo una caduta, ma, appena tornato in vita, il suo corpo era ancora debole. Rimandarlo a raccogliere erbe sarebbe stata una condanna capitale per lui!

Inoltre raccogliere erbe non avrebbe dato loro nessun beneficio. Tutte le erbe sarebbero state date alla tribù senza nessun compenso!

L'uomo ascoltò Jiang Xiaorou e rise con sdegno: "Come può la vita di una persona essere paragonata alla gloria di un intero clan! Se il giovane maestro diventerà un Guerriero dal Sangue Viola e verrà scelto dal Regno Divino Tai Ah, beneficerà le generazioni a venire e proteggerà il nostro clan per centinaia di anni. Tutti i nostri meriti rimarranno registrati nei libri di storia del clan!"

"Una benedizione del genere per generazioni a venire, eppure stai ancora contrattando, non lo apprezzi proprio!"

"Inoltre è stato il patriarca ad ordinarlo. Per rafforzare i vostri corpi e rendervi più energici, vi daremo i residui degli infusi delle erbe. Potete usarli per i vostri bagni. In passato questi residui erano riservati solo al campo di preparazione dei guerrieri."

Jiang Xiaorou si limitò solo a stringere ulteriormente la freccia finché le sue dita non sbiancarono: "E se non potremo rispettare la quota?"

"Non potrete rispettarla?" L'uomo mostrò un'espressione fredda: "Umpf! La tribù non cresce spazzatura. Se non potete rispettare la quota, le vostre razioni saranno confiscate. Molti altri stanno aspettando quel cibo!"

Disse l'uomo e gettò un'occhiata verso Yi Yun che era a letto. Ripensò a come il ragazzino gli aveva causato guai di fronte alla folla. In seguito Lian Chengyu lo aveva rimproverato per la sua incompetenza durante la distribuzione delle razioni.

Zhao Tienzhu si riempì subito di rabbia: "Ragazzino, smettila di fingere di essere morto. Ho sentito che eri ferito, fammi vedere esattamente dove!"

L'uomo cercò di afferrare Yi Yun!

Stava provando deliberatamente a farlo soffrire, così la sua spinta era forte.

Yi Yun voleva schivare l'attacco improvviso dell'uomo, ma all'improvviso ebbe la sensazione che il mondo fosse rallentato di fronte ai suoi occhi. Lo sguardo feroce e le azioni dell'uomo erano tutte riflesse chiaramente nelle sue iridi.

Yi Yun notò anche la freccia nascosta sotto le coperte e l'espressione preoccupata di Jiang Xiaorou.

Pareva che il tempo si fosse congelato. I suoni e l'aria stessa sembravano essere diventati parte del suo corpo, Yi Yun stava percependo tutto con chiarezza.

Mentre tutto era rallentato, il Cristallo Viola gli mandò una sensazione di freschezza e limpidezza.

Il Cristallo Viola?

La sensazione di fresco scosse il suo corpo!

Yi Yun sentì che in quell'istante avrebbe potuto schivare la presa dell'uomo, afferrare la freccia di Jiang Xiaorou, alzarsi e infilzare la gola del tirapiedi, uccidendolo!

Era una sensazione estremamente intensa e la sua mente immaginò perfettamente questi movimenti, dandogli l'impulso di fare un tentativo.

Alla fine Yi Yun decise di non farlo, non era ancora il momento di fare rivoltare contro di lui il clan tribale Lian.

Solo agitare la folla aveva destato l'intento omicida di Lian Chengyu. Se avesse ucciso o picchiato un guerriero, le conseguenze sarebbero state più gravi. Come poteva un ragazzino prima debole come un insetto, uccidere un guerriero del campo di preparazione? Non avrebbe attirato l'attenzione dei superiori della tribù? Era impossibile spiegare la fonte di questo potere!

Guardò Zhao Tiezhu avvicinarsi e si ritirò senza lasciare traccia. Il tirapiedi riuscì solo a sfiorarlo e ad afferrare i suoi vestiti.

Zhao Tiezhu all'inizio voleva picchiarlo, ma non si aspettava di mancare il bersaglio quando il ragazzino si era ritratto!

Se avesse cercato di afferrarlo un'altra volta, Zhao Tiezhu avrebbe perso la faccia, così con un grugnito sollevò Yi Yun per poi lanciarlo giù sul letto.

"Sembra che questa scimmia non sia ferita! Domani al tramonto consegnate le erbe. Ad ogni 28 grammi mancanti, verranno confiscati 5 chili di razioni!" Dopo aver detto questo, Zhao Tiazhu se ne andò.

"Yun'er, stai bene?" Chiese preoccupata Jiang Xiaorou. Ma Yi Yun non disse una parola.

Cos'era quella sensazione di prima?

Un ben allenato Zhao Tiezhu si era mosso lentamente come una tartaruga, rendendolo vulnerabile all'intento omicida di Yi Yun.

Zhao Tiezhu non aveva un attacco improvviso di Alzheimer... che la sua velocità fosse aumentata?

Che fosse stato... il mio corpo?

Yi Yun sembrava essersi reso conto di qualcosa e chiese frettolosamente: "Sorella Xiaorou, a che grado ero?"

"Perché me lo stai chiedendo all'improvviso? Yun'er, in passato non eri arrivato nemmeno al quinto livello. Anche l'uomo più debole al quinto livello può sollevare 45 chili di peso. Yun'er, tu potevi sollevare solo 14 chili..."

"14 chili uh..." Yi Yun era senza parole, ma nella tribù si misurava la propria forza sollevando una roccia sulla propria testa. 14 chili era il peso che avrebbe avuto un sacco di riso circa; un ragazzino debole avrebbe avuto problemi a sollevarlo.

"Dove tengono i pesi della tribù?" Chiese Yi Yun.

"Dietro il villaggio, nel campo di allenamento. Perché me lo chiedi?"

"Niente." Yi Yun sorrise. "Sorella, vai a dormire presto stasera. Domani dovremo raccogliere erbe."

Nel bel mezzo della notte, il cielo notturno era pieno di numerose costellazioni brillanti.

In quest'era non esistevano i lampioni e i poveri non sarebbero stati disposti ad usare le loro lampade ad olio. Così l'intero villaggio era al buio.

Il campo di allenamento dietro il villaggio era un campo ampio. I membri del campo dei guerrieri normalmente si allenavano qui. Un'ombra oscura si intrufolò nel campo di allenamento, guardandosi attorno.

"Trovato!" Yi Yun si rallegrò. Come aveva descritto Jiang Xiaorou, c'erano file di pesi dall'aspetto roccioso disposti per terra.

Da 9 chili a 136 chili, c'erano perfino dei pesi di 227 chili e un cilindro di 453 chili.

Yi Yun aveva intenzione di mettere alla prova la sua forza! Voleva capire com'era cambiato il suo corpo...



