---
weight: 100
title: Capitolo 100 - Sensazione Misteriosa
pubDate: 2023-08-15T14:09:48.034Z
tags:
    - tmw
---


Yi Yun si mise con fermezza al centro del palco di giada. Tutti gli occhi erano puntati su di lui, aspettando con impazienza la sua dimostrazione.

Yi Yun provò un po’ di emozione. Alzò lievemente la testa verso l’aeronave nel cielo. Senza dubbio. Lin Xintong e Su Jie erano a bordo ed erano qui per guardare le semifinali.

Proprio quando Yi Yun era salito sul palco, erano apparsi. Naturalmente aveva capito che erano qui per osservare la sua dimostrazione.

Tao Yunxiao invece pensava che fosse una coincidenza.

Tao Yunxiao si avvilì. ‘Perché Lin Xintong non era venuta venti minuti prima, così che potesse vedermi brillare?’

Poter rivelare le proprie abilità di fronte ad una bellezza sarebbe stata una gioia per Tao Yunxiao. Sfortunatamente Lin Xintong se l’era perse.

Vedendo l’aeronave, Yi Yun ebbe la sensazione di poter “vedere” Lin Xintong alla finestra a fare da spettatrice.

Yi Yun non poté che sorridere. Ripensò all’incontro di allenamento della scorsa notte e ancora una volta iniziò a trovare ispirazioni.

Dopo aver dormito per un po’, queste ispirazioni erano diventate evanescenti, chiare un momento, ma sul punto di scomparire un momento dopo. Yi Yun voleva vedere se avrebbe potuto davvero incorporarle.

Fece un respiro profondo e poté sentire il qi vitale del mondo attorno.

Il palco di giada bianco su cui stava era eccezionale, quattro reliquie di ossa della desolazione brillavano su quattro pilastri.

La formazione alimentata dalle reliquie condensava qi vitale del mondo, accumulando qi vitale del mondo cento volte superiore a quello che c’era nella periferia del clan tribale Tao.

Era proprio un tesoro per la coltivazione! Anche Yi Yun lo desiderava. Naturalmente, anche se l’avesse preso, non avrebbe avuto modo di alimentarlo.

“Fiuu!” Yi Yun continuò a respirare profondamente e sentì i 36.000 pori del suo corpo aprirsi. Assorbì avidamente l’energia sul palco. A parte per allenarsi, solo stare sopra alla piattaforma avrebbe aumentato la coltivazione di una persona.

Il Cristallo Viola nel suo cuore iniziò a lavorare lentamente, un piccolo mulinello apparì nell’artefatto e il qi vitale del mondo iniziò ad essere attirato dalla corrente, vorticando velocemente verso di esso.

L’energia pura ripulì ogni pollice del corpo di Yi Yun. Era una sensazione incredibile!

Yi Yun ne fu inebriato. Era come un alcolista che cadeva in un lago pieno di vino invecchiato per mille anni che avrebbe potuto bere liberamente.

“Questo ragazzino, perché non si sta muovendo?"

“Volevo vedere quanto era bravo, eppure non ha fatto ancora una mossa. Sta cercando di prenderci in giro?” La gente ciarlò. Fino ad ora, Yi Yun era rimasto immobile per tre minuti.

Tao Yunxiao incrociò le braccia e sorrise. Dalla sua espressione orgogliosa, sembrava convinto che Yi Yun non sarebbe stato una minaccia per lui in queste semifinali.

Chi avrebbe potuto competere con la comparsa della spada femmina?

In quel momento, Yi Yun alzò le braccia. Era una posizione semplice e non evocò nessun flusso di qi vitale del mondo. Perché ogni volta che dell’energia si avvicinava al suo corpo, il Cristallo Viola l’avrebbe assorbita.

Con una spinta dopo l’altra di energia, Yi Yun iniziò a scagliare pugni!

Le sue mosse non erano esaltanti, davano la sensazione di morbidezza. Ogni posizione e gesto di Yi Yun erano estremamente lenti, ma erano davvero armoniosi e senza interruzioni!

Questa tecnica non sarebbe sembrata sorprendente per una persona normale. Era una mossa semplice che poteva essere appresa facilmente ed emulata da un uomo comune.

Molti tra il pubblico diventarono irrequieti. Che diavolo?! Che sorta di tecnica è questa? Potremmo farla anche noi se salissimo.

“Presto, fai qualche mossa potente, è troppo noioso!”

“Può davvero farcela?”

Il pubblico iniziò a parlare in privato. Per loro, solo le tecniche di pugno che potevano distruggere rocce e abbattere alberi erano autentiche. Perfino molti guerrieri la pensavano allo stesso modo.

Yi Yun poteva non essere allo stesso livello di Tao Yunxiao, ma dato che era arrivato primo ai preliminari, avrebbe dovuto almeno distruggere un po’ di pietra di ferro nera!

Gli inesperti erano qui per godersi lo spettacolo, mentre gli esperti esaminavano la tecnica.

Zhang Tan fissò ogni mossa di Yi Yun. All’inizio non capì, ma lentamente la sua espressione cambiò e rivelò costernazione.

“Oh? Il pugno costola di drago osso di tigre di questo ragazzino può avere una sensazione così armoniosa… non sembra che l’abbia imparato nelle vaste lande selvagge!”

Per aumentare le possibilità di combattere contro le bestie feroci alla gente, il Regno Divino Tai Ah aveva reso pubblico il pugno costola di drago osso di tigre e lo aveva diffuso per molto tempo. Le persone che avrebbero avuto accesso alla tecnica sarebbero state di vario livello.

Le generazioni successive spesso avrebbero aggiunto le loro comprensioni e questo aveva fatto comparire molte versioni del pugno costola di drago osso di tigre.

C’erano anche dei lati negativi nel diffondere al pubblico una tecnica di coltivazione. Il fatto che ci fossero molte versioni non era positivo. Alcune di esse semplificavano troppo le cose e altre avevano rimosso delle parti. Così l’essenza del pugno costola di tigre osso di drago sarebbe stata distrutta. Ma c’era un vantaggio, cioè che sarebbe stato più facile da imparare.

Il vero e ortodosso pugno costola di tigre osso di drago forse non aveva mai raggiunto le vaste lande selvagge, visto che era troppo difficile da apprendere.

Yi Yun al momento stava praticando la versione più ortodossa. Grazie anche alle note di Lin Xintong, poteva rivelarne l’essenza.

Il pugno costola di drago osso di tigre era una tecnica fondamentale del Regno Divino Tai Ah, così era il metodo più elementare per i suoi eserciti. In quanto Mille Case delle truppe del Drago Brillante, Zhang Tan aveva imparato bene la versione ortodossa, così capì immediatamente il livello della tecnica di pugno di Yi Yun.

“Questo ragazzino di sicuro ha una buona percezione.” Zhang Tan ne fu sorpreso. Senza acume, anche se uno avesse potuto apprendere il pugno costola di drago osso di tigre ortodosso, sarebbe stato ancora difficile da padroneggiare, inoltre Yi Yun aveva dodici anni. Era scioccante!

Yi Yun non badò ai mormorii della folla e alle lodi di Zhang Tan.

In quel momento aveva raggiunto lo stadio “Nessuna legge, forma, vuoto, ego” sul palco di giada bianco. Questa era la prima volta che si allenava in un ambiente così denso di qi vitale del mondo.

Il Cristallo Viola poteva assorbire liberamente l’energia qui.

Nonostante le ossa della desolazione contenessero molta energia, erano simili ad erbe. Parte della loro energia non era pura. Alcune, quando veniva assorbita, si sarebbe rivelata tossica, danneggiando chi la assorbiva. Poteva indebolire le fondamenta o essere impossibile da digerire, facendo esplodere una persona.

Ma il qi vitale del mondo non l’avrebbe fatto. Era la forma di energia più pura e fondamentale.

Naturalmente c’era uno svantaggio, non era vibrante come l’energia delle ossa della desolazione. Ci sarebbe voluto moltissimo tempo per aumentare di livello assorbendo il qi vitale del mondo.

Come affermava un antico detto: “Chi mangia la carne avanza con coraggio, un mangiatore di qi non muore e diventa un dio.”

Con mangiatore di qi, ci si riferiva a come una persona poteva assorbire qi vitale del mondo. Avrebbe avuto una vita lunga e una forza che poteva competere con quella di un dio!

Quando il corpo e la mente di Yi Yun si fusero con il qi vitale del mondo, il suo spirito, il suo qi e la sua anima si fusero. In quello stato evanescente, aveva la sensazione di poter toccare il creatore del pugno costola di drago osso di tigre e capire il vero significato della sua eredità.

Questo vero significato esisteva solo nella versione più ortodossa della tecnica. Ora stava prendendo lentamente forma nella sua mente.

Ogni mossa e posizione di Yi Yun erano iniettate con questo vero significato, come se avessero una vita propria.

Nella sua mente, questo vero significato si era evoluto in varie immagini.

Era una battaglia tra un drago brillante e una tigre feroce.

Il drago spiccò il volo mentre la tigre balzava, la terra tremava e le montagne ondeggiavano!

Era il sogno della scorsa notte. La sola differenza era che stavolta era sveglio, a guardare lo scontro. Poteva osservare ogni dettaglio.

Yi Yun ripensò alla notte precedente tra gli alberi, quando aveva sentito una sensazione astrusa mentre allenava il pugno costola di drago osso di tigre.

Allora aveva avuto difficoltà a capirlo.

Ma oggi poteva riuscirci!

Yi Yun finalmente capì cos’era quella sensazione misteriosa.


