---
weight: 10130
title: Capitolo 1013 - La Chiave dei Nove Loti
pubDate: 2025-08-05T07:36:27.464Z
tags:
    - tmw
---


Capitolo sponsorizzato, ringraziamo Marco!
13 capitoli in coda totali (13 Marco),
0/1 sponsorizzazioni 1 euro a capitolo,
-Schadenfreude


"Nonna, queste persone..."


Yue Yingsha inizialmente non provava una forte avversione verso coloro che avevano tradito la tenuta del Legno Azzurro. Dopotutto, ognuno ha le proprie ambizioni e obiettivi, e non c'era da biasimarli se avevano scelto di andarsene quando il Grande Mondo Legno Azzurro era sull'orlo della distruzione.


Mentre la loro partenza non era significata molto, il problema era che avevano versato sangue durante la guerra civile quando si erano separati. Questo per un solo motivo: la lotta per i tesori preziosi.


Nonostante la tenuta del Legno Azzurro fosse in declino, in quanto setta di massimo livello, possedeva molti tesori tramandati di generazione in generazione. Questi oggetti erano di grande aiuto per guerrieri con un basso livello di coltivazione, e proprio a causa loro, i discepoli iniziarono a combattersi tra loro. Alla fine portò a massacri sanguinosi, aggiungendo disastri su disastri alla Tenuta del Legno Azzurro, già prossima al collasso.


Alla fine, il gruppo in partenza ne emerse vittorioso. Dopo la fine della guerra, le due parti raggiunsero un accordo: il gruppo che se ne stava andando si sarebbe preso più dell'80% dei tesori, mentre ai discepoli del Grande Mondo Legno Azzurro rimasero le rovine antiche, l'albero divino e un gran numero di libri di eredità e canoni.


Sebbene le rovine antiche e l'albero divino fossero i tesori più preziosi della setta, le generazioni successive, compresa Yue Yingsha, non erano riusciti a sfruttarne appieno il potere.


A causa dell’elevato numero di discepoli morti durante la guerra civile, la perdita di tesori e risorse accelerò il declino della setta. Negli anni seguenti, molti dei loro membri sarebbero morti a causa dei pericoli che riempivano il Grande Mondo Legno Azzurro, prima ancora di poter raggiungere il loro pieno potenziale. Il numero di discepoli diminuì drasticamente, e adesso era al minimo storico.


Considerando questa storia, Yue Yingsha e Nonna Yin non nutrivano alcuna simpatia per i traditori del Maniero. Tuttavia, Yue Yingsha non si sarebbe mai aspettata che Nonna Yin sarebbe stata in quel gruppo.


"Nonna, perché hai portato queste persone alla Porta per i 33 Cieli?" Chiese Yue Yingsha.  


"La Porta per i 33 Cieli appartiene alla tenuta del Legno Azzurro. Noi siamo i discendenti della tenuta del Legno Azzurro, quindi perché non dovremmo essere qui?"


Dietro Nonna Yin c'era un uomo robusto con capelli dorati che gli coprivano il viso. L'uomo portava un martello da battaglia, e i peli sul suo corpo ricordavano la pelliccia di una bestia feroce. Chiaramente erano legati alla sua stirpe elfica, ma lo faceva sembrare un leone dalla criniera dorata.


Yue Yingsha disse freddamente: "Avete il coraggio di dire che fate parte della tenuta del Legno Azzurro? All'epoca, se non fosse stato per voi, la tenuta non entrata in declino così rapidamente. Avete massacrato innumerevoli discepoli per rubare i tesori della setta. Nonna Yin!”


Yue Yingsha guardò Nonna Yin, incapace di comprendere perché, nonostante odiasse i traditori, si fosse unita a quelle persone.


Nonna Yin sospirò e disse: "Yingsha, la lotta delle sette casate che segnò il tradimento della tenuta è avvenuta milioni di anni fa. La maggior parte di loro è già morta. Le persone davanti a te non sono i traditori originali. Sono solo i loro discendenti..."


"Odio quei traditori, ma almeno i loro discendenti indossano ancora le divise della tenuta del passato. Fanno parte della nostra setta."


"Anche se possono essere biasimati per molti errori e non hanno agito correttamente, sono comunque dei nostri. Ora che il Grande Mondo Legno Azzurro sta collassando e la Porta per i 33 Cieli si è aperta, le ultime rovine e l'eredità della tenuta non possono più essere preservate. Il Grande Mondo Legno Azzurro è stato invaso da estranei e non può opporre resistenza. Piuttosto che lasciare tutto agli intrusi, è meglio che i discendenti della nostra tenuta ne ereditino il contenuto.
Hanno già giurato e sono disposti a rivitalizzare la tenuta."


"Non spero che la tenuta torni al suo picco, ma mi accontenterei che sopravvivesse."


Nella voce di Nonna Yin si percepivano le vicissitudini della vita, facendo stringere il cuore a Yue Yingsha. Ma subito dopo, la sua espressione si irrigidì notando le intenzioni malvagie sui volti del gruppo dietro Nonna Yin.


"Nonna, queste persone hanno cattive intenzioni. Che importa se hanno giurato? Lo fanno solo per sé stessi, non certo per la setta! I loro antenati un tempo hanno tradito la tenuta del Legno Azzurro, quanto possono sentirsi davvero parte di essa?"


"Yue Yingsha, che vuoi dire? Non credere di poterci diffamare così solo perché sei il successore ortodosso della setta. I nostri antenati hanno sempre pensato alla tenuta del Legno Azzurro, anche dopo essere partiti. Altrimenti, le nostre divise non sarebbero identiche a quelle del passato."


Un altro giovane si fece avanti. Era di pelle chiara e bell'aspetto, ma il suo temperamento era strano e aveva un'acconciatura esagerata. Inoltre, alcune piume arcobaleno dietro le orecchie, simbolo della sua stirpe elfica, lo facevano sembrare un gallo.


"Devi essere un discendente del Re delle Sette Piume, vero? Ai tempi, era il più avido e sleale di tutti!" Yue Yingsha sbuffò. "So dove volete andare, ma non vi ci porterò. Senza di me, nessuno di voi può entrarci."


"Oh?" Il giovane simile a un gallo si infuriò. Tuttavia non seppe come rispondere ripensando al suo antenato. Si limitò a digrignare i denti e disse: "Non vuoi portare noi, ma un intruso sì? Chi sei tu? Perché, da intruso, segui il Successore della nostra tenuta del Legno Azzurro? Che macchinazione stai tramando!?"


La seconda parte del discorso del Gallo era rivolta a Yi Yun, verso cui provava una forte ostilità. Il fatto che Yi Yun fosse solo con Yue Yingsha suggeriva una relazione non banale, e Yue Yingsha era fondamentale per la loro spedizione nella Porta per i 33 Cieli!


In tali circostanze, il primo pensiero del Gallo fu di eliminare Yi Yun.


Come poteva un intruso infiltrarsi nella loro tenuta del Legno Azzurro?


In quel momento, Nonna Yin intervenne: "Ragazzo, non so come tu abbia guadagnato la fiducia del successore, ma qualunque cosa sia, questa faccenda non ti riguarda. Va’ per favore."  


Nonna Yin cercò di essere cortese, ma mentre parlava si era posizionata silenziosamente tra Yue Yingsha e Yi Yun.


Dal suo punto di vista, Yue Yingsha era giovane e ingenua, facile preda degli inganni. In un mondo marziale, era difficile capire le vere intenzioni delle persone, e Yi Yun era pur sempre un intruso verso cui nutriva una naturale diffidenza.


Lo scambio tra i membri della tenuta fece aggrottare la fronte a Yi Yun. Queste persone si prendevano davvero troppo sul serio.


A quel punto, Yue Yingsha fece un passo verso Yi Yun. Per lei, la scelta tra i discendenti dei traditori e Yi Yun, che le aveva salvato la vita due volte, era ovvia.


Yue Yingsha disse: "Tutti voi vi sbagliate su un punto. Non è lui a volermi seguire, ma sono io che ho proposto di entrare insieme nelle regioni più profonde della Porta per i 33 Cieli. So perché volete escluderlo, ma sfortunatamente per voi, non acconsentirò. La Chiave dei Nove Loti ormai fa parte di me. Nessuno può portarmela via se non sono io a volerlo."

