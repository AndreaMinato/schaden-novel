---
weight: 1029
title: Capitolo 1029 - Vicolo Cieco
pubDate: 2025-08-18T07:16:12.002Z
tags:
    - tmw
---


Capitolo sponsorizzato, ringraziamo Marco!
6 capitoli in coda totali (1 Marco+5 Alessandro),
0/1 sponsorizzazioni 1 euro a capitolo,
-Schadenfreude


Con una tecnica di movimento, Lord Pioggia Propizia apparve rapidamente davanti a Yi Yun e agli altri. Era molto sorpreso e felice di vedere il suo discepolo qui.


"Yi Yun, sei arrivato anche tu alla Porta per i 33 Cieli. E per di più... sei riuscito a spingerti fin qui illeso." Lord Pioggia Propizia mostrò un'espressione sollevata. Si sentiva in colpa per aver portato Yi Yun qui, dopo essersi reso conto di aver sottovalutato gravemente la pericolosità del Grande Mondo Legno Azzurro.


In particolare la Porta per i 33 Cieli era strana e piena di pericoli. A meno che non si fosse un Supremo, sopravvivere sarebbe stata una sfida; diversi guerrieri molto più forti di Yi Yun erano morti, quindi era stato difficile rimanere ottimisti.


Tuttavia, non si sarebbe mai aspettato che Yi Yun non solo fosse vivo, ma che non avesse neppure un graffio.


"Sono riuscito ad arrivare fin qui grazie a qualche colpo di fortuna. Tuttavia, sono rimasto intrappolato anche io in questa pianura della morte. Mi chiedo se il maestro abbia fatto qualche scoperta mentre era qui."


"Scoperta?" Lord Pioggia Propizia scosse la testa con un sorriso amaro. "Non so se si possa considerare una scoperta, ma lascia che te la mostri..."


Mentre parlava, afferrò il braccio di Yi Yun e volò con lui nel cielo. In un istante, Yi Yun si ritrovò a diecimila metri d’altezza. Yi Yun non aveva osato volare sopra la pianura della morte, ma i fumi demoniaci o le entità maligne non potevano avvicinarsi alla potente energia protettiva di un Lord Divino.


Osservando dall'alto, Yi Yun fu sorpreso di vedere nove fiumi neri e tumultuosi serpeggiare in modo da circondare la pianura a cinquanta chilometri di distanza.


L'acqua nera del fiume era come un'anaconda che divorava tutto. Ampie porzioni di terreno dalle rive crollavano…


"Questo è..."  


"Questi nove fiumi hanno completamente sigillato ogni via d'uscita dalla pianura, rendendo difficile fuggire da questa terra, persino per noi. Abbiamo pensato di uccidere il gigante di bronzo, ma è troppo forte..."


Disse Lord Pioggia Propizia mentre riportava Yi Yun a terra. In quel momento, diversi Lord Divini e Supremi che guidavano erano arrivati anche loro.


"Questa canaglia." Lord Divino Occhio Demoniaco mostrò un'espressione sorpresa. Anche se il discepolo di Lord Pioggia Propizia era debole e indegno della sua attenzione, non si sarebbe mai aspettato che un giovane fosse riuscito ad arrivare fin qui vivo.


"Devo avere le allucinazioni." Il Daoista You Ming era ferito, mentre Yi Yun era illeso. Questo contrasto lo riempiva di rabbia e amarezza.


E in quel momento, Yi Yun vide You Feihua tra la folla!


"Anche You Feihua è riuscito a sopravvivere?"


Anche You Feihua ovviamente aveva visto Yi Yun. Quando i nemici si incontravano, volavano scintille. You Feihua lo credeva morto, ma non si sarebbe mai aspettato che Yi Yun fosse sano e salvo.


You Feihua aveva un metodo speciale per comunicare con suo padre, il Daoista You Ming. Quando aveva raggiunto un punto morto, aveva contattato suo padre, che aveva pagato un prezzo terribile per salvarlo.
Così, You Feihua era riuscito a sopravvivere per fortuna. E Yi Yun?


Il Lord Divino della Spada Celeste della setta della Pioggia Immortale scese dal cielo.  


Aveva un aspetto giovane per la sua età e una figura eretta. Emanava un'aura estremamente acuta mentre scrutava Yi Yun con uno sguardo tagliente come una spada. "Pioggia Propizia, questo è il tuo discepolo?"


"Questo è Shi Xuanji, il Lord Divino della Spada Celeste della setta della Pioggia Immortale." Lord Pioggia Propizia lo presentò brevemente.


Shi Xuanji guardò Yi Yun e improvvisamente chiese: "Ragazzo, hai visto membri della mia setta della Pioggia Immortale qui?"


Il cuore di Yi Yun sobbalzò. I membri della setta della Pioggia Immortale?


Li aveva ovviamente visti. Si erano sciolti nello Stige, trasformandosi in residui ossei, che alla fine erano stati assorbiti dal gigante di bronzo.


"Non li ho incontrati affatto."


Yi Yun rispose con tono sincero.  


"Davvero..." Shi Xuanji aggrottò le sopracciglia. Non credeva del tutto alle parole di Yi Yun, ma per quanto la sua immaginazione potesse correre, non avrebbe mai creduto che i suoi discepoli e i talenti delle generazioni ancora successive fossero morti a causa delle macchinazioni di Yi Yun. Non aveva senso.


Nota traduzione: talenti delle generazioni ancora successive letteralmente sarebbero discepoli-nipoti, i discepoli dei suoi discepoli.


"Mi chiedo cosa sia successo a quei ragazzi." Shi Xuanji borbottò tra sé. Era preoccupato. Poteva ignorare la maggior parte dei giovani, ma apprezzava molto le capacità del marchese Wu Yun. Sarebbe stato un peccato se fosse morto.


"Maestro, non si preoccupi. Il fratello minore Wu Yun potrebbe non essere nemmeno entrato nella Porta per i 33 Cieli."


Disse un uomo ad un passo dal diventare un Supremo, accanto a Shi Xuanji. Era un discepolo personale di Shi Xuanji.


"Speriamo." Shi Xuanji scosse la testa, ma improvvisamente…


Clang!


Risuonò un fragore tonante. La gente si voltò sgomenta e vide il gigante di bronzo ruggire al cielo. Aveva brandito la sua enorme ascia e stava attaccando una catena metallica!


Clang! Clang! Clang!


L'ascia gigante colpì ancora e ancora, facendo tremare violentemente le catene. Le scintille infuocate causate dai clangori schizzarono nel cielo blu!


Infine, con un botto dieci volte più forte, la catena si spezzò come se avesse risposto al suono!


Una catena che era rimasta intatta per centinaia di milioni di anni era stata spezzata dagli attacchi del gigante di bronzo!


"Oh no!"


Tutti ebbero un tuffo al cuore vedendo questa scena.


Il gigante si stava liberando!


Con il Grande Mondo Legno Azzurro sull'orlo della distruzione e l'albero divino del mondo danneggiato, quelle catene non potevano più intrappolare il colosso.


Sembrava che il gigante avesse speso molta energia per spezzare la catena. Improvvisamente alzò lo sguardo e gettò un’occhiata presente verso tutti i presenti.


Quello sguardo fece accelerare il sangue di tutti. A parte i Lord Divini presenti, che potevano affrontarlo con calma, gli altri si sentirono soffocare.


Che potere mentale terrificante!


"Sta per scappare."


"Spezzare una catena ha consumato molta della sua energia. Ma la velocità con cui può riprendere forza e continuare è preoccupante."


I Lord Divini e i Supremi presenti erano sopraffatti dal pericolo. Non erano più semplice intrappolati qui. Di questo passo sarebbero tutti morti in pochi giorni.


"Siamo davvero sull'orlo della morte. È tutta colpa vostra, estranei, che avete attivato i sigilli della tenuta del Legno Azzurro e fornito grandi quantità di carne e sangue come nutrienti per il gigante di bronzo. È per colpa vostra che questo mondo sta venendo distrutto più velocemente."


"Chi sei tu?" Lord Divino Occhio Demoniaco guardò nonna Yin.  


"Io sono una discendente della tenuta ortodossa del Legno Azzurro." In quel momento, non valeva più la pena nascondere la sua identità per nonna Yin.


"Discendenti della tenuta del Legno Azzurro?" Lord Divino Occhio Demoniaco ne aveva già sentito parlare. Osservò nonna Yin e Yue Yingsha con uno sguardo strano. "Non c'è da meravigliarsi che quel ragazzo sia riuscito ad arrivare qui sano e salvo. Visto che siete discendenti della tenuta del Legno Azzurro, siete stati in grado di evitare i pericoli della Porta per i 33 Cieli."


Il commento di Lord Divino Occhio Demoniaco illuminò molti. You Feihua rise sdegnosamente: "Quindi è per questo. Mi chiedevo quanto fosse impressionante questo ragazzino. È arrivato fin qui perché è un giocattolino. Allora, non c'è nulla di ammirevole."


You Feihua era un nemico giurato di Yi Yun, quindi non aveva bisogno di usare mezzi termini.


"Cosa ne sai!?" Yue Yingsha lo fulminò con lo sguardo. You Feihua non solo aveva umiliato Yi Yun, ma aveva anche denigrato lei.


"Basta litigare. L'importante ora è fuggire da questa terra della morte." Disse il Lord Divino della Spada Celeste. Guardava soprattutto Nonna Yin, credendo che potesse offrire suggerimenti utili.


Nonna Yin disse: "Yi Yun, l'idea è stata tua. Ti lascio l'onore di spiegarla."


