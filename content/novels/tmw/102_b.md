---
weight: 1022
title: Capitolo 102 - Aura Viola dall’Est (seconda parte)
pubDate: 2024-05-26T21:03:18.034Z
tags:
    - tmw
---




“Questo… cos’è?” Molti guardarono il palco di giada bianco, ma tutto ciò che videro fu Yi Yun concentrarsi ad occhi chiusi. Aveva portato le mani alla fronte e aveva unito le dita. Lentamente abbassò le braccia seguendo l’asse centrale del corpo fino a raggiungere il suo dantian.


Verso la fine, Lin Xintong aveva notato che, nel pugno costola di drago osso di tigre, non era sufficiente un’esecuzione perfetta, ma anche la fine era un modo per ritrarre qi. Ritraendolo, si poteva calmare la mente e consolidare un’ispirazione, solo allora un’intera serie di tecniche sarebbe stata considerata completa.


Dopo che Yi Yun finì il processo, esalò un respiro. C’era energia nel suo fiato e, come una lama, volò lontano senza dissiparsi.


Solo allora Yi Yun aprì gli occhi. Il suo sguardo assomigliava ad un fulmine, tagliente e incisivo!


“Quel… quel trambusto di prima, è stato provocato dal ragazzino sul palco?”


Il pubblico era ancora incerto perché lo trovava troppo irrealistico.

“Dovre… Dovrebbe essere così…” Dissero alcuni senza molta convinzione.


Alzando lo sguardo al cielo, la nebbia viola stava ancora brillando lievemente.


La piattaforma era piena di una decina di tazze rotte simili a gusci d’uovo. Anche il pezzo più grosso era delle dimensioni di un’unghia. Alcuni dei prezzi erano stati perfino ridotti in polvere. Era semplicemente scioccante.

“Quando Yi Yun ha fatto la sua dimostrazione, ha creato un po’ di nebbia viola; il suo pugno costola di drago osso di tigre ha prodotto degli schiocchi d’osso e ha anche distrutto le tazze?”


La gente ci mise molto tempo a crederci.


Erano tutti sbigottiti; i membri del campo dei guerrieri del clan tribale Lian erano ancora più sbalorditi. Non capivano la foschia viola, ma erano stati confusi dall’esplosione delle tazze. Non era lo stadio che Yao Yuan aveva menzionato, “Fulmine dal Nono Cielo, Schiocco d'arco fa cadere Stormi”?


Questi membri del campo dei guerrieri avevano aspettato con impazienza che Yi Yun si umiliasse, ma ora erano rimasti senza parole, pietrificati.


Dall’inizio delle semifinali ad adesso, i contendenti avevano tutti distrutto delle rocce per dimostrare la loro forza. Quando era arrivato il turno di Lian Chengyu, aveva infranto una pietra di ferro nero delle dimensioni di un cilindro. E quando si era presentato Tao Yunxiao, era andato oltre e aveva eseguito le Nove Misteriose Spade Celesti, che erano sembrate proprio impressionanti. Alla fine aveva anche usato il suo potere distruttivo per dimostrare la potenza della sua tecnica di coltivazione.


Yi Yun però non aveva mai attaccato la pietra di ferro nera, ma alla fine aveva creato una foschia viola nel suo corpo e gli schiocchi delle sue ossa avevano distrutto le tazze.


Tao Yunxiao aveva prodotto l’energia della spada che un normale guerriero dal Sangue Mortale non avrebbe potuto rivelare; ma Yi Yun aveva prodotto nebbia viola e infranto tazze. In confronto, chi tra di loro era il migliore?


Gli uomini del campo dei guerrieri non riuscivano a capire. Ma non c’era dubbio che il loro giovane maestro Lian Chengyu era stato messo in ombra dai due!


Il capo del campo, “Zhao Tiezhu, il secondo” non riusciva a crederci.


In quel momento Lian Chengyu era assolutamente livido.

In realtà non sapeva cosa aveva fatto Yi Yun, ma vedendo il raggio salire al cielo e la distruzione della decina di tazze, poteva confermare che le tecniche di Yi Yun erano incredibili!


Altrimenti come sarebbe apparso un fenomeno del genere?


“Ha ottenuto qualche ispirazione speciale?” Lian Chengyu naturalmente non sapeva nulla dell’Aura Viola dall’Est, perché andava oltre ogni sua comprensione. Ma poteva intuire che fosse dovuto ad un’ispirazione.


Forse Yi Yun aveva colto l’occasione per avanzare di stadio!


Lian Chengyu bruciò dalla gelosia. Era furioso e sentiva di essere stato derubato di qualcosa che sarebbe dovuto appartenere a lui!


Poter brillare durante i preliminari e le semifinali, essere apprezzato dagli ufficiali del Drago Brillante, poter diventare un membro d’élite dell’esercito; era tutto ciò che voleva Lian Chengyu.


Ma prima non era riuscito ad avanzare allo stadio del Sangue Viola. Fino ad ora, ancora non sapeva perché fosse successo. Se fosse riuscito a diventare un guerriero dal Sangue Viola, sarebbe stato facile come bere un bicchier d’acqua superare le selezioni. Sarebbe stato anche più facile diventare un membro d’élite delle truppe del Drago Brillante.


Ora doveva contare sulle sue capacità per superare la selezione. Durante i preliminari, era riuscito a brillare e aveva pensato di poter ottenere l’attenzione di Zhang Tan, ma in un attimo di secondo Yi Yun l’aveva messo in ombra!


Quando Yi Yun aveva eseguito la sua tecnica di coltivazione, non aveva distrutto rocce o tagliato alberi; ma solo il raggio di luce e gli schiocchi d’ossa che avevano rotto una decina di tazze erano sufficienti per metterlo drasticamente in ombra.


Inoltre questa persona era un povero plebeo del suo clan tribale!


Lian Chengyu non si sarebbe mai aspettato che sarebbe arrivato un giorno del genere!


E ciò che lo avviliva ancora di più era che non aveva ancora visto il vero potere di Yi Yun.


Senza rivelare davvero le sue capacità, l’attacco e il potere combattivo del ragazzino era ancora un mistero.


Yi Yun sembrava molto potente e dato che non aveva mai combattuto contro qualcuno, nessuno sapeva quali erano le sue capacità. Era al picco dello stadio dei Meridiani, del Raccoglitore di Qi o anche ad un livello superiore?

Non lontano dalla piattaforma, Zhang Tan era ancora scioccato.


Era incredibile che un giovane povero di un clan tribale delle lande selvagge avesse indotto un’Aura Viola dall’Est a manifestarsi.


L’Aura Viola era tipica di un reale. Secondo le leggende rappresentava il simbolo di un imperatore fondatore o di un Saggio.


Se c’erano dicerie del genere, era perché i guerrieri che creavano Aure Viole dall’Est avevano compiuto grandissime imprese. Avevano davvero il potenziale per diventare fondatori di grandi imperi e Saggi.


Visto che l’Aura Viola dall’Est era rara, era una leggenda bizzarra tra i guerrieri di livello superiore delle zone centrali del regno.


A renderla ancora più strana era il fatto che chi la induceva aveva ottenuto il riconoscimento del cielo e della terra. Avevano un “destino divino”, come se una stella si fosse manifestata come un essere umano. Erano destinati ad essere straordinari.


Poteva sembrare oltraggioso, ma c’era un po’ di verità dietro. Visto che l’Aura Viola dall’Est era la dimostrazione dell’energia spirituale di una persona. Combinandola con il qi vitale del mondo, diventava un indicatore dell’energia dello spirito di un guerriero.


Questo significava anche che il qi vitale del mondo lo aveva riconosciuto!


Si poteva dire che una persona riconosciuta dal qi vitale del mondo fosse stata riconosciuta dal cielo e dalla terra. Anche se sembrava un’esagerazione, aveva senso!


In quel momento, nell’aeronave sopra il palco di giada bianco.


Lin Xintong stava guardando sotto con un sorriso.


Ad una grande altitudine, si poteva apprezzare la bellezza della foschia viola. Sembrava un ammasso di fiamme viola brucianti.


E sotto c’era un giovane con un abito di lino. Il suo portamento era diventato eccezionale, come se stesse apprezzando il fatto di essere arrivato sul picco di una montagna.


L’Aura Viola dall’Est di sicuro era una sorpresa!


“Xintong, ah…” Disse all’improvviso il vecchio Su.


“Sì? Cosa succede maestro?” Lin Xintong volse lo sguardo verso di lui, ma lo vide solo accigliarsi.

“Dimmi, non so perché ma ho pensato ad una cosa. Un po’ di mesi fa, quando c’è stata la Nascita di Nuvole Viola nelle lande selvagge, che fosse anch’essa una forma di Aura Viola dall’Est?”





