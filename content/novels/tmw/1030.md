---
weight: 1030
title: Capitolo 1030 - La Via d'Uscita
pubDate: 2025-08-18T07:16:12.004Z
tags:
    - tmw
---


Capitolo regolare,
6 capitoli in coda totali (1 Marco+5 Alessandro),
0/1 sponsorizzazioni 1 euro a capitolo,
-Schadenfreude


"Oh? Che tipo di idea potresti mai avere?" Il Lord Divino Occhio Demoniaco guardò Yi Yun con incredulità. Cosa poteva fare lui quando persino un Lord Divino era impotente di fronte alle circostanze?


"Yi Yun, spiegaci." Disse il Lord Pioggia Propizia, fissando il suo discepolo.


Immediatamente, tutti gli occhi si posarono su Yi Yun.


Yi Yun indicò Yue Yingsha e disse: "Questa è la signorina Yue Yingsha, la sacra discepola della tenuta del Legno Azzurro. Mi ha parlato di un metodo per risvegliare l'albero divino, descritto nelle note della sua setta.
L'albero divino è connesso alle catene che imprigionano il gigante di bronzo qui. Ora, il sonno dell'albero divino ha dato al gigante l'opportunità di colpirlo e assorbirne l'energia. Se l'albero divino potesse essere risvegliato, potrebbe essere possibile contenere il gigante."


I Lord Divini e i Supremi rimasero stupiti sentendo quelle parole.


"Come si risveglia l'albero divino?" Chiese Lady Brina Immortale.


"Bisogna entrare in una zona proibita, che dovrebbe trovarsi nel nucleo dell'albero divino." Rispose Yi Yun.


Il nucleo dell'albero divino non era forse il punto in cui il gigante di bronzo stava colpendo?!


"Come può qualcuno raggiungere quel posto?!" Urlò arrabbiato il Daoista You Ming.


Era rimasto gravemente ferito solo per aver annullato l'attacco combinato con gli altri Supremi.


Persino i Lord Divini avrebbero avuto difficoltà ad accedervi.


Quella zona era considerata il luogo più pericoloso in assoluto. Ed era proprio per questo che Yi Yun ne aveva parlato così direttamente.


Senza l'aiuto di Lord Pioggia Propizia o degli altri tre Lord Divini, sarebbe stato impossibile per Yi Yun e Yue Yingsha entrare nella zona proibita con le loro modeste forze.


"Una zona proibita menzionata nelle note della tenuta del Legno Azzurro? Ragazza, sei sicura che ci siano tali registri nella tua setta?" Chiese il Lord Divino Occhio Demoniaco, dando un’occhiata perplessa a Yue Yingsha.


Il suo sguardo era simile a quello di un fantasma, come se potesse vedere attraverso il cuore di una persona.


Yue Yingsha non parlò. Invece, si prostrò in silenzio e, con un'espressione devota, appoggiò delicatamente le sue mani bianche come il latte sul terreno.


Poco a poco, emanò un'aura strana. Assomigliava a quella dell'albero divino e iniziò a risuonare in un certo modo con il Grande Mondo Legno Azzurro.


Attorno al suo corpo crebbe erba lussureggiante, delimitata dai suoi lunghi capelli che si spargevano sul terreno.


"È l'aura dell'albero divino." Disse Lady Brina Immortale.


Yue Yingsha possedeva la stirpe dell'albero divino, quindi probabilmente stava dicendo la verità..


"Capisco." Disse il Lord Divino Occhio Demoniaco, accarezzandosi il mento. "Anche se sarà estremamente difficile, potrebbe essere possibile a grande rischio. Ti porterò nella zona proibita."


Sapeva molto bene cosa significava la zona proibita per la tenuta del Legno Azzurro. Era sicuramente un tesoro di possibili opportunità. Avrebbe potuto cercarle se ci fosse entrato.


"Occhio Demoniaco, smettila di sognare!" Ringhiò Shi Xuanji con un ghigno freddo. "Di certo non sarai il primo a entrare nella zona proibita!"


Mentre parlava, i suoi occhi brillarono di uno strano bagliore. Anche lui era molto interessato alla zona ad accesso ristretto.


Tutti i Lord Divini presenti avevano intuito che la Porta per i 33 Cieli avesse un'origine straordinaria. Possedeva un potere immenso nonostante i suoi pericoli.


Inoltre, sapevano che era stata scoperta una traccia lasciata da un guerriero senza pari durante una precedente esplorazione del Grande Mondo Legno Azzurro. Chi l'aveva vista ne aveva tratto grandi benefici! Persino una figura orgogliosa come il Lord Pioggia Propizia aveva lamentato la propria inadeguatezza davanti a quel segno.


I segreti contenuti nella Porta per i 33 Cieli difficilmente potevano non avere nulla a che fare con quel guerriero impareggiabile.


"Siete tutti interessati a entrare nella zona proibita. Ma chi dovrà contenere il gigante di bronzo?" Disse freddamente il Lord Pioggia Propizia. Il gigante di bronzo non era qualcuno che persino gli sforzi combinati dei quattro Lord Divini potessero contrastare. Se qualcuno avesse avuto piani malvagi, tutti sarebbero morti in questa terra apocalittica se il piano fosse fallito.


"Contenere il gigante di bronzo? Umpf! Quindi io dovrei trattenere il gigante mentre gli altri esplorano la zona proibita? Impossibile!" Sibilò il Lord Divino Occhio Demoniaco. Lanciò un'occhiata significativa a Shi Xuanji e disse con un sorriso sinistro: "Vecchio Shi, so che anche tu vuoi entrarci."


Shi Xuanji non tradì i suoi pensieri. Si limitò ad accarezzarsi la barba e rimanere in silenzio. In effetti, voleva entrarci anche lui.


A quel punto, Yue Yingsha parlò. "Anziani, la zona proibita non è un posto dove chiunque può entrare. Deve essere aperta da me, e per entrarvi bisogna ottenere il riconoscimento della Sacra Antenata. In realtà, persino per me sarebbe difficile entrare nella zona proibita."


Yue Yingsha fece una pausa e guardò Yi Yun. La scena dell'immagine illusoria della Sacra Antenata di fronte a Yi Yun le aveva lasciato un'impressione indelebile nel cuore!


"E a questo punto, so anche che Yi Yun è la persona più capace di entrare nella zona proibita e risvegliare l'albero divino."


"Cosa?!"


Prima che qualcun altro commentasse, You Feihua fu il primo a schernirli. "Lui? Questo ragazzino potrebbe ottenere un riconoscimento che neppure i Lord Divini possono avere? Che stronzata è questa?!"


"Esatto. Che razza di logica è questa? I Lord Divini sono gli eletti. Ce ne sono pochi nel Cielo Empireo dei Diecimila Elfi, e anche se Yi Yun ha del talento, al momento è solo il discepolo di un Lord Divino. È ancora lontano dall'esserne uno!"


Dissero con disprezzo alcuni Supremi della Setta egli Elfi Fantasma. Molti di loro non avevano alcuna possibilità di diventare Lord Divini a meno che non avessero avuto un enorme colpo di fortuna.


La maggior parte dei discepoli personali di Lord Divini non diventava Lord Divini, le possibilità erano troppo esigue.


"Che logica c'è nel dire che Yi Yun, invece del mio Maestro, otterrà il riconoscimento della vostra Sacra Antenata?" A quel punto, parlò il discepolo personale di Shi Xuanji, Shi Yuheng. In quanto discepolo di un Lord Divino, era naturalmente portato a paragonarsi a Yi Yun, anche se il suo livello di coltivazione e la sua età superavano di gran lunga i suoi.


"La ragione che chiedete..." Yue Yingsha guardò Nonna Yin e vide che annuiva leggermente. Si morse il labbro e tirò fuori la pergamena. "Questo è un rotolo con il ritratto che ha il potere della Sacra Antenata sigillata dentro! Solo chi è riconosciuto dalla Sacra Antenata può attivarne il potere."


"Non è solo un ritratto? È questo di cui parlavi? Come faccio a sapere se non state ricorrendo a qualche trucco?" You Feihua alzò un sopracciglio. Un ritratto bastava a dimostrare che Yi Yun era più qualificato di loro?


A quel punto, uno sguardo acuto brillò negli occhi di Lord Pioggia Propizia, che disse: "Questo ritratto ha un grande potere sigillato dentro! L'aura di questa energia..."


Un'espressione entusiasta trasparì dal volto solitamente composto di Lord Pioggia Propizia. "È davvero quel venerabile esperto!"


Il Lord Pioggia Propizia aveva visto una traccia lasciata da una figura potente durante il suo primo viaggio nel Grande Mondo Legno Azzurro. Era tornato proprio per cercare quella figura.


Yi Yun aveva sentito il Lord Pioggia Propizia dire che per lui quella figura era al vertice delle arti marziali!


"Signorina, posso dare un'occhiata a quel ritratto?" Chiese il Lord Pioggia Propizia con sincerità. Era pieno di rispetto verso quella misteriosa figura.


Yue Yingsha esitò un momento, poi annuì. Il ritratto lasciato dalla Sacra Antenata era pressoché indistruttibile, come aveva dimostrato la tenuta del Legno Azzurro molto tempo prima, quindi non era preoccupata di mostrarlo agli altri.


