---
weight: 1039
title: Capitolo 1039 - Il Frutto del Dao della Grande Distruzione
pubDate: 2025-08-25T07:27:11.218Z
tags:
    - tmw
---


Capitolo regolare,
10 capitoli in coda totali (Angelo),
0/1 sponsorizzazioni 1 euro a capitolo,
-Schadenfreude


Uno dei due Frutti del Dao emanava lo splendore del Puro Yang, che si irradiava all'infinito come un piccolo sole.


L’altro frutto invece era avvolto da un'aura di leggi temporali. Sembrava un antico tesoro, nato infine dopo aver assorbito l'essenza del mondo infinita nel corso di diverse ere.


In quel momento, il mondo era ancora avviato sulla via della distruzione. Eppure, i due Frutti del Dao che pendevano dai rami avevano attirato l'attenzione di tutti.


"Non credo che quella canaglia sia in grado di condensare due Frutti del Grande Dao a nove foglie. I Frutti del Dao sull'albero divino non necessariamente sono suoi." Mormorò a denti stretti You Feihua.
In passato, lui aveva condensato solo un Frutto del Grande Dao a otto foglie. Per di più, era nella legge su cui si era concentrato. La sua legge supplementare aveva prodotto solo un Frutto del Dao a sei foglie. Erano rifiuti in confronto all'albero divino davanti a lui.


You Feihua lo trovava inaccettabile, ma in quel momento il suo sguardo si velò quando vide con i suoi occhi del qi di spada radunarsi su un ramo. Un terzo Frutto del Dao era apparso all’improvviso sull’albero!


C'era una piccola spada nel Frutto del Dao che emanava un’aura tagliente così evidente da poter essere percepita con un’occhiata.


Il terzo frutto, un Frutto del Dao della Spada!


Nel Palazzo della Spada di Puro Yang, Yi Yun aveva visto e ottenuto intuizioni da un'impressionante fenditura di spada. Era stato un colpo in grado di spaccare un mondo, una mossa che superava di gran lunga lo stadio di un Lord Divino.


E nel Cielo Empireo dei Diecimila Elfi, aveva anche appreso la Spada del Passaggio dei Tre Piedi da Lord Pioggia Propizia!


Il tempo volava come una freccia e le vite delle persone discendevano come archi!


Il Dao della Spada di Yi Yun era basato sulla sua indomabilità! Conteneva il supremo intento di spada del palazzo del Puro Yang e poteva infrangere tutti gli ostacoli con un singolo fendente!


Il Frutto del Dao cominciò ad emettere raggi di spada abbaglianti mentre una foglia dopo l'altra si dispiegava in successione. Ogni foglia era come una piccola spada luminosa. Alla fine, le foglie a forma di lama arrivarono a nove!


"Nove fasci di spada... È un altro Frutto del Dao a nove foglie!" Quando Shi Xuanji vide apparire il terzo Frutto del Dao a nove foglie, i muscoli del suo volto fremettero. Quasi si sentì intorpidire la faccia. Dato il suo livello di coltivazione, non avrebbe mai dovuto perdere la compostezza in questo modo, sopratutto non in una situazione di estremo pericolo.


Tre Frutti del Dao a nove foglie! Se non fosse stato per il tempismo inopportuno, avrebbe forse iniziato a cercare di reclutare un tale talento per la setta della Pioggia Immortale!


Sfortunatamente, questo talento così mostruoso era un discepolo di Lord Pioggia Propizia. Per di più, il Lord Pioggia Propizia non riconosceva affatto la setta della Pioggia Immortale.


Il Frutto del Dao della Spada pendeva dal ramo dell'albero divino, allineato accanto agli altri due Frutti del Dao. Il Qi della Spada che aleggiava sopra il frutto era estremamente affilato. Le sue nove foglie sembravano pronte a spiccare il volo da un momento all'altro. Solo un semplice sguardo avrebbe potuto causare ferite!


Tre Frutti del Dao a nove foglie erano senza precedenti. Shi Xuanji e Occhio Demoniaco non avevano mai sentito di nessuno, proveniente da una grande fazione, che avesse ottenuto simili risultati sconvolgenti.


Ma in quel momento, accadde una scena che lasciò Shi Xuanji e il Lord Divino Occhio Demoniaco completamente pietrificati.


Proprio sopra i tre Frutti del Dao, un vortice nero apparve sopra l'albero divino. Aveva radunato chissà quanto qi vitale del mondo. Nemmeno una terra in rovina come la Porta per i 33 Cieli poteva fermarlo!


Una ruota nera del karma emerse dal vortice e su di essa erano raffigurate innumerevoli demoni e divinità che attraversavano il nirvana, le morti di ogni entità e la distruzione di un grande mondo!


Questa era la Ruota Karmica delle Miriadi di Demoni!


"Sono le leggi della distruzione!"


Shi Xuanji e Occhio Demoniaco erano esperti, quindi riconobbero immediatamente che erano le leggi della distruzione.


Anche la Distruzione era un Grande Dao, ma a parte il leggendario Dao della Grande Distruzione, uno di tipo ordinario sarebbe stato alla pari con spazio-tempo o Yin-Yang. Shi Xuanji non aveva nemmeno pensato alla possibilità che Yi Yun avesse ottenuto intuizioni nel Dao della Grande Distruzione, ma anche così, un Grande Dao non inferiore allo Yin-Yang o allo spazio-tempo fece fremere i cuori di Shi Xuanji e del Lord Divino Occhio Demoniaco.


Questo era il quarto Frutto del Dao! Perché Yi Yun otteneva intuizioni solo su Grandi Dao?!


"Oh? L'energia di questo Frutto del Dao non è stabile. Perché dà la sensazione che stia per esplodere?"


Shi Xuanji percepì che il quarto Frutto del Dao della Distruzione era sull'orlo del collasso.


Il Grande Dao della Distruzione rappresentava l’annientamento totale. Condensare un Frutto del Dao simile era più facile a dirsi che a farsi. Avrebbe potuto persino distruggere l'Albero del Dao di una persona.


"Ahaha, questa canaglia è troppo avida con quattro Grandi Dao. Non ha paura di rimanere soffocato? Come può il suo corpicino sopportarlo? Non può controllare il Dao della Distruzione. Sta per succedere qualcosa di brutto!"


Senza darlo a vedere, il Lord Divino Occhio Demoniaco gongolava per la sfortuna di Yi Yun quando si rese conto che il quarto Frutto del Dao aveva dei problemi. Il collasso delle leggi della distruzione non era una questione da poco.
Desiderava ardentemente che Yi Yun avesse una deviazione del Qi durante il suo avanzamento di stadio. Sarebbe stato ancora meglio se la sua coltivazione fosse rimasta menomata.


Tuttavia, proprio mentre il quarto Frutto del Dao stava per esplodere, un gas color grigio apparve improvvisamente dal centro della Ruota Karmica delle Miriadi di Demoni. Come se stesse dando il tocco finale, si fuse nel nucleo della Ruota Karmica delle Miriadi di Demoni.


Istantaneamente, tutti i demoni e le divinità che attraversavano il nirvana nella ruota, le morti di tutte le entità e la distruzione di un grande mondo furono infuse da un alito fresco di vitalità.


Demoni e divinità potevano attraversare il nirvana, ma la rinascita era possibile attraverso il nirvana. Tutte le entità potevano morire, ma quando i loro corpi tornavano al suolo, avrebbero permesso di crescere ad una nuova vita rigogliosa. Un mondo poteva essere distrutto, ma segnava l’inizio di un’altro pianeta…


Sotto il nutrimento della nebbia grigia, il Frutto del Dao che sembrava sull'orlo di esplodere si stabilizzò.


Subito dopo, iniziò a coagularsi costantemente e a dispiegare le sue foglie.


In quel momento, Shi Xuanji e il Lord Divino Occhio Demoniaco non si preoccuparono più di contare il numero di foglie. Stavano fissando intensamente la nebbia grigia che era stata infusa nella Ruota Karmica delle Miriadi di Demoni. Erano scossi!


Non riconoscevano le leggi della Grande Distruzione, ma potevano riconoscere quel gas grigiastro.


Era il nebuloso Caos Primordiale!


Rappresentava le leggi del Caos all'inizio dell'Universo. Il nebuloso Caos Primordiale era un'opportunità irraggiungibile per qualsiasi guerriero!


Yi Yun era riuscito ad usare il nebuloso Caos Primordiale per armonizzare il Frutto del Dao finale. Distruzione e Caos si erano fusi perfettamente insieme. Forse non solo aveva compreso le leggi della distruzione, ma aveva anche ottenuto intuizioni nel Dao del Caos dallo stato nascente dell'Universo?


Shi Xuanji trattenne il respiro mentre il Lord Divino Occhio Demoniaco osservava quel filo di nebuloso Caos Primordiale con grande invidia.


Un minuscolo filo di nebuloso Caos Primordiale era in grado di frantumare montagne e un filo di esso era pesante come una stella. Sia assorbirlo, raffinarlo, o usarlo per costruire armi lo avrebbe reso un paradigma di tutti i tesori supremi!


Tuttavia, ora stava guardando impotente mentre il nebuloso Caos Primordiale veniva completamente assorbito dal Frutto del Dao nero in costante crescita. Alla fine, il nebuloso Caos Primordiale divenne un motivo che assomigliava a un filo di nuvole fluttuanti mentre atterrava sulla superficie del Frutto del Dao.


Sette... otto... nove!


Nove foglie. Era un altro Frutto del Dao a nove foglie!


E ognuna di queste nove foglie era grande circa la metà delle altre tre Frutti del Dao. Erano completamente nere e le vene coprivano la superficie delle foglie come vasi sanguigni che pulsavano.
Inoltre, c'era una lucentezza rosso scuro sotto le nove foglie. Con il passare del tempo, divenne sempre più chiara e definita. Era un Loto Rosso delle Nove Trasformazioni!


Loto Rosso delle Nove Trasformazioni!?


Sia Shi Xuanji che il Lord Divino Occhio Demoniaco sapevano che alcuni guerrieri avevano visto un segno lasciato da quella donna senza pari quando erano precedentemente entrati nel Grande Mondo Legno Azzurro. Era stato un segno così strabiliante da aver fatto credere a tutti che questo piano fosse una terra di grandi opportunità. Avevano pensato che quella donna impareggiabile avesse lasciato un’eredità qui.


E quel segno era un Loto Rosso delle Nove Trasformazioni!


