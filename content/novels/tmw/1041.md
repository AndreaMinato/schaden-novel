---
weight: 10410
title: Capitolo 1041 - Restituirti un Oceano
pubDate: 2025-08-26T07:18:28.262Z
tags:
    - tmw
---


Capitolo sponsorizzato, ringraziamo Angelo, che mi ha confermato che la donazione è per True Martial World :D
9 capitoli in coda totali (9 Angelo)
0/1 sponsorizzazioni 1 euro a capitolo,
-Schadenfreude


"Tintinnii. Perché ci sono tintinnii?"


I leggeri scampanellii erano completamente immuni alla tempesta. Era sconcertante.


"Che facciano rumore o no, dovremmo andarcene. Chiunque rimarrà qui morirà!" You Feihua guardò verso l'albero divino mentre stava già mostrando un sorriso sinistro.


Che peccato che qualcuno con quattro frutti del Dao a nove foglie sarebbe finito sepolto qui. Ne sei soddisfatto? E anche se non lo fossi?


Mostrare un tale talento solo poco prima della morte non avrebbe cambiato il tuo destino di non poter mai sviluppare appieno questo potenziale grezzo. Cos'era la disperazione? Questo!


In quel momento, l'enorme mondo in cui risiedevano stava collassando. Le fessure nel terreno avevano già formato innumerevoli abissi profondi. Il cielo si era già frantumato e l'acqua nera si era prosciugata. Fumi Apocalittici riempivano l’ambiente attorno!


In questo mondo distrutto, Lord Pioggia Propizia, che aveva appena bruciato la sua essenza vitale, era già coperto di ferite. Non poteva competere con il potente gigante di bronzo da solo!


"Pioggia Propizia, devo andarmene anch'io." Disse Lady Brina Immortale. Anche se aveva soppresso il gigante con lui, era rimasta ferita anche lei,, sebbene lievemente. Alzò le sopracciglia realizzando che il Lord Pioggia Propizia avrebbe continuato la sua lotta all’ultimo sangue. Era ancora perplessa per la persistenza del Lord Pioggia Propizia. Credeva veramente che Yi Yun avrebbe salvato il mondo all'interno dell’area proibita?


"Il tuo discepolo è solo alla Manifestazione del Dao. Anche se è un genio, credi davvero che possa salvare un mondo così enorme?"


Gli angoli della bocca di Lord Pioggia Propizia trasudava sangue e non riusciva più a parlare. La sua voce poteva essere trasmessa solo usando il qi vitale del suo dantian.


"E allora? Anche se non credessi in lui. Ha rischiato la vita, permettendomi di combattere fino all’ultimo momento. Come posso abbandonarlo?"


"E se finissi per ridurti in cenere?"


"Allora cenere sarò!"


La voce della trasmissione di qi vitale di Pioggia Propizia risuonò per tutto il mondo.


Gli splendidi occhi di Lady Brina Immortale furono visibilmente scossi quando udì quelle parole. Era un processo duro e arduo diventare un Lord Divino. In tutti e dodici i Cieli Empirei, ogni Lord Divino avrebbe tenuto particolarmente alla propria vita. Avrebbero dato moltissima importanza alla propria esistenza e avrebbero considerato qualsiasi forma di vita al di sotto del loro livello pari ad una formica.


Lei era una persona leale e aveva pagato un prezzo enorme per la sua promessa, ma era nulla in confronto al Lord Pioggia Propizia.


Guardò Shi Xuanji e il Lord Divino Occhio Demoniaco, che erano già fuggiti in lontananza, per poi guardare di nuovo il Lord Pioggia Propizia. Rimase momentaneamente senza parole, perché il contrasto era semplicemente troppo schiacciante.


E in quel momento, la trasmissione di qi vitale di Lord Pioggia Propizia riecheggiò attraverso la tempesta apocalittica in modo incessante…


"Per quale fine pratichiamo le arti marziali? Se non possiamo dipendere dalla spada, allora che importa della morte? Bisogna preservare la vera ricchezza del proprio cuore!”


Il Lord Pioggia Propizia emise un grido prolungato e, con la spada in mano, evocò un diluvio torrenziale che riempì il cielo.


Innumerevoli gocce di pioggia si intrecciarono per la la tempesta, creando un’enorme formazione di pioggia che riempì il cielo e la terra.


La sagoma della sua schiena sconvolse Lady Brina Immortale. Era estremamente difficile per un guerriero praticare le arti marziali. Percorrere quella via era un atto di sfida contro le leggi naturali. Proprio come aveva detto il Lord Pioggia Propizia: se non si poteva superare i limiti del cielo e della terra, a cosa serviva praticare le arti marziali?


Lottare per le proprie convinzioni e non per i propri interessi, questo era il sentiero marziale che un guerriero doveva intraprendere. Era anche la via che Lord Pioggia Propizia aveva scelto.


Il Lord Pioggia Propizia aveva raggiunto il suo livello ad una giovane età. Il suo futuro era illimitato e non tutto ciò dipendeva dal suo talento, era anche dovuto alla sua mentalità determinata.


La battaglia di Lord Pioggia Propizia non era solo per Yi Yun, ma anche una prova della sua convinzione nella ricerca delle arti marziali.


Ma anche così, era improbabile che potesse cambiare la situazione. Un orgoglioso talento divino stava per perire qui?


Mentre Lady Brina Immortale rimuginava, i tintinnii di prima divennero sempre più chiari in quel momento. Era come lo stridio di una fenice che attraversava il firmamento!


Questi tintinnii?


Lady Brina Immortale esitò per un momento. Aveva sentito gli scampanellii in precedenza ma non sapeva cosa rappresentassero. Ma ora, i tintinnii avevano sopraffatto il crescendo della distruzione del mondo, colpendo direttamente il suo cuore.


In quel momento, l'enorme albero divino cominciò a tremare leggermente.


Lady Brina Immortale lo osservò mentre sentiva che una qualche forma di energia si stava gradualmente risvegliando nelle profondità più recondite della terra, dove si trovava la rete di radici…


Questo è…


Lady Brina Immortale spalancò i suoi splendidi occhi mentre fissava intensamente una radice dell'albero spessa come una montagna che si stava muovendo!


Boom! Boom! Boom!


Una grande quantità di roccia si frantumò mentre il fango si riversava giù come una cascata. Una radice divina si era finalmente risvegliata da un sonno durato centinaia di milioni di anni!


"Boom!"


Il suolo tremò, scuotendo le montagne. L'enorme radice sembrava un drago appena ridestato che si lanciò con ferocia contro il gigante di bronzo!


Questo colpo era sufficiente per seminare distruzione!


L'espressione distaccata del gigante di bronzo cambiò per la prima volta. Fissò la radice divina con un'espressione solenne.


“Roar!”


Il gigante di bronzo emise un ruggito terrificante mentre respingeva il Lord Pioggia Propizia, gravemente ferito, per trecento metri per affrontare la pesante radice dell'albero divino.


Con la sua enorme ascia di bronzo, colpì con forza la radice divina!


Boom! Boom! Boom! Boom!


Un impatto terrificante sembrò lacerare ogni cosa. Decine di catene metalliche improvvisamente si tesero per l'impatto producendo clangori tumultuosi!


Scoppiò un’ondata di energia terrificante a causa dell’impatto. Il Lord Divino Occhio Demoniaco, che si era sentito al sicuro dopo essersi ritirato a grande distanza, ne fu allarmato.


Che l'albero divino si fosse risvegliato? Com’era possibile?


"Bam! Bam! Bam!"


Il teschio color sangue accanto al Lord Divino Occhio Demoniaco tremò violentemente. In un solo istante, la dimora mobile aveva subìto un duro colpo a causa dell’onda d’urto. Fu quasi fatto a pezzi dall’impatto.


Questo rese incredulo il Lord Divino Occhio Demoniaco. Era solo una scossa secondaria, ma era così potente!? Cosa sarebbe successo se fossero stati colpiti direttamente dalla radice divina?


E in quel momento, il Lord Divino Occhio Demoniaco aveva già visto la radice divina colpire una seconda volta dopo aver deviato l'ascia di bronzo. La sua velocità era terrificante. Nemmeno il potente gigante di bronzo poteva difendersi dal secondo attacco in così breve tempo.


"Boom!"


La frustata dell'albero divino colpì direttamente la schiena del gigante di bronzo. Lacerò la sua pelle e frantumò le sue vertebre. Con un gemito soffocato, il colosso indietreggiò, fratturando il terreno ad ogni passo.


Sangue nero cominciò a sgorgare dal corpo del gigante di bronzo come un torrenziale diluvio nero. Il Lord Pioggia Propizia rimase stupefatto quando vide la scena. In lontananza, Shi Xuanji e il Lord Divino Occhio Demoniaco erano ancora più sbalorditi. Solo di una cosa erano certi. L’albero divino si era veramente risvegliato!


Era stato Yi Yun?


Con la sua coltivazione alla Manifestazione del Dao, era riuscito a risvegliare lo stupefacente albero divino che dormiva da centinaia di milioni di anni?


Lady Brina Immortale ne fu sconvolta. Il Lord Pioggia Propizia aveva rischiato la vita per creare un'opportunità per il suo discepolo e non era rimasto deluso.


"Yi Yun ce l'ha veramente fatta. Il suo livello di coltivazione era davvero insufficiente a risvegliare l'albero divino. Tuttavia, è riuscito a fondersi con il Dao del Caos Primordiale in così breve tempo, producendo un frutto del Dao della Distruzione a nove foglie, raggiungendo la Manifestazione del Dao in un colpo solo. È poi riuscito a scuotere il mondo con l'albero divino!"


Lady Brina Immortale non riuscì a calmarsi nonostante diversi respiri profondi. Troppi guerrieri agivano in malafede, pochi mostravano valore e passione.


Il Lord Pioggia Propizia era riuscito a farlo, mentre il suo discepolo si era veramente evoluto da una carpa dorata in un drago dopo aver incontrato una tempesta.


Il Lord Pioggia Propizia aveva dato a Yi Yun un fiume, ma Yi Yun gli aveva restituito un oceano!


