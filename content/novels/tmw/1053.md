---
weight: 1053
title: Capitolo 1053 - Svegliarsi
pubDate: 2025-09-01T07:12:46.716Z
tags:
    - tmw
---


Capitolo regolare,
4 capitoli in coda totali (4 Alessandro)
Riprenderò gli sponsorizzati domani, avevo anche le sponsorizzazioni di Martial God Asura da iniziare,
0/1 sponsorizzazioni 1 euro a capitolo,
-Schadenfreude


Yi Yun aveva suscitato l'interesse del vecchio vestito di grigio. Non aveva mai incontrato un malato simile. L'anziano estrasse una scatola di aghi d'argento, con l’intenzione di praticare un'agopuntura su di lui, ma ciò che lo lasciò senza parole fu l'impossibilità di perforare i punti di agopuntura di Yi Yun.


L'anziano dalla veste grigia infuse il suo qi vitale negli aghi d'argento, sperando di penetrare la pelle di Yi Yun, ma finì solo per spezzarli.


Perché gli aghi non riuscivano a conficcarsì nella sua carne?


Il vecchio lo fissò ad occhi spalancati, perché non aveva mai incontrato una situazione simile. Ci fu un silenzio attonito.


"Che questo giovane abbia carne e ossa metalliche?" Borbottò tra sé il vecchio, per poi strappare e rimuovere gli stracci che coprivano il petto di Yi Yun.


Yi Yun rimase senza parole. Il vecchio lo stava trattando come una cavia. Non era preoccupato per il pericolo che correva, ma dopo aver rimosso i vestiti stracciati, il vecchio poté vedere un foglio sottile color oro scuro che aderiva al petto di Yi Yun.


Cos'era questo?


L'anziano era alquanto confuso. Il foglio di carta color oro scuro era ovviamente il "Canone Divino dei Diecimila Elfi" che il Lord Pioggia Propizia aveva donato a Yi Yun. Tuttavia era una pagina che nemmeno Supremi avrebbero potuto riconoscere, figuriamoci l’anziano vestito di grigio.


Inoltre, chi avrebbe mai immaginato che un giovane svenuto nel deserto possedesse un artefatto così raro?


Il sottile foglio di carta fu scambiato dall'anziano per un talismano protettivo. Proprio mentre intendeva staccarlo, si rese conto che era incollato alla carne di Yi Yun e non riuscì a strapparlo via.


Proprio mentre l'anziano diventava perplesso, la serva entrò all’improvviso e disse: "La signorina chiede al signor Changsun di spostare questo giovane sulla barca della sabbia. Ha qualcosa di cui occuparsi".


Il vecchio Changsun esitò un momento. Inizialmente aveva creduto che la signorina avesse salvato il giovane per un improvviso moto di gentilezza. Ma ora, lo stava mandando sulla barca della sabbia? Quella barca della sabbia era di proprietà privata della padrona. A parte parenti stretti o amici della padrona, nessuno aveva il privilegio di salirvi a bordo.


C'era forse qualcosa di speciale nel ragazzo che la padrona aveva notato? Sebbene l'anziano godesse di una posizione abbastanza importante nella società commerciale dei Segreti Divini, era pur sempre un estraneo. Non poteva fare domande al riguardo.


Prese un po’ di abiti per vestire Yi Yun e lo portò sulla barca della sabbia insieme alla serva.


L’interno della barca che solcava il deserto era arredato in modo raffinato. Tuttavia, il suo stile artistico era principalmente rosa, rendendo evidente che si trattava della residenza di una donna.


Nella sala più grande all'interno dell’imbarcazione, Yi Yun vide finalmente la padrona della società commerciale dei Segreti Divini.


Indossava un abito giallo chiaro e camminava in modo leggero come un salice al vento. Non sembrava avere più di diciotto anni e la sua pelle era bianca e delicata. Tuttavia, ciò che stupì Yi Yun fu che la ragazza aveva una sottile cicatrice rossa sul viso che si estendeva dalla fronte. Scendeva sinuosa come un serpente fino al ponte nasale, per poi scomparire sotto il velo della ragazza.


A quanto pareva, la signorina della società commerciale dei Segreti Divini, indossava il velo non per un deliberato atto di mistero, ma per nascondere il segno.


Tuttavia, Yi Yun era perplesso. Nel mondo dei guerrieri, non mancavano pillole in grado di ripristinare l'aspetto. Perché la giovane padrona della società commerciale dei Segreti Divini non rimuoveva la cicatrice?


"Signor Changsun, può salvare questa persona?" La voce della giovane padrona era dolce e gentile, dal suono rassicurante.


"Riguardo a questo..." Il vecchio Changsun mostrò un'espressione imbarazzata, quindi riferì alla signorina dei suoi strani tentativi di curarlo.


"Oh? Non può essere punto dagli aghi ma è in grado di assorbire rapidamente l'essenza medicinale di una pillola?"


"Sì, la pillola della Rigenerazione Nutritiva che ho raffinato ha forti proprietà medicinali, ma lui ha impiegato pochi secondi per finire di assorbirla. Inoltre, ho percepito che la sua vitalità corporea è leggermente aumentata dopo che ha finito di assorbirla..."


"Allora, crede che pillole migliori possano salvare questo giovane?"


"Riguardo a questo..." Il vecchio Changsun scosse la testa. "Non posso esserne sicuro. È solo un'ipotesi".


"Va bene..." Sentendo queste parole, la ragazza vestita di giallo sembrò riflettere per un bel po' prima di estrarre una scatola di giada. La aprì e ne tirò fuori una pillola verde. Il vecchio Changsun rimase stupefatto nel vederla.


"La pillola di Vetro Verde della costellazione meridionale? Signorina, non mi dica che intende dargli questa pillola?"


Il valore della pillola di Vetro Verde della costellazione meridionale era tale da non poter essere trascurato nemmeno dalla sua società commerciale. Non sarebbe stato sorprendente se l’avessero usata su un loro discendente diretto rimasto ferito, ma il giovane era solo uno sconosciuto!


La ragazza vestita di giallo tenne in mano la pillola di Vetro Verde della costellazione meridionale e, dopo aver arricciato le labbra, la porse a Yi Yun.


Allo stesso modo, il medicinale si sciolse non appena entrò nella bocca di Yi Yun e tutta la sua energia fu assorbita dal seme dell'albero divino. Questa volta, Yi Yun percepì chiaramente che il germoglio era cresciuto un po'. Era diventato ancora più verde.


Questo lo sorprese. La pillola che la società commerciale dei Segreti Divini gli aveva dato era davvero di ottima qualità.


Tuttavia, Yi Yun ignorava che nel vicino Mare di Sabbia della Sepoltura del Sole, la società commerciale dei Segreti Divini, avesse effettivamente una miniera che produceva tali tesori. Così le medicine spirituali prodotte lì non erano affatto male.


Sfortunatamente, nonostante avesse assorbito una pillola di Vetro Verde della costellazione meridionale, Yi Yun non aveva ancora il controllo sulla maggior parte dei suoi meridiani. Non riusciva a muoversi nemmeno di un centimetro.


Vedendo questa scena, la ragazza vestita di giallo aggrottò leggermente le sopracciglia come se fosse stata colta da un dilemma. In quel momento, senza che il vecchio Changsun glielo dicesse, poteva già percepire i cambiamenti nell’energia di Yi Yun. La sua vitalità si stava gradualmente rafforzando.


Assorbire la medicina spirituale era effettivamente d'aiuto per curare Yi Yun, ma il problema era che una singola pillola di Vetro Verde della costellazione meridionale era insufficiente. Quanta altra medicina spirituale era necessaria?


Così la ragazza fu colta da un dilemma. Temeva che Yi Yun non potesse essere salvato anche usando altra medicina spirituale.


Dopo aver riflettuto per un po', la ragazza vestita di giallo finalmente strinse i denti e tirò fuori una pillola dorata.


Quando la vide, la bocca del vecchio Changsun fremette.


"Signorina, questa è la Pillola Mistica dell'Apertura Yang. Sicuramente non intende darla a questo giovane? Non sarebbe... non sarebbe uno spreco? Se il vecchio presidente venisse a saperlo..."


Il vecchio Changsun non continuò la sua esortazione perché era a corto di parole. C'era un limite agli atti di gentilezza. Usare una pillola di Vetro Verde della costellazione meridionale e una Pillola Mistica dell'Apertura Yang per salvare uno sconosciuto sarebbe stato troppo dissoluto. Se il vecchio presidente lo avesse saputo, si sarebbe infuriato.


Che il giovane fosse l'amante segreto della signorina? Se si conoscevano già, il vecchio Changsun l'avrebbe trovato comprensibile.


Ma non c'era tempo per lui di ponderare attentamente la questione. Quando la Pillola Mistica dell'Apertura Yang fu posta nella bocca di Yi Yun, l'essenza medicinale Yang pura all'interno del medicinale esplose immediatamente.


Il Cielo Empireo dello Yang Divino era incline al puro Yang. E al suo interno, la Mare di Sabbia della Sepoltura del Sole era una delle migliori terre di Yang puro. Le erbe che produceva erano tutti tesori inestimabili. Quanto alla Pillola Mistica dell'Apertura Yang, era raffinata usando tali materiali di Yang puro ed era perfettamente adatta a Yi Yun.


L'essenza medicinale della Pillola Mistica dell'Apertura Yang si fuse nel dantian del giovane e gli diede la sensazione di finire in un'enorme fornace. La maggior parte dell’energia fu assorbita dal seme dell'albero divino, ma lasciò una piccola parte a Yi Yun.


In quel momento, il frutto del Dao del puro Yang a nove foglie nel dantian di Yi Yun irradiò un fascio abbagliante. Assorbì ogni briciolo d’energia del puro Yang rimasta e, quando raggiunse il suo picco, Yi Yun la scatenò!


Il potere del Puro Yang esplose e fluì attraverso ogni meridiano del suo corpo. Dopo che i suoi meridiani, originariamente irrigiditi, furono percorsi dal potere del Puro Yang, fu come l'acqua di sorgente che tornava a scorrere nel letto di fiume secco che finalmente lo rianimò.


Yi Yun fece un respiro profondo mentre muoveva gli arti quasi ossificati prima di aprire gli occhi.


Dopo aver finalmente ripreso il controllo del suo corpo, Yi Yun tirò un sospiro di sollievo. Quindici giorni di immobilità erano stati davvero scomodi.
Tuttavia, Yi Yun era perplesso. Perché la ragazza vestita di giallo non avrebbe badato a spese per salvare uno sconosciuto come lui? Anche se fosse stata gentile, non era forse un favore eccessivo?


