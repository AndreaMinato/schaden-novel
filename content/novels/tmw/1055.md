---
weight: 1055
title: Capitolo 1055 - La Vecchia in Rosso
pubDate: 2025-09-02T05:51:44.716Z
tags:
    - tmw
---


Capitolo sponsorizzato, ringraziamo Alessandro!
3 capitoli in coda totali (3 Alessandro)
0/1 sponsorizzazioni 1 euro a capitolo,
-Schadenfreude


"Questa vecchia..."


Yi Yun osservò la donna anziana in rosso con la percezione. Sentiva distintamente un’aurea spettrale aleggiare attorno a lei.


Inoltre, la vecchietta sembrava estremamente raccapricciante, come un cadavere rispuntato fuori dalla tomba.


Si voltò a guardare Ji Shuiyan, che camminò con cautela verso le stanze della vecchia dopo aver sentito la trasmissione della voce. Dopo diversi tentativi di farsi coraggio, aprì la porta.


Immediatamente, fu travolta da un gas cadaverico, come se avesse aperto un'antica tomba.


Ji Shuiyan aveva le labbra pallide mentre osservava la faccia bianca come un fantasma della vecchia. Tuttavia, si costrinse a restare ferma e si inchinò davanti all'anziana.


"I miei saluti, signora."


"Heh! Heh!" La vecchia rise in modo duro. Ogni risata era seguita da una pausa che faceva rabbrividire. "I miei saluti, signora? Quindi, sai ancora come salutarmi? Pensi forse che io non sappia nulla di ciò che hai combinato in questi giorni mentre ero in isolamento a riposarmi?"


"Non hai badato a spese per salvare una persona nel deserto. Dimmi, perché l'hai salvato?"


Sentendo queste parole, quel poco di colore che rimaneva sul volto di Ji Shuiyan svanì nuovamente. Tuttavia, mantenne la compostezza e disse: "Anche un incontro può essere considerato destino.”


La nonna rise. "Yan'er l'ha salvato solo per il destino... Ah!"


Ji Shuiyan improvvisamente gridò quando la vecchia allungò il suo palmo scheletrico che somigliava a un artiglio di gallina e la schiaffeggiò.


"Pa!"


Ji Shuiyan fu scaraventata contro la porta. Il suo velo era stato strappato, lasciando tre ferite sanguinanti sul volto per via delle unghie della vecchia.


Quasi all'istante, le ferite divennero nere, e il sangue che ne usciva sembrò marcire.


Dolore, un dolore straziante!


C'era del veleno cadaverico nelle unghie della vecchia. Le sofferenze che poteva infliggere erano strazianti.


Tuttavia, Ji Shuiyan si tenne il volto e sopportò il dolore senza emettere neppure un suono.


Vedendo questo, Yi Yun comprese finalmente la ragione dietro le cicatrici di Ji Shuiyan.


Non c'era da meravigliarsi che indossasse un velo per nascondere le sue ferite. Era anche il motivo per cui non le curava nonostante fosse la padrona di una potente società commerciale.


Se le cicatrici erano residui di un veleno cadaverico, sarebbero state straordinariamente difficili da guarire. In secondo luogo, anche se Ji Shuiyan le avesse guarite, la vecchia avrebbe potuto semplicemente infliggerne altre. Un tale ciclo avrebbe gettato Ji Shuiyan nella disperazione, facendole abbandonare ogni speranza di cercare cure!


"Non emetti un suono nonostante il dolore. Hai davvero del carattere! So cosa pensavi ragazzina. Credevi che fosse un anziano con un livello di coltivazione estremamente elevato. Speravi che avresti potuto chiedergli di uccidermi, non è così?"


La vecchia continuò: "Quel ragazzino coltiva un potere ortodosso pieno di vitalità. Quando hai visto l'erba crescere nel deserto attorno a lui, devi aver pensato di usare il suo potere vitale per guadagnare un vantaggio sulla mia coltivazione spettrale?"


"Che peccato! I tuoi piani potrebbero essere astuti, ma lui era in realtà solo un membro della giovane generazione. Sei caduta nella disperazione quando hai realizzato il tuo errore e avevi paura che avrei cercato vendetta, quindi lo hai sollecitato a lasciare il convoglio?"


In poche semplici parole, la nonna espose i piani di Ji Shuiyan.


Sempre più sangue nero scorreva lungo il volto della giovane. Tuttavia, non si preoccupò di asciugarlo. Si tenne solo il volto e digrignò i denti, rimanendo in silenzio.


Ji Shuiyan non poteva opporre resistenza contro questa vecchia che non sembrava né umana, né fantasma. Approfittando del fatto che la vecchia era in isolamento, Ji Shuiyan aveva salvato Yi Yun. Sfortunatamente, il suo piano non era andato come desiderava e la vecchia vestita di rosso l’aveva notato.


Con i suoi piani sconfitti ed esposti, un sentimento di disperazione si levò nel suo cuore.


La sua morte non importava, ma la società commerciale dei Segreti Divini che suo nonno le aveva lasciato sarebbe entrata in declino a causa della sua inettitudine?


"Questo è il tuo ultimo avvertimento, Yan'er: obbediscimi, fai un buon lavoro a trovare erbe per me, e io non ti tratterò male. Ma se proverai ancora a ricorrere ad uno di questi trucchetti, non esiterò a distruggere quel tuo bel viso. Potrebbe persino perdere tutte le sue essenze, trasformandosi in un volto come il mio."


Il tono della vecchia improvvisamente si ammorbidì. Accarezzò gentilmente il volto di Ji Shuiyan. Ma nonostante la sua apparente dolcezza, le sue unghie sfiorarono deliberatamente le ferite della giovane. Era un dolore straziante per Ji Shuiyan, il cui volto divenne più pallido e le cui labbra tremarono. Tuttavia, poteva solo sopportare.


"Ahahah, che bel viso. Sfortunatamente, non posso lasciartela passare liscia. Quella persona che hai salvato mi irrita. Ho qui un Verme Squartacuore che è più che sufficiente per occuparsi di un membro della giovane generazione. Uccidilo."


Mentre parlava, rovesciò la sua mano scheletrica e un minuscolo verme apparve nel suo palmo.


Vedendolo, Ji Shuiyan rabbrividì mentre sentiva una stretta al petto. Sapeva che la punizione era in realtà destinata a lei. Era una persona gentile, quindi uccidere qualcuno che aveva salvato l'avrebbe assolutamente devastata psicologicamente.


"Signora, lasci andare quel giovane. È innocente. Inoltre, gli ho già dato l'addio. Dovrebbe essere molto lontano da qui."


Ji Shuiyan sperava che Yi Yun se ne sarebbe andato il più lontano possibile. Tuttavia, la frase successiva che la vecchia disse fece gelare il corpo di Ji Shuiyan. "Andato? Sfortunatamente, non se n'è andato. Come può sopportare di andarsene dopo essere stato salvato da una ragazza così bella? Sta seguendo la barca della sabbia su un Cavallo Azzurro Lin!"


Non se n'era andato?


Ji Shuiyan sentì tutto il suo corpo perdere le forze. Perché Yi Yun non se n'era andato dopo che lei glielo aveva detto? Era certamente spacciato, conosceva il carattere della vecchia. Avrebbe spazzato via un'intera città senza battere ciglio per allevare uno spettro Yin. Perché avrebbe esitato anche solo un secondo a uccidere un giovane?


…


Yi Yun vide chiaramente tutto ciò che accadde nella barca della sabbia. Non si sarebbe mai aspettato che la barca della sabbia così sontuosamente adornata da una ragazza nascondesse un mostro così antico.


Verme Squartacuore?


Yi Yun non lo temeva affatto. Anche se era davvero alla Manifestazione del Dao e avesse coltivato per meno di cento anni, la sua forza era al di là dell'immaginazione tra i guerrieri del suo stadio. Era persino al di là della sua stessa immaginazione.


Yi Yun non sapeva quanto fosse diventato forte dopo aver condensato quattro frutti del Dao a nove foglie, di cui uno della Grande Distruzione. Inoltre, c'era un seme dell'albero divino nel suo dantian.


Ora, poteva mettersi alla prova. Sebbene il livello di coltivazione della nonna fosse alto, Yi Yun poteva identificarlo chiaramente dopo essersi fuso con il seme dell'albero divino.


Era al quarto piano del Palazzo del Dao, più di un intero stadio oltre a lui.


Questo vecchio mostro sarebbe stato un buon banco di prova per il suo nuovo potere.


Tuttavia, il seme dell'albero divino nel corpo di Yi Yun aveva ancora il controllo su una parte dei suoi meridiani.


Yi Yun aveva la sensazione che, man mano che il seme dell'albero divino germogliava lentamente, l'energia vitale del Cielo e della Terra di cui aveva bisogno sarebbe aumentata. Se non gli avesse fornito essenza sufficiente, poteva rischiare di ritornare come prima. Il seme dell'albero divino avrebbe ripreso il controllo del suo corpo e sarebbe rimasto immobilizzato.


