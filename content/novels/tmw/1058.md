---
weight: 1058
title: Capitolo 1058 - Uccidere la Vecchia
pubDate: 2025-09-03T07:29:04.686Z
tags:
    - tmw
---


Capitolo sponsorizzato, ringraziamo Alessandro!
10 capitoli in coda totali (10 Alessandro)
0/1 sponsorizzazioni 1 euro a capitolo,
-Schadenfreude


La vecchia vestita di rosso era una guerriera esperta nel Dao del Fantasma. Lo spettro Yin intrinseco era come una seconda anima per lei. Era il suo principale strumento per uccidere perché poteva divorare grandi quantità di essenza di sangue. Inoltre, quando assorbiva il sangue vitale di talenti, le forniva un grande arricchimento.


In ogni altra battaglia in cui tirava fuori il suo spettro Yin intrinseco, anche quelle in cui non poteva uccidere i suoi nemici, poteva sicuramente infliggere gravi ferite e permettere al suo fantasma di fuggire illeso.


Anche se avesse incontrato vecchi mostri di alcuni gradi superiori a lei, lo spettro Yin sarebbe comunque stato in grado di ferire l'avversario e fuggire. Anche quando combatteva contro un nemico superiore. Non aveva mai incontrato una situazione in cui il suo spettro Yin intrinseco riuscisse a malapena a combattere prima di essere consumato e distrutto. Persino il suo corpo era rimasto gravemente ferito!


"Questa è... la legge della Distruzione? Conosci anche il Grande Dao della Distruzione?"


La vecchia si pulì il sangue dalla bocca. Era ancora furiosa per la distruzione del suo spettro Yin intrinseco e poté solo calmarsi gradualmente.


Il Grande Dao del Puro Yang! Il Grande Dao dello Spazio-tempo! Il Grande Dao della Distruzione!


Come poteva una persona conoscere così tanti Grandi Dao? Inoltre, qual era il suo livello di coltivazione? Quanto era giovane?


La vecchia si rifiutava di credere che Yi Yun fosse solo alla Manifestazione del Dao, non aveva mai sentito di una persona a quel livello che potesse affrontare un guerriero al Palazzo del Dao a quattro piani.


"Ragazzo, hai distrutto il mio spettro Yin intrinseco. Mi assicurerò che tu muoia con me!"


La vecchia emise improvvisamente un grido bizzarro e caricò contro Yi Yun! La sua carne e il suo sangue si gonfiarono mentre l’energia nel suo corpo si scatenava come se stesse per esplodere da un momento all'altro.


Autodistruzione!?


Yi Yun fu allarmato. Alcuni guerrieri sviluppavano tecniche di coltivazione speciali. Quando erano sull'orlo della morte, esplodevano, suicidandosi insieme ai nemici. La vecchia si stava preparando ad usare una tecnica del genere!


Il cuore di Yi Yun rabbrividì e preparò le appropriate contromisure, ma prima che potesse reagire la vecchia cambiò improvvisamente traiettoria e volò verso l’alto come una freccia!


"Peng!"


La vecchia sfrecciò dritta attraverso il soffitto!


La barca della sabbia aveva due piani. In un istante, la vecchia li squarciò entrambi e si levò in alto nel cielo!


Era scappata!?


Yi Yun alzò le sopracciglia. L'autodistruzione era solo uno stratagemma. Stava approfittando del momento in cui lui aveva radunato la sua energia in difesa per fuggire!


Senza pensarci due volte, Yi Yun volò fuori dalla barca della sabbia. Come poteva lasciarla scappare? Se lo avesse fatto, ci sarebbero state ripercussioni infinite!


Sou!


Anche Yi Yun si lanciò fuori dalla barca della sabbia. Il potente impatto dei due che irrompevano consecutivamente dal tetto fece esplodere la parte superiore della barca.


I membri circostanti della società commerciale dei Segreti Divini sobbalzarono spaventati quando videro l'improvvisa esplosione della barca della sabbia. Trattennero il respiro quando videro i due schizzare nel cielo.


Cos'era appena successo?


"Proteggere la signorina! Proteggere la signorina!"


Il vecchio Changsun era nel panico. Con il vecchio presidente scomparso, la società commerciale dei Segreti Divini sarebbe stata condannata se fosse successo qualcosa di spiacevole alla padrona.


"Ragazzino, non costringermi!"


La vecchia fuggiva in preda alla disperazione. Mentre radunava una dose di energia e bruciava il suo sangue vitale senza badare a spese, la sua velocità aumentava rapidamente. "Ho una tecnica mistica per fuggire. Richiede la combustione della mia essenza di sangue. Se vuoi inseguirmi, dovresti bruciare anche la tua essenza di sangue. Non ne varrebbe la pena per te!"


La vecchia era sicura che Yi Yun non sarebbe arrivato a tali estremi. Dopotutto, non condividevano una vendetta inconciliabile. Sarebbe stata un’esagerazione per lui bruciare la sua essenza di sangue per ucciderla.


Vedendo la vecchia creare rapidamente un divario, Yi Yun sogghignò. Lo spazio sotto i suoi piedi cominciò improvvisamente a distorcersi mentre il flusso del tempo intorno a lui sembrava accelerare.


Il tempo vola come una freccia, il Dao Celeste come un arco!


Yi Yun fece un passo avanti mentre lo spazio sotto il suo piede si contraeva. Non era lui a raggiungere la vecchia, ma lo spazio e il tempo tra lui e lei si restringevano. Era come se la megera venisse tirata indietro dallo spazio stesso.


Un tale metodo era qualcosa che Yi Yun non aveva potuto impiegare prima di condensare il suo frutto del Dao dello Spazio-tempo a nove foglie. Ma ora, era un gioco da ragazzi.


"Ahhh." La vecchia gridò disperata mentre raccoglieva di nuovo la sua energia nella speranza di produrre un'altra carica!


Ma Yi Yun adesso era preparato, come poteva darle un'altra possibilità?


La sua spada spezzata di Puro Yang volò dritta verso di lei!


Fino alla Fine dei Tempi, una Spada per l'Eternità!


Whew!


Il raggio di spada lampeggiò attraverso il cielo e la terra. Lo spazio e il tempo persero istantaneamente ogni significato mentre il fendente squarciava lo spazio e affondava nel dantian della vecchia.


Il suo corpo tremò violentemente mentre sputava una boccata di sangue. Mentre guardava la ferita nel suo addome, il suo volto era pieno di dolore e disperazione.


"Avrei dovuto... uccidere quella puttana..."


La vecchia disse le sue ultime parole. In quell'istante, il suo dantian distrutto non poté più trattenere l'energia che era stata compressa all'estremo.


Boom!


L'energia eruttò e il suo corpo esplose!


Tuttavia, l'estensione dell'esplosione era molto più debole del potere autodistruttivo. Yi Yun bloccò facilmente lo scoppio evocando la sua barriera di qi vitale.


Si ritirò naturalmente sotto l'esplosione di energia e finalmente tornò volando nella barca della sabbia.


Dal momento in cui Yi Yun si era precipitato fuori per uccidere la vecchia, aveva iniziato a usare le leggi del tempo, quindi a tutti gli altri erano sembrati solo dieci secondi. Videro solo due persone volare fuori a una velocità inconcepibile una dopo l'altra prima che una luminosa esplosione di qi vitale illuminasse il cielo!


La forza dello scoppio poteva non essere stata terrificante, ma il qi vitale rilasciato fece tremare tutti.


C'erano molte persone informate, incluso il vecchio Changsun, che potevano capire cosa rappresentasse quell'aura.


Un guerriero del Palazzo del Dao?


La persona che era stata braccata e uccisa era un guerriero del Palazzo del Dao? E non era solo nelle fasi iniziali, era progredita abbastanza.


Eppure questa persona allo stadio del Palazzo del Dao era stata distrutta così facilmente?


Il vecchio Changsun cercò di capire cos’era successo, ma rimase stupefatto.


Nel frattempo, accadde qualcos'altro che lo lasciò ancora più sbalordito. Quando Yi Yun tornò alla barca della sabbia, non usò le sue leggi spazio-tempo. Quindi il vecchio Changsun, con la sua vista ben affinata, poté riconoscere Yi Yun.


È impossibile! È lui?


Il giovane che la padrona aveva salvato senza pensarci due volte nel deserto... aveva ucciso un guerriero del Palazzo del Dao?


Inoltre, da dove veniva quell’esperto allo stadio del Palazzo del Dao? La loro spedizione non aveva alcun guerriero ad accompagnarli. Era un assassino?


Pensando a questo, il vecchio Changsun fu coperto da sudore freddo.


Se fossero stati presi di mira da un assassino allo stadio del Palazzo del Dao, era ovvio come sarebbero finiti.


Quanto a Yi Yun, il vecchio Changsun aveva pensato che la padrona avesse sprecato preziose erbe spirituali per guarirlo. Ma era evidente evidente che questo giovane era abbastanza forte da uccidere facilmente un guerriero del Palazzo del Dao!


Quali erano le sue origini? E qual era il suo livello di coltivazione?


Il Vecchio Changsun iniziò a temere che Yi Yun si fosse accorto della sua precedente animosità. Al suo livello, il giovane poteva facilmente spazzarlo via.


‘La padrona lo ha salvato dopo tutto. Non farebbe nulla di sconveniente nei suoi confronti, no?’


Con questo pensiero in mente, il vecchio Changsun si affrettò a radunare le sue energie mentre si precipitava verso la barca della sabbia.


Anche le altre scorte armate della società commerciale dei Segreti Divini si precipitarono verso la barca della sabbia. Si avvicinarono tutti con cautela, temendo di irritare un dio della morte.


"Non entrate. Sto bene."


In quel momento, si sentì la voce di Ji Shuiyan, costringendo tutti a fermarsi sul posto.


Istantaneamente, Yi Yun era apparso di fronte a Ji Shuiyan. Guardandola, chiese con noncuranza: "Puoi parlarmi della situazione con quella vecchia?"

