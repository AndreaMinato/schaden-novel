---
weight: 1060
title: Capitolo 106 - Il Livello di Yi Yun
pubDate: 2023-08-21T14:09:48.035Z
tags:
    - tmw
---


Zhang Tan annunciò i risultati uno per uno, ma rimase impassibile dall’inizio alla fine. “Lian Chengyu!”

Quando Zhang Tan gridò quel nome, Lian Chengyu trattenne il respiro e aspettò con il fiato sospeso. Finalmente era il suo turno!

Questo risultato avrebbe rivelato il suo futuro fino ad un certo punto. Era un membro d’élite? Un eroe? A che livello era tra queste figure?

Anche Tao Yunxiao iniziò a guardare Lian Chengyu. Dai suoi risultati, poteva capire quanto sarebbero stati severi questi criteri.

“Lian Chengyu, diciassette anni! Ha dimostrato la tecnica del pugno costola di drago osso di tigre, valutazione: giallo, livello cinque!”

Giallo, livello cinque?

Lian Chengyu fece un respiro profondo. Aveva la sensazione che il suo cuore fosse stato stretto con forza. Era doloroso.

Solo giallo, livello cinque…

Sperava che i suoi risultati sarebbero stati migliori. Voleva che le truppe del Drago Brillante vedessero che era diverso dalla folla.

Ma non aveva nemmeno raggiunto il picco dello stadio giallo, solo il centro.

Anche se i risultati erano migliori dei partecipanti di fronte a lui, avevano deluso Lian Chengyu. Un membro d’élite di livello intermedio era troppo lontano dai suoi obiettivi.

Si era impegnato molto, sperando di lasciare le vaste lande selvagge; come poteva essere disposto ad essere solo un membro d’élite di livello intermedio?

“Perfino Lian Chengyu non è riuscito ad entrare nello stadio Mistico?” Tao Yunxiao notò la delusione di Lian Chengyu.

Lo stadio Mistico era il marchio dei signori umani. Cos’era un signore? Un signore era qualcuno capace di governare gli altri uomini e un territorio. I generali, i ministri del Regno Divino Tai Ah e i nobili potevano essere considerati signori.

Non sarebbe stato uno scherzo essere un nobile del Regno Divino Tai Ah. Gli sarebbero state concesse vaste lande e il comando su un’enorme popolazione!

Sarebbe stato estremamente difficile raggiungere lo stadio Mistico, anche il grado più basso!

Ma Tao Yunxiao era sicuro di sé. Voleva ottenere il titolo di giovane signore in queste semifinali.

“Yunxiao, non farti troppe aspettative. Il processo di selezione delle truppe del Drago Brillante è estremamente duro!” Nelle orecchie di Tao Yunxiao risuonò la trasmissione della voce di suo padre.

Il padre di Tao Yunxiao era una figura importante.

Era grazie a lui, oltre che al talento del giovane, se Tao Yunxiao era riuscito a vivere in un ambiente protetto.

Suo padre era un guerriero al picco del Sangue Viola e c’erano pochissimi esperti di questo livello nel clan tribale Tao. Era anche giovane, così la sua posizione nel clan tribale Tao era formidabile.

Il picco del Sangue Viola poteva sembrare splendido visto che molti membri d’élite delle truppe del Drago Brillante erano a questo livello. Ma il padre di Tao Yunxiao sapeva chiaramente che c’era un’enorme differenza tra di loro.

Per via di certi motivi, un clan tribale nelle vaste lande selvagge come il loro aveva poche possibilità di fare nascere un esperto che potesse superare lo stadio del Sangue Viola.

Il padre di Tao Yunxiao sapeva che ormai non sarebbe riuscito a fare ulteriori progressi. Così desiderava che suo figlio diventasse un signore supremo.

Sapeva che suo figlio era arrogante; temeva che avrebbe nutrito troppe aspettative e questo lo avrebbe scoraggiato.

“Non preoccuparti padre. So quanto sono severi i requisiti e conosco la mia forza. Non chiedo troppo. Finché raggiungerò lo stadio Mistico, sarei soddisfatto!”

Tao Yunxiao sapeva che nascere nelle Lande Selvagge della Nuvola sarebbe stato uno svantaggio. Poter arrivare al primo livello dello stadio Mistico sarebbe stato difficile.

Anche se fosse stato al primo, non gli sarebbe importato; sarebbe potuto salire di livello lentamente fino a diventare un generale, un ministro o un nobile!

“Tao Ping, ventidue anni, giallo, livello quattro!”

“Sun Chenghai, diciannove anni, giallo, livello cinque!”

Zhang Tan finì di leggere tre nomi. Nessuno aveva superato Lian Chengyu, al massimo avevano pareggiato con lui.

In quel momento mancavano solo due persone.

“Tao Yunxiao, quattordici anni, ha dimostrato le Nove Misteriose Spade Celesti, valutazione…”

Mentre parlava, Zhang Tan fece una pausa e guardò Tao Yunxiao, che abbassò subito le braccia e si mise sull’attenti trattenendo il respiro.

La gente del clan tribale Tao attorno era in punta di piedi per l’anticipazione. Volevano sapere i risultati finali del loro giovane maestro.

“Giallo, livello otto!”

Nel momento in cui Zhang Tan disse queste parole, Tao Yunxiao rimase stordito.

Giallo livello otto?

Sono solo all’ottavo livello del grado giallo?

Tao Yunxiao strinse i pugni. Come poteva essere così basso?

Non era soddisfatto. Aveva grande ambizioni. Anche se la selezione del regno era solo il suo punto di partenza, era troppo basso.

“Perfino il giovane maestro Yunxiao non ha raggiunto lo stadio Mistico? Quanto è difficile raggiungere lo stadio Mistico?”

“I gradi del Cielo, della Terra, Mistico e Giallo. Hanno detto che ci sono quattro stadi, ma dopo tutte queste valutazioni, si tratta solo di rientrare o meno nello stadio giallo. Non è apparso nemmeno un partecipante al nono livello. Che diavolo stanno valutando i giudici delle truppe del Drago Brillante, che utilità c’è negli stadi superiori? Per fare spettacolo?” Dissero con indignazione alcune persone.

“Non dire assurdità. Per ricevere il grado Mistico, una persona sarà un giovane signore. In futuro, potrebbe diventare ministro o un qualche pezzo grosso di un grande Sect. Ignoriamo la Landa Selvaggia della Nuvola, ma perfino nell’intero Regno Divino Tai Ah ci sono pochi al grado Mistico. Ci sono molte persone nel Regno Divino Tai Ah, ma quanti possono essere generali, ministri o nobili?”

Visto che era una grande tribù, il clan Tao era ben informato. Sapevano che i gradi del “Cielo”, della “Terra” e “Mistico” potevano essere ignorati. Li annunciavano solo per porgere tributo ai saggi e agli antichi nobili.

Il solo stadio significativo era quello “Giallo”. Nelle vaste lande selvagge, era qualcosa di cui andare fieri finire al di sopra del quinto livello.

“L’ultimo!”

In quanto ultimo a fare la sua dimostrazione, Yi Yun naturalmente ricevette più attenzione visto che aveva creato la nuvola viola e infranto le tazze da tè sulla piattaforma.

Tutti interruppero le loro discussioni riguardo a Tao Yunxiao e cominciarono a drizzare le orecchie per sentire i risultati di Yi Yun.

“Yi Yun, finalmente è il suo turno. Mi chiedo a che livello giallo sarà?”

“Le sue nuvole possono sembrare potenti, ma non può battere il qi della spada del giovane maestro Yunxiao. Quanto può essere capace?”

Tutti stavano aspettando. Quando annunciò il nome di Yi Yun, Zhang Tan fece una pausa e guardò il giovane negli occhi.

Nella piattaforma, gli Anziani del clan tribale Tao stavano prestando piena attenzione. Volevano sapere cosa significava quella foschia viola.

“Yi Yun! Dodici anni, ha dimostrato la tecnica del pugno costola di drago osso di tigre, valutazione: mistico, livello cinque!” La voce di Zhang Tan fu forte e chiara e poteva essere sentita fino a dieci miglia di distanza. In quel momento la gente rimase sbalordita.

Grado mistico?!

Yi Yun aveva raggiunto il grado mistico ed era perfino al livello cinque?!

Allora era un giovane signore? Poteva diventare un generale, un nobile o un qualche pezzo grosso di un Sect?

Come poteva essere? Aveva solo creato un po’ di nuvole viola ed era stato valutato così?!

Molti furono lenti a reagire. Credevano che le truppe del Drago Brillante avessero commesso un errore di valutazione. Come poteva il loro giovane maestro Yunxiao ad essere al livello otto del grado giallo, ma Yi Yun essere al quinto del grado Mistico?

Questo divario era troppo enorme!



