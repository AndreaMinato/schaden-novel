---
weight: 1065
title: Capitolo 1065 - Disintegrazione
pubDate: 2025-09-08T07:14:47.196Z
tags:
    - tmw
---


Capitolo regolare,
4 capitoli in coda totali (4 Alessandro)
0/1 sponsorizzazioni 1 euro a capitolo,
-Schadenfreude


"Ah! Ha superato il limite!"


Gongyang Nian non si era mai aspettato che Yi Yun fosse così spietato. Con un forte grido, si affrettò a bruciare la sua essenza vitale!


Era acutamente consapevole di non essere alla altezza di Yi Yun. Rispetto all'essere mutilati, il costo di bruciare l'essenza vitale era nulla.


Gongyang Nian estrasse una sciabola dorata dal suo anello interspaziale, sferrando innumerevoli raggi di lame. Non si trattenne affatto e i fendenti sembravano infusi con un potere devastante!


Si diressero verso i raggi di spada.


Clang!


I fendenti si scontrarono violentemente!


Essendo un guerriero al terzo piano del Palazzo del Dao, oltre a bruciare la sua essenza vitale, il potere emesso dai fendenti di Gongyang Nian superava quello dei fendenti di Yi Yun.


Tuttavia, il divario tra le loro leggi non poteva essere colmato.


Il fascio di spada di Yi Yun era infuso con le leggi del Grande Dao e, basandosi semplicemente sull'intuizione nomologica, Gongyang Nian era di gran lunga inferiore a lui nonostante fosse allo stadio del Palazzo Dao.


"Boom!"


Entrambi i tipi di fendenti esplosero simultaneamente, causando onde d’urto. Gongyang Nian si ritirò molti passi indietro, ma riuscì a bloccare tutti i fasci di spada con tutta la sua forza!


Era riuscito a pararli completamente!


Gongyang Nian era pieno di gioia per essere sopravvissuto alla calamità. Credeva che se avesse resistito abbastanza a lungo, la società commerciale dell'Amplificazione Celeste avrebbe sicuramente inviato rinforzi. Dopotutto, era ancora utile per loro.


Proprio mentre stava pensando a questo, notò improvvisamente che tra la miriade di fasci di spada dorati ce n'era uno grigiastro, tenue e senza lucentezza, che si muoveva estremamente veloce. Era quasi impercettibile.


"Ha!"


Gongyang Nian ruggì e sferrò ancora un fendente con tutta la sua forza!


L’attacco era ancora alimentato dalla sua essenza di sangue. Tuttavia, il suo sacrificio non fu vano. La sua sciabola si abbatté sul fascio grigio e lo divise!


Phew…


Mentre le onde d’urto dell’esplosione si dissipavano, Gongyang Nian barcollò e da mezz’aria finì a terra.


Stringeva ancora la sua sciabola dorata, ma i suoi capelli erano scompigliati e il suo viso era pallido. Tuttavia era comunque sopravvissuto.


Era piuttosto impressionante che potesse sopravvivere a un colpo così potente bruciando essenza vitale.


Gongyang Nian era davvero forte, all'altezza di essere un terzo piano del Palazzo del Dao. Era molto più forte rispetto a Xiao Kelin.


Gongyang Nian si pulì il sangue all'angolo delle labbra. Sebbene avesse pagato un prezzo piuttosto alto, era ancora soddisfatto della sua reazione.
Si affrettò a sbuffare: "Non mi interessa chi tu sia. Sei forte, ma la città Splendore di Giada non permette combattimenti o uccisioni. Chiunque violi questo verrà, come minimo, mutilato o addirittura giustiziato nei casi più gravi.
Pensi di essere al di sopra della legge di città Splendore di Giada semplicemente perché hai una forza decente? Che puoi iniziare liberamente un massacro a città Splendore di Giada? Non importa quanto tu sia potente, pensi di poter combattere l'intera città?"


Gongyang Nian sovrastimò deliberatamente la forza dei tutori dell’ordine della città. Non era una bugia dire che sarebbe stato ritenuto colpevole, ma i cosiddetti tutori della legge in realtà erano composti dalle due più grandi società commerciali e dalla compagnia Asta delle Sette Stelle. Con la società commerciale dei Segreti Divini praticamente vacante, c'erano, di fatto, solo altre due fazioni.


Gongyang Nian intendeva spaventare Yi Yun facendogli pensare che avrebbe dovuto combattere l'intera città. Aveva indovinato correttamente che Yi Yun fosse un estraneo e non conoscesse i costumi di città Splendore di Giada. Era un stratagemma per guadagnare tempo.


Infatti, dopo che Gongyang Nian ebbe parlato, calò il silenzio dalla barca della sabbia. I fendenti letali non apparirono più.


Gongyang Nian tirò un sospiro di sollievo. Pensava che la sua coltivazione fosse salva perché la persona misteriosa si stava facendo degli scrupoli riguardo alle regole della città Splendore di Giada.


Anche la folla circostante aveva iniziato ad analizzare la situazione. Il consigliere Yang si arricciò i piccoli baffi mentre valutava la forza della persona misteriosa.


Presumeva che la persona misteriosa fosse qualcuno che Ji Shuiyan aveva incontrato durante il suo viaggio. Era probabile che la persona avesse alcuni rapporti con la società commerciale dei Segreti Divini, ma non così profondi. Questo significava che la persona non si sarebbe spinta fino in fondo per aiutarli. Molto probabilmente, si sarebbe ritirata a metà strada se non avesse potuto risolvere facilmente il problema.


La persona misteriosa aveva sconfitto all'istante Xiao Kelin ma non poteva farlo con Gongyang Nian. Inoltre, era apprensiva nei confronti delle regole della città Splendore di Giada. In tal caso, la sua forza era approssimativamente al quinto piano del Palazzo Dao.


Sarebbe stato considerato notevole nella città Splendore di Giada, ma non equivaleva ad essere invincibili. Figuriamoci l'imperscrutabile compagnia Asta delle Sette Stelle, persino la sua società commerciale dell'Amplificazione Celeste era in grado di affrontare una persona del genere.


Infatti, in quel preciso momento, alcuni consiglieri della società commerciale dell'Amplificazione Celeste stavano pensando a come fargliela pagare a questa persona misteriosa, fino a quando qualcuno scoprì qualcosa di strano.


"Guardate Gongyang Nian. Cos'è quella cosa sul suo stomaco?"


L'improvvisa esclamazione fece sì che tutti posassero i loro sguardi su Gongyang Nian. Videro il suo addome illuminarsi con rune Dao grigie che sembravano estremamente astruse. Si proiettarono nel vuoto e iniziarono a roteare lentamente.


"Questo…Questo…"


Solo allora Gongyang Nian lo notò. Rimase sgomento quando le rune Dao grigie iniziarono a formare una ruota. Poteva persino vedere vaghi illusioni di demoni e divinità sulla ruota. Ancora più inquietante, il centro della ruota era direttamente allineato con il suo dantian!


Era stato evocato un sigillo sul suo dantian senza che lui lo sapesse?


Istantaneamente, Gongyang Nian si spaventò a morte rendendosi conto di ciò che poteva accadere nell'istante successivo.


"Aspetti…aspetti! Signore, mi risparmi. Ah!!!"


Tutti guardarono impotenti mentre Gongyang Nian improvvisamente urlò e la ruota nera fiorì con un lucentezza risplendente. In un lampo, la carne di Gongyang Nian al suo addome fu completamente rotta e tritata dalla ruota nera!


Che si fosse umani o elfi, una volta che i loro corpi venivano ridotti in poltiglia, sarebbero scorsi fiumi di sangue.  La miscela di sangue e carne tritata sarebbe stata solo disgustosa.


Ma in quel momento, non fluì nemmeno una goccia di sangue dall'addome di Gongyang Nian. Il sangue e la poltiglia di carne erano stati annientati dalla ruota nera all’istante.


Era la definizione di disintegrazione, non aveva lasciato nulla!


Gongyang Nian guardò la scena orribile che si svolgeva sul suo corpo. L'orrore e la disperazione che provava erano indescrivibili.


"Signore! Signore!"


Gridò freneticamente, ma il suo addome, dantian, Palazzo Dao, e tutto il resto furono completamente annientati dalle tempeste distruttive. Niente fu risparmiato.


Immediatamente dopo, l'intero corpo di Gongyang Nian fu distorto e completamente divorato dal vortice in cui la ruota nera si era trasformata.


Il vortice durò per alcuni secondi prima di scomparire lentamente. Quando tutto si calmò, fu come se non fosse successo nulla.


Tutti guardarono il punto dove una volta stava Gongyang Nian, che era stato polverizzato senza una traccia di sangue o persino un brandello di stoffa strappato. Avevano tutti visto un uomo scomparire nel nulla.


Visto che praticavano le arti marziali, i guerrieri sapevano che un giorno sarebbero potuti morire in battaglia. Tuttavia, non importava quanto tragiche siano le loro morti, sarebbe rimasto almeno qualcosa di loro.
Anche se fossero divorati da Antichi Elfi, sarebbero rimaste delle ossa. Questo modo di morire, dove ogni traccia di Gongyang Nian era stata spazzata via, fece rizzare i capelli a molte persone. Che legge era quella?


Avevano pensato prima che il destino di Xiao Kelin fosse sufficientemente tragico. La sua era una morte vivente con la sua coltivazione menomata. Ma rispetto all'esito di Gongyang Nian, Xiao Kelin era piuttosto fortunato.
Poteva almeno suicidarsi e lasciare un cadavere completo.


Istantaneamente, tutti guardarono di nuovo la silenziosa barca della sabbia. C'era un silenzio di tomba, e tutti rabbrividirono di paura. Tutti i membri della società commerciale dell'Amplificazione Celeste temevano per le loro stesse vite. In quanto loro capo, il viso del consigliere Yang divenne blu.


Ebbe la sensazione che rimanere lì fosse folle.


Tuttavia, non osò andarsene. La persona dentro la barca della sabbia era un mostro. Nel momento in cui avesse tentato di fuggire, sarebbe stato annientato. Non era altro che un verme sotto il piede di questo straniero.


