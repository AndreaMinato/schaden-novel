---
weight: 10690
title: Capitolo 1069 - I Pensieri di una Ragazza
pubDate: 2025-09-08T07:16:42.314Z
tags:
    - tmw
---


Capitolo regolare,
2 capitoli in coda totali (2 Alessandro)
0/1 sponsorizzazioni 1 euro a capitolo,
-Schadenfreude


"Capisco. Allora devo proprio ringraziare la signorina Shuiyan."


La bussola dei Segreti Celesti era estremamente utile per Yi Yun. Visto che non conosceva tecniche di geomanzia o divinazione, sarebbe stato come cercare un ago in un pagliaio se avesse tentato di trovare lo Yang spirit nel Mare di Sabbia della Sepoltura del Sole. Tuttavia, sarebbe stato completamente diverso con la bussola dei Segreti Celesti.


Il tesoro incantato sarebbe stato sicuramente di grande aiuto per Yi Yun.


"Bene... e anche questo... Queste sono rocce divine del Puro Yang lasciate dal nonno. Le lascio anche queste al giovane maestro Yi."


Mentre parlava, Ji Shuiyan tirò fuori dal suo anello interspaziale una borsa intricata fatta di pelle. Dal suo interno versò fuori un totale di otto rocce divine di varie dimensioni.


Istantaneamente, l'intera stanza si riempì di una spessa aura di Puro Yang.


Yi Yun divenne contento vedendole. A parte lo spirito Yang, solo le rocce divine del Puro Yang erano un’ottima ricompensa per lui.


Yi Yun sapeva che sia le rocce divine del Puro Yang che la bussola dei Segreti Celesti avevano un significato importante per Ji Shuiyan, essendo oggetti lasciati da suo nonno, per non parlare del loro valore intrinseco.


"Grazie, Signorina Shuiyan. Ne sono grato."


Yi Yun era una persona riconoscente. Avendo ricevuto questi oggetti preziosi, doveva sicuramente aiutare fino in fondo la società commerciale dei Segreti Divini.


"Allora... ringrazio anche il giovane maestro."


Ji Shuiyan fece un inchino e, prima di andarsene, vide che Yi Yun aveva già iniziato a sedersi sul letto e a coltivare con le rocce divine del Puro Yang.


Esitò leggermente, dando un'occhiata pensosa a Yi Yun. Il suo sguardo era in parte gratitudine, in parte tenerezza, e conteneva anche un accenno di nostalgico desiderio.


Subito dopo, sospirò senza darlo a vedere per poi uscire silenziosamente dalla stanza e chiudere la porta…


Con il seme dell'albero divino e le rocce divine di Puro Yang, la coltivazione di Yi Yun stava aumentando drasticamente.


Le sue fondamenta erano formate da quattro frutti Dao a nove foglie, che erano già oggetti celestiali. Assorbivano automaticamente i frammenti delle leggi del mondo, quindi non c’erano dubbi che le sue intuizioni nomologiche fossero salde.


Anche se Yi Yun richiedeva molte più risorse di altri guerrieri per fare progressi, finché avesse avuto erbe preziose, sarebbe potuto avanzare di livello direttamente. Questa era la natura sconvolgente di quattro frutti del Dao a nove foglie!


Poteva mantenere questa velocità di coltivazione innaturale per un lungo periodo di tempo, mentre sarebbe stato semplicemente inimmaginabile per altri guerrieri della Manifestazione del Dao.


Grazie al nutrimento del qi vitale delle pietre divine puro Yang, il seme dell'albero divino ricominciò a crescere.


Una fogliolina si aprì mentre la piantina cresceva con un ritmo visibile ad occhio nudo. Balzò da qualche centimentro a quasi trenta.


Nel frattempo, il qi vitale di Puro Yang, privo di qualsiasi impurità, veniva rigurgitato nel corpo di Yi Yun. Poteva percepire il suo livello di coltivazione migliorare rapidamente.


Prima, era già al picco delle fasi iniziali della Manifestazione del Dao. Ma ora, era arrivato in un colpo solo alle fasi intermedie. Inoltre l’energia continuò ad aumentare fino a raggiungere il picco delle fasi intermedie.


Percepire il proprio aumento di forza riempì di gioia Yi Yun.


Mentre coltivava, il suo corpo emanava un lieve bagliore dorato. Non si limitò solo al suo corpo, l'intera stanza si riempì di luce dorata. Sembrava che un dio fosse disceso nella camera da letto.


Tuttavia, la stanza di Yi Yun era situata nel cortile posteriore del quartier generalei. C'erano guardie stazionate un anello dopo l'altro. Nessuno poteva entrare, quindi nessuno poteva vedere quel fenomeno.


Tranne Ji Shuiyan, ovviamente...


L'intero cortile posteriore ospitava solo Yi Yun e Ji Shuiyan, se si escludevano le domestiche.


In quel momento nella notte silenziosa e profonda, Ji Shuiyan fissò i raggi dorati dalla stanza illuminata di Yi Yun da una stanza buia mentre cadeva in uno stato di trance.


"Signorina, è ora di fare il bagno e poi dormire."


Le ricordò dolcemente la cameriera personale. Aveva notato che la sua signora aveva passato molto tempo in piedi vicino alla finestra.


"Va bene..."


Ji Shuiyan annuì mentre si slacciava gradualmente la cintura. Un indumento dopo l’altro cadde piano, rivelando la sua pelle liscia e la figura perfetta.


Il chiaro di luna illuminava la sua pelle come argento sparso. Ji Shuiyan sollevò le sue lunghe gambe che assomigliavano a giada bianca e cremosa mentre entrava dolcemente in una piscina.


La piscina era enorme ma l'acqua era fredda, come aveva chiesto deliberatamente. Per i guerrieri, un po' di freddo non era niente.


Petali di fiori erano sparsi nell'acqua e il loro leggero profumo aleggiava nell'aria. Ji Shuiyan camminò silenziosamente nella piscina mentre percepiva la sensazione rinfrescante dell'acqua fredda che le accarezzava le cosce.


Dopo un po', gradualmente si sedette mentre lasciava che l'acqua fredda bagnasse la sua pelle cristallina un po' alla volta. Partì dai suoi fianchi snelli fino ad arrivare al suo seno abbondante, per poi raggiungere le guance e i capelli...


Infine, chiuse gli occhi mentre tutta la sua fronte andava sott'acqua.


Si abbracciò le ginocchia, le sue gambe piegate premendo sul suo seno morbido, mostrando la sua forma aggraziata e snella. Sedette tranquillamente nel bagno e permise all'acqua che scorreva di distorcere il suo aspetto bellissimo.


Sebbene avesse ottenuto il controllo della società commerciale dei Segreti Divini, per qualche motivo, sentiva un vago senso di perdita.


Forse il giorno in cui aveva incontrato Yi Yun, in un punto di disperazione totale a causa delle torture della vecchia vestita di rosso, la sua comparsa aveva già lasciato un'impronta nel suo cuore. Un segno che non poteva essere facilmente cancellato.


Aveva anche pensato che se non fosse stato così nobile, avrebbe potuto usare ciò che riteneva più prezioso per ripagarlo. Ma invece di essere una restituzione, era in realtà qualcosa che avrebbe desiderato.


Era sempre altera e aveva requisiti elevati. Fino ad ora, aveva respinto tutti gli uomini... Sapeva già che la distanza tra loro era troppo grande. Non poteva nemmeno farsi coraggio. Probabilmente era questo il motivo della sua depressione e confusione.


Se fosse stata abbastanza forte e avesse avuto un talento incredibile, che le sarebbe importato della società commerciale dei Segreti Divini? Finché avesse realizzato i desideri di suo nonno, avrebbe potuto viaggiare per il mondo inseguendo qualsiasi cosa desiderasse.


"Signorina..."


La voce della cameriera personale risuonò nelle sue orecchie ma Ji Shuiyan non si alzò. La quiete del mondo sott'acqua la rendeva stranamente calma.


…


Altrove, nella società commerciale dell'Amplificazione Celeste, un anziano con un abito elegante sedeva su una poltrona. La sua espressione era cupa e terrificante.


L'anziano era la persona veramente responsabile della società commerciale dell'Amplificazione Celeste: Yan Pingchuan. I sorprendenti eventi della notte alla società commerciale dei Segreti Divini lo avevano sbalordito.


"Sembra al quinto piano del Palazzo Dao. È riuscito ad uccidere all'istante Gongyang Nian ma non ha mai rivelato il suo volto. Il suo aspetto è sconosciuto..."


Questo era tutto ciò che Yan Pingchuan aveva ricevuto come notizie.


"È solo al quinto piano del Palazzo Dao. Anche se la sua forza non è male, sarebbe troppo ingenuo pensare di reprimere da solo la nostra intera società commerciale.”


Un membro della famiglia Yan disse con rabbia.


"Esatto. C'è anche quella puttana, Ji Shuiyan. Ha osato imprigionare la nostra gente e ha reciso i quattro arti del consigliere Yang. È stata fortunata che piacesse al signorino, eppure non l'ha apprezzato. Sta solo cercando la morte!"


"Patriarca, dia l’ordine. È stata la società commerciale dei Segreti Divini ad iniziare. Anche se dovessimo annientarli, la compagnia Asta delle Sette Stelle non direbbe una parola! Non c'è modo che la società commerciale dei Segreti Divini non venga spazzata via se interverranno tutti i nostri esperti!"


I membri riuniti della società commerciale dell'Amplificazione Celeste erano agitati. Tuttavia, Yan Pingchuan stava aggrottando le sopracciglia. Aveva una sensazione persistente nel cuore che quella persona misteriosa non fosse così semplice.


