---
weight: 1072
title: Capitolo 1072 - Lo spadaccino di mezz’età
pubDate: 2025-09-10T17:33:49.500Z
tags:
    - tmw
---


Capitolo sponsorizzato, ringraziamo Alessandro!
19 capitoli in coda totali (9 Alessandro+10 Marco, ;) prego)
0/1 sponsorizzazioni 1 euro a capitolo,
-Schadenfreude


L'uomo di mezz’età distolse lo sguardo e scambiò qualche parola con il vecchio e il giovane accanto. Subito dopo, il giovane vestito in modo elegante si alzò e si diresse verso il padiglione della società commerciale dei Segreti Divini.


"Quello è Yan Tiancong, il fratellastro maggiore di Yan Yangpin e anche l'erede della società commerciale dell'Amplificazione Celeste." Ji Shuiyan aggrottò immediatamente le sopracciglia vedendolo avvicinarsi. Mostrò disgusto dal suo sguardo.


Yan Tiancong teneva in mano una tazzina da tè mentre entrava nel padiglione. Sembrava un gentiluomo e parlava con umiltà. "Signorina Shuiyan, come sta?"


"Giovane Lord Yan, cosa ci fa qui?" Chiese Ji Shuiyan freddamente. Yan Tiancong era una persona subdola, sembrava un gentiluomo ma in realtà si comportava in modo spregiudicato. Una volta nelle sue grinfie, si finiva completamente divorati.


"Signorina Shuiyan, non c'è bisogno di tenere gli altri a distanza. La mia compagnia ha avuto alcuni spiacevoli malintesi con la società commerciale dei Segreti Divini della signorina Shuiyan, quindi sono qui per scusarmi." Disse Yan Tiancong con un sorriso.


"Malintesi?" Grugnì freddamente Ji Shuiyan.


Yan Tiancong ignorò l'atteggiamento della giovane, sollevò la sua tazzina e disse: "Userò il tè al posto del vino e lo berrò per primo sia come segno di rispetto che per esprimere le mie scuse. Spero che la signorina Shuiyan sia magnanima da concedere il suo perdono".


Ji Shuiyan guardò impassibile Yan Tiancong bere il tè.


Yi Yun notò che Yan Tiancong posò lo sguardo su di lui dopo aver svuotato la tazzina.


"Mi sembra estraneo. Le nostre società commerciali si conoscono da anni, così ho incontrato ogni membro della società commerciale dei Segreti Divini. Mi perdoni per la presunzione, ma è forse la persona stimata che Miss Shuiyan ha portato con sé dal Mare di Sabbia della Sepoltura del Sole? Sono curioso di sapere come ha conosciuto la signorina Shuiyan?" Chiese Yan Tiancong.


Lo sguardo di Ji Shuiyan divenne gelido. Yan Tiancong era chiaramente lì per raccogliere informazioni.


Tuttavia, dato che Yi Yun aveva deciso di partecipare all'Incontro dei Cercatori di Tesori, non aveva intenzione di nascondere la sua identità. I membri della società commerciale dell'Amplificazione Celeste avevano facilmente intuito che lui era quella figura misteriosa.


L'immediata indagine di Yan Tiancong sulla natura dell'incontro tra Yi Yun e Ji Shuiyan non aveva intenzioni innocenti. Se avesse potuto confermare che Yi Yun era semplicemente un ospite di Ji Shuiyan, avrebbe pensato di poter persuadere Yi Yun con incentivi migliori.


E se la società commerciale dell'Amplificazione Celeste avesse potuto offrire condizioni più generose...


"Yan Tiancong, qui non sei il benvenuto.” Disse Ji Shuiyan.


Yan Tiancong non fu scoraggiato da questa reazione e disse: "Sembra che la signorina Shuiyan non abbia accettato le mie sincere scuse. A dire il vero, sono qui solo per conoscere questa stimata persona. Non può impedirmelo, vero?"


Ji Shuiyan provò disgusto nel vedere l'espressione di Yan Tiancong. Prima che potesse dire un'altra parola, Yi Yun, con uno sguardo indifferente, chiese: "Cosa stai cercando di fare?"


Yan Tiancong rispose immediatamente con un sorriso: "Sono Yan Tiancong della società commerciale dell'Amplificazione Celeste.
La mia compagnia ha avuto alcuni dissapori con lei in passato, ma come si suol dire: l'amicizia cresce solo dopo uno scambio di colpi. La mia società commerciale dell'Amplificazione Celeste non si preoccuperà delle questioni passate. Qui nella città Splendore di Giada, la mia società commerciale dell'Amplificazione Celeste ha una grande ricchezza di risorse. Se c'è qualcosa di cui ha bisogno, può dircelo.
Desideriamo solo che lei possa diventare un nostro amico. A proposito, non ho ancora saputo del suo stimato nome?"


Yan Tiancong aveva iniziato sfacciatamente a cercare di corromperlo e questo fece infuriare Ji Shuiyan.


"Non ne sei degno. Sparisci." Yi Yun fece un gesto con la mano come per scacciare una mosca fastidiosa.


Il sorriso di Yan Tiancong si irrigidì immediatamente. La voce di Yi Yun non era né troppo alta né troppo bassa, ma persino le persone nei padiglioni circostanti la sentirono.


Il giovane signore della società commerciale dell'Amplificazione Celeste era venuto di persona a salutarlo e si era rivolto a lui educatamente, ma Yi Yun non ne era impressionato. Yi Yun era addirittura arrivato a umiliarlo sul posto dicendogli di sparire!


Anche Yan Tiancong, che era una persona estremamente calcolatrice, non poté trattenersi dal fremere. Non aveva mai provato un'umiliazione del genere prima d'ora.


"Non hai sentito? Il giovane maestro vuole che tu te ne vada." Disse anche Ji Shuiyan.


L'espressione di Yan Tiancong era estremamente cupa mentre si voltava per uscire dal padiglione. La tazzina da tè nella sua mano si frantumò in polvere.


"Giovane Maestro Yi." Mentre guardava la schiena di Yan Tiancong, Ji Shuiyan si voltò verso Yi Yun e disse: "Yan Tiancong è una persona malvagia. Non la perdonerà per essere stato così scortese con lui.”


Yi Yun disse con fare imperturbabile: "C’è stato già uno scontro tra di noi. Per qualcuno come lui, chi non può usare è un nemico. Cosa sarebbe successo se gli avessi risposto gentilmente?"


"Il Giovane Maestro ha ragione." Ji Shuiyan non poté fare a meno di sorridere lievemente. In effetti pensava che Yi Yun avesse esagerato offendendo spietatamente Yan Tiancong, ma lei era comunque contenta di vedere il suo nemico umiliato.


Inoltre, all'Incontro dei Cercatori di Tesori, cosa avrebbe potuto fare Yan Tiancong anche se fosse rimasto indignato?


"L'Anziano Fengxing della compagnia Asta delle Sette Stelle!"


Improvvisamente, una voce sommerse tutte le chiacchiere provenienti da ogni padiglione. Anche la danza e la musica si interruppero immediatamente.


Una figura apparve nell'edificio.


Era un anziano vestito di nero. I suoi occhi erano come quelli di un falco e portava un grosso anello nero al pollice. Si sedette su una sedia reclinata nella sala principale e mentre giocherellava lentamente con il suo anello, guardando giù.


"E pensare che l'Anziano Fengxing è l'ospite di questo Incontro dei Cercatori di Tesori..."


Yi Yun notò che un bel numero di persone dagli altri padiglioni stavano mostrando sguardi di soggezione e timore.


"La forza dell'Anziano Fengxing è straordinaria. È contemporaneamente il primo Anziano permanente della compagnia Asta delle Sette Stelle e della città Splendore di Giada. Si può dire che sia lui il vero sovrintendente della città e che detenga un potere assoluto in questa terra." Sussurrò Ji Shuiyan. Provava un profondo senso di apprensione guardando il vecchio. Quando suo nonno era ancora in vita, l’aveva ripetutamente esortata a non offendere mai la compagnia Asta delle Sette Stelle. Offenderli sarebbe stato un suicidio nel Mare di Sabbia della Sepoltura del Sole.


Visto che la compagnia Asta delle Sette Stelle era così formidabile, l'Anziano Fengxing naturalmente maestoso per via della sua posizione. Il semplice fatto che sedesse lì da solo rendeva ammutolì molte compagnie della città Splendore di Giada.


Naturalmente, non mancavano persone che rimanevano composte. Erano le fazioni al di fuori della città.


Yi Yun annuì mentre guardava l'Anziano Fengxing. Trovava difficile valutare la forza dell'anziano e capì che non era certo da sottovalutare.


Dopo l'Anziano Fengxing, arrivarono altri esperti da fuori la Mare di Sabbia della Sepoltura del Sole. Yi Yun percepì chiaramente che alcuni di loro avevano anche livelli di coltivazione estremamente elevati. Le loro percezioni sondarono l'area e davano agli altri un'intensa sensazione opprimente.


Tra loro c'era un uomo di mezz’età che attirò l'attenzione di Yi Yun.


L'uomo di mezz’età indossava un abito azzurro chiaro. Teneva una spada sulla schiena e la sua aura era contenuta. Sembrava un mortale ordinario, ma Yi Yun sapeva che per arrivare a quello stato, doveva aver padroneggiato la sua Via della Spada, raggiungendo lo stadio del ritorno alla natura originaria.


Era sicuramente un esperto spadaccino.


Inoltre, c'era una ragazza vestita d’azzurro al suo fianco. I lunghi capelli della ragazza erano legati in una coda di cavallo, dandole un aspetto ordinato e pulito. La sua figura era snella e le sue gambe erano lunghe e piene di forza. Il suo sguardo era tagliente come il filo di una spada. Sembrava giovane, ma aveva già raggiunto la Manifestazione del Dao. Yi Yun era certo che fosse un genio impareggiabile.


Nonostante avesse passato così tanto tempo nel Mare di Sabbia della Sepoltura del Sole, Yi Yun vedeva di rado persone che considerava talenti qui.


Yi Yun era stato in grado di sconfiggere diversi guerrieri del Palazzo del Dao per due motivi. Era lui ad essere troppo potente e i suoi avversari ad essere troppo molto deboli.


Molti guerrieri allo stadio del Palazzo del Dao avevano solo due o tre foglie quando manifestavano i loro frutti del Dao. Non potevano competere con Yi Yun.


Tuttavia, la ragazza vestita d’azzurro probabilmente era al livello di un genio di una setta reclusa. Era decisamente superiore agli altri nel Mare di Sabbia della Sepoltura del Sole!


Inoltre, ciò che attirò di più l’attenzione di Yi Yun fu l’aura familiare dei due.


Questa era la sua prima volta nel Cielo Empireo dello Yang Divino, quindi naturalmente non conosceva la coppia. La ragione di questo senso di familiarità era a causa del qi vitale che coltivavano. L'aura di spada che si agitava ma non si liberava dai loro corpi sembrava derivare dalla stessa fonte di Yi Yun.


Pensando al nome della terra in cui si trovavano, Yi Yun ebbe un'ipotesi ma non ne era certo.


E mentre Yi Yun li osservava, l'uomo di mezz’età ricambiò lo sguardo. Mostrò un’espressione strana.

