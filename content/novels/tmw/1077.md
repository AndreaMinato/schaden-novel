---
weight: 1077
title: Capitolo 1077 - Un Avversario alla sua Altezza
pubDate: 2025-09-15T06:22:13.224Z
tags:
    - tmw
---


Capitolo sponsorizzato, ringraziamo Alessandro!
14 capitoli in coda totali (4 Alessandro+10 Marco)
0/1 sponsorizzazioni 1 euro a capitolo,
-Schadenfreude


La gente immaginava che Yi Yun avesse almeno mille anni, anche così sarebbe stato considerato abbastanza giovane. Se avesse avuto meno di 490 anni, non poteva essere molto più vecchio di Yan Tiancong.


Tuttavia, confrontando la loro forza, era come notte e giorno. Yan Tiancong aveva già trecento anni, e anche se avesse avuto a disposizione altri 1900 anni, non avrebbe osato affermare di poter raggiungere il livello di Yi Yun, figuriamoci se ne avesse avuti solo 190 in più!


Rendendosi conto di questo, Yan Tiancong provò un profondo senso di sconfitta. Jian Xiaoshuang era un talento impareggiabile della Setta della Spada Pozza Limpida, quindi non si era preoccupato più di tanto che lei fosse così superiore a lui. Tuttavia, Yi Yun era solo un coltivatore itinerante, eppure c'era un divario così enorme tra di loro?


Proprio mentre rifletteva, Yi Yun era già arrivato di fronte al secondo schermo di luce. Ancora una volta, una debole membrana di energia luminosa tentò di ostacolare il suo percorso, ma senza nemmeno cambiare postura, Yi Yun la attraversò direttamente, circondato da raggi di spada!


Il secondo schermo di luce significava un'età ossea di 420 anni!


Yan Tiancong era profondamente sconcertato.


Yi Yun aveva varcato anche la seconda porta? Quanti anni aveva veramente?


E la scena seguente lasciò Yan Tiancong con il fiato sospeso...


La terza porta, età ossea di 350 anni.


Yi Yun la attraversò con simile facilità. Non era veloce, ma non aveva nemmeno estratto una spada.


Yi Yun sembrava molto più lento di Jian Xiaoshuang, ma dava la sensazione di fare una passeggiata tranquilla. Era questa la vera Piattaforma della Porta del Drago?


E dopo fu il turno della quarta porta...


Tutti fissavano Yi Yun, storditi e a bocca aperta. Ogni porta rappresentava settant'anni, e ogni porta che superava rappresentava una riduzione di settant'anni.


Yi Yun aveva detto la verità? Che non aveva ancora coltivato per cento anni?


Come aveva ucciso con facilità un guerriero allo stadio del Palazzo del Dao prima dei cento anni? Che razza di mostro era?


La quinta porta!


La sesta porta!


L'età ossea massima era stata ridotta a 140 anni!


Yi Yun attraversò le porte senza esitazione. Non si fermò nemmeno un momento, continuando la sua andatura tranquilla. Il suo progresso attuale era già sufficiente a dimostrare che aveva detto la verità.


Apparteneva davvero alla generazione più giovane!


Un genio impareggiabile!


I guerrieri nativi della città Splendore di Giada iniziarono a rivalutarlo. Possedere una tale forza a quell'età aveva superato di gran lunga la loro immaginazione.


Jian Xiaoshuang alla fine proveniva pur sempre da una grande setta. Quanto a Yi Yun, era solo un coltivatore itinerante. Aveva detto personalmente di non venire da una setta e di avere solo un maestro. Arrivare a questo punto non era nient'altro che un miracolo.


Mentre la folla guardava scioccata, si resero conto che Yi Yun non era mai rallentato.


Per superare la settima porta del drago doveva essere al di sotto dei settant’anni. Era la più difficile di tutte le porte. In precedenza, Yi Yun aveva menzionato di avere meno di cento anni. Tipicamente, uno lo descriverebbe in quel modo solo se avesse novant'anni.


Così sarebbe dovuto essere impossibile per Yi Yun superare la settima porta del drago.


E poco fa, Jian Xiaoshuang si era lanciata dritta nelle profondità più estreme senza ascoltare le regole della Piattaforma della Porta del Drago. Ora sarebbe dovuta tornare indietro per combattere Yi Yun nella sesta piattaforma.


Alcune persone si stavano preparando per informare Jian Xiaoshuang di tornare indietro, ma Yi Yun aveva già raggiunto un punto di fronte al settimo schermo di luce.


La scena che seguì immediatamente fece sentire le persone come se il tempo si fosse rallentato.


In silenzio, Yi Yun lo attraversò con semplicità...


Fece un semplice paio di passi. Come se stesse attraversando uno strato d'acqua, atterrò delicatamente sulla piattaforma della settima porta senza nemmeno sollevare polvere.


Come era possibile!?


Tutti i presenti, specialmente i guerrieri nativi della città Splendore di Giada, sembravano pietrificati mentre guardavano Yi Yun con shock attonito.


La settima porta del drago richiedeva un'età ossea inferiore ai settant'anni!


Yi Yun aveva meno di settant'anni?


Ridicolo! Aveva detto chiaramente che non aveva ancora coltivato per cento anni. Ma in realtà era stato umile?


Se non aveva nemmeno settant'anni, sottraendo la mancanza di coltivazione nei primi anni dopo la nascita, era abbastanza possibile che avesse coltivato per sessant'anni!


In tal caso, non solo la sua età non era molto diversa da quella di Jian Xiaoshuang, ma erano addirittura coetanei!


Che concetto era essere in grado di uccidere un guerriero allo stadio del Palazzo Dao con sessant'anni di coltivazione?


Yan Tiancong era quasi collassato a terra. Aveva provocato un genio simile!


Già la Società Commerciale dell’Amplificazione Celeste non poteva gestire Yi Yun al suo attuale livello. Anche se Yi Yun fosse stato leggermente più debole, non avrebbero osato attaccarlo con leggerezza. Se non fossero riusciti ad ucciderlo, un talento del genere fatto disperare i suoi nemici con la sua crescita inimmaginabile.


In meno di un secolo o un decennio, il suo livello di coltivazione poteva benissimo aumentare di due o tre livelli. La sua forza sarebbe aumentata di diverse volte, rendendo estremamente possibile per lui spazzare via facilmente la Società Commerciale dell'Amplificazione Celeste!


Quando sarebbe arrivato quel momento, la Casa d'Asta delle Sette Stelle sarebbe solo potuta rimanere neutrale per preservarsi. Sebbene avesse dei sostenitori, quale potente fazione avrebbe prestato grande attenzione a un posto come la città Splendore di Giada?


Ripensando a come Ji Shuiyan aveva imprigionato uomini della Società Commerciale dell'Amplificazione Celeste, e a come avevano quasi lanciato un assalto, Yan Tiancong provò un senso di terrore. Per fortuna, avevano reagito con più moderazione o le conseguenze sarebbero state inimmaginabili.


I guerrieri della città erano terrorizzati dalla potenza di Yi Yun. Tuttavia, gli esperti provenienti da altri luoghi non capirono, non sapevano della fama del giovane in città, né erano a conoscenza di cosa aveva fatto.
E anche se fossero stati informati, non ne sarebbero rimasti impressionati. Dopotutto i guerrieri di Splendore di Giada erano solo piccoli praticanti di arti marziali ai loro occhi. Anche gli Anziani che gestivano le maggiori società commerciali erano considerati deboli.


Dopo lla Manifestazione del Dao, a causa dell'enorme differenza nel numero di foglie del Frutto del Dao, poteva esserci un’enorme disparità di forza tra guerrieri allo stesso livello. Non era impossibile per i guerrieri nelle fasi finali della Manifestazione del Dao, specialmente quelli di grandi sette, uccidere esperti del Palazzo Dao con fondamenta deboli e comuni.


"Xiaoshuang, pensavo solo di capire una cosa attraverso il vostro incontro. Chi avrebbe mai pensato che Yi Yun fosse un un tale genio in realtà?
È ancora meglio, allora. Hai incontrato un avversario alla tua altezza e puoi combattere liberamente. Questo sarà anche utile a farti progredire."


Jian Xiaoshuang era in piedi sulla Piattaforma della Porta del Drago quando la trasmissione di qi vitale di Jian Wufeng risuonò nelle sue orecchie.


"Maestro, dice che ho incontrato un avversario alla mia altezza?" Jian Xiaoshuang lanciò un'occhiata a Yi Yun mentre sbuffava. Sembrava un po' contrariata.


Da quando Jian Xiaoshuang aveva iniziato a praticare le arti marziali, aveva ottenuto la vittoria in ogni battaglia come una forza inarrestabile. A parte i membri della generazione più grande, nessuno dei suoi coetanei poteva rappresentare una minaccia per lei. Invece, spesso combatteva contro avversari dalla coltivazione più elevata.


I suoi fratelli maggiori della setta della Spada Pozza Limpida avevano già paura di lei.


Erano più vecchi di Jian Xiaoshuang e i loro livelli di coltivazione erano uno o due livelli superiori ai suoi. Erano anche uomini, eppure erano stati sconfitti da una ragazzina. Come potevano accettarlo?


Nessun discepolo alla sua età osava fare incontri di allenamento con Jian Xiaoshuang. Scappavano più veloci di un coniglio quando la vedevano. Si era addirittura arrivati al punto che nessuno nella setta della Spada Pozza Limpida osava antagonizzarla, il che aveva anche portato alla sua personalità arrogante e fredda.


Nonostante tali circostanze, Jian Xiaoshuang sentì dal suo maestro che aveva incontrato un avversario formidabile. Il suo tono sembrava anche implicare che avrebbe dovuto imparare da lui e migliorare insieme. Come poteva questo non suscitare il suo spirito combattivo?


Voleva dimostrare di essere la più forte.


Jian Xiaoshuang scosse la spada nella sua mano e la puntò contro Yi Yun. Con una voce chiara e squillante, disse: "Fai la tua mossa."


