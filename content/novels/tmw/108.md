---
weight: 108
title: Capitolo 108 - Un altro Schiaffo in Faccia
pubDate: 2023-08-23T14:09:48.035Z
tags:
    - tmw
---


Le semifinali non erano finite, l’esame dei guerrieri del Sangue Viola fu ancora più intensa.

Anche se avrebbero superato sicuramente la selezione del regno, avrebbero comunque lottato per finire in una posizione migliore, così da ricevere più risorse e ottenere una posizione superiore nelle truppe del Drago Brillante!

Yi Yun guardò tutte le dimostrazioni dei guerrieri.

Un guerriero dal Sangue Viola in effetti era molto più forte. Il primo giovane maestro del clan tribale Tao, Hu Ya, che era apparso per ultimo, animò come non mai l’atmosfera!

Anche lui dimostrò le Nove Misteriose Spade Celesti e usò l’artefatto ancestrale del suo clan, la componente maschio del paio di lame.

La spada maschio era lunga tre piedi, nelle mani di Hu Ya, sembrava fosse viva e aveva un’aura sorprendente. Mentre Hu Ya continuava a fare la sua dimostrazione, ogni fendente scatenava qi di spada che emetteva onde d’urto, e il campo di battaglia si riempì di raggi di spada simili a cascate argentate.

I movimenti di Hu Ya erano troppo veloci da seguire.

A volte, Hu Ya avrebbe rallentato il ritmo, ma anche ad una velocità ridotta sarebbe stato difficile leggere le sue mosse. Dava una sensazione simile a quella di Zhang Yuxian che praticava la tecnica del Divoramento dell’Elefante. Potevi vedere le mosse, ma non necessariamente capire che movimento di spada fosse.

I guerrieri delle grandi tribù delle Lande Selvagge della Nuvola erano impressionati. Perfino un po’ di membri delle truppe del Drago Brillante annuirono lievemente.

Quando Hu Ya finì l’ultima posizione delle Nove Misteriose Spade Celesti, nove raggi volarono dal suo corpo fino al cielo!

Questi nove raggi di spada assomigliavano a lame dorate da lontano. Era uno spettacolo colorato e straordinariamente bello!

“Cha! Cha! Cha!”

Le spade dorate squarciarono l’aria. Perfino le nuvole nel cielo furono tagliate.

La gente del clan Tao attorno sussultò.

Se il qi di spada di Tao Yunxiao assomigliava al bagliore di una lucciola, allora i raggi di Hu Ya erano come raggi lunari. Erano in netto contrasto.

“Questa è una manifestazione di qi vitale del mondo.”

Tra la folla, un guerriero disse: “Rilasciare il qi vitale del corpo e condensarlo. È una tecnica estremamente intelligente. È qualcosa che solo i migliori guerrieri dal Sangue Viola possono fare. Se le nove spade dorate fossero state scagliate tra la pietra di ferro nera, l’avrebbe tagliata come tofu anche se fosse stata grossa come una casa! È solo che il giovane maestro Hu Ya non vuole mostrare il suo potere combattivo!”

“Manifestazione di qi vitale del mondo!” Yi Yun si animò. Si ricordò che, quando aveva lottato contro Lin Xintong la scorsa notte, il suo ultimo pugno aveva formato l’immagine di un drago e una tigre!”

Non ci aveva prestato attenzione allora, ma Lin Xintong l’aveva chiamata manifestazione di qi vitale del mondo!

Non solo sembrava potente, ma poteva aumentare drasticamente i danni inflitti!

Durante le battaglie tra guerrieri dal Sangue Mortale e Viola, avrebbero usato spesso i loro corpi per attaccare. Ma, via via che il livello della coltivazione aumentava, lo scontro sarebbe diventato una competizione di qi vitale!

Nel mondo delle arti marziali ad alto livello, manifestare il qi vitale era basilare.

Ma per i guerrieri delle vaste lande selvagge, era stato uno spettacolo.

La folla si riempì di entusiasmo ed esultò con vivacità!

La gente comune non aveva possibilità di assistere ad una manifestazione di qi vitale del mondo. Inoltre, Hu Ya era estremamente popolare nel suo clan, così tutte le acclamazioni provenivano dai suoi ammiratori.

La sua dimostrazione era finita.

I volti dei membri del clan Tao erano rossi per l’orgoglio. Sembrava che si fossero ubriacati con una bottiglia di vino d’annata e non potevano nascondere la loro gioia. Precedentemente, Yi Yun aveva messo in ombra la loro prominenza, rendendoli scontenti. Ma ora, con Hu Ya, si erano riempiti subito di orgoglio.

Inoltre il primo giovane maestro Hu Ya stava per raggiungere lo stadio del Corpo Temprato. In pochi giorni, probabilmente avrebbe fatto questo ultimo passo ed era un traguardo che la gente del clan tribale Tao non vedeva l’ora che raggiungesse.

L’intero clan tribale Tao, nei suoi diversi secoli di storia, non aveva mai generato un talento che poteva raggiungere lo stato del Corpo Temprato Pulsazione del Drago.

“Il giovane maestro Hu Ya è troppo potente!”

“Naturalmente! Il giovane maestro sta per raggiungere lo stato del Corpo Temprato, Pulsazione del Drago. È negli stadi intermedi del Sangue Viola. Presto entrerà negli stadi avanzati, come può non essere potente? Il giovane maestro Hu Ya sicuramente supererà Yi Yun!”

“Ovvio! Nove spade dorate formate da energia; questa è vera forza! Non è solo un fenomeno illusorio. Giusto, che sorta di persona è il giovane maestro Hu Ya? Darà una lezione a quei presuntuosi delle piccole tribù. Vedranno la forza del nostro clan tribale Tao!”

La gente si agitò. L’esaminatore delle truppe del Drago Brillante impiegò quindici minuti per valutare i guerrieri dal Sangue Viola.

Nuovamente, l’ordine era stato determinato da quando avevano fatto la loro dimostrazione. Hu Ya era l’ultimo.

Quando Zhang Tan menzionò Hu Ya, tutti nel clan tribale Tao trattennero il respiro. Questo era il momento che coinvolgeva di più il loro onore.

Stavano aspettando che Hu Ya mettesse in ombra Yi Yun!

La forza del clan tribale Tao era dieci volte superiore a quella di decine di piccole tribù combinata. Come potevano lasciare che un ragazzino li mettesse in ombra?

La gente era piena di anticipazione. Zhang Tan aprì la bocca.

“Hu Ya, diciotto anni, ha dimostrato le Nove Misteriose Spade Celesti, valutazione…”

“Mistico… senza grado!”

Quando Zhang Tan annunciò la valutazione, la gente del clan tribale Tao rimase stupefatta per poi discutere animatamente.

Hu Ya era riuscito a raggiungere il grado mistico, ma non aveva un livello. Era un Mistico privo di livello!

La differenza tra il nono livello Giallo e il primo livello Mistico era enorme. Alcuni potevano essere superiori allo stadio Giallo, ma non corrispondere ai requisiti del grado Mistico.

Così non avrebbe ottenuto un livello nelle valutazioni.

Mistico privo di grado significava che poteva a stento rientrare in questo stadio, ma non era sufficiente e non sarebbe andato oltre. Ad essere precisi, era un livello transitorio tra lo stadio Giallo e quello Mistico.

Hu Ya era il giovane esperto numero uno del clan tribale Tao e non era molto più debole degli esperti più vecchi al picco del Sangue Viola. Rappresentava la creme de la creme del clan, ma era stato valutato così?

Era uno scherzo?

C’erano numerosi ammiratori e sostenitori di Hu Ya nel clan tribale Tao.

Non riuscirono più ad accettare queste valutazioni! Erano pronti a festeggiare, ma prima di poter saltare di gioia, erano stati ridicolizzati!

Se le Lande Selvagge della Nuvola non avessero potuto raggiungere lo stadio Mistico e Hu Ya lo avesse toccato appena, si sarebbero accontentati perché significava che i criteri di valutazione erano severi.

Ma ora, una canaglia di nome Yi Yun aveva raggiunto il quinto livello Mistico, come potevano accettarlo?

“Non è giusto!”

“Come può Hu Ya essere privo di grado? Non lo accettiamo!” Gridarono alcune persone. Precedentemente, quando Yi Yun aveva messo in ombra Tao Yunxiao, non avevano gridato in molti. Ma ora non potevano più sopportarlo.

Il potere degli ammiratori era spaventoso, specialmente se erano appassionati. Erano disposti a rischiare la vita per i loro idoli.

Che importava di Zhang Tan? E anche se era il Mille Case delle truppe del Drago Brillante? Si sarebbero ribellati se avesse denigrato il loro idolo!

“Non lo accetto. Hu Ya dovrebbe essere almeno al sesto livello del grado Mistico!” Gridò una giovane, rossa per l’agitazione. Nel clan tribale Tao numerose ragazze si erano innamorate di Hu Ya, sarebbero state disposte a correre nude per il loro idolo.

“Giusto! Almeno un sesto livello Mistico. Come può il nostro giovane maestro Hu Ya perdere contro Yi Yun?”

“Che diamine è quello Yi Yun? È solo una persona comune di un piccolo clan tribale. La sua coltivazione non è nemmeno così alta. In base a che criterio l’avete valutato al quinto livello? Non lo accettò!” Disse un’altra ragazza con estrema agitazione. Come poteva il loro idolo essere inferiore ad una persona comune? Era un insulto!

Vedendo le giovani agitate del clan tribale Tao, Yi Yun rimase senza parole. Era esasperato. La sua competizione con Tao Yunxiao e Lian Chengyu non aveva niente a che fare con Hu Ya allo stadio del Sangue Viola, com’era rimasto coinvolto?

Yi Yun ebbe la sensazione che Hu Ya fosse stato una stella di drammi coreani con dei fan accaniti.

I fan per lo più non sarebbero stati razionali.Perché hai dato una valutazione Mistica di livello cinque ad un’altra persona, mettendo in ombra il loro idolo?

Yi Yun guardò istintivamente Hu Ya, ma si rese conto che, nonostante i suoi ammiratori fossero agitati, Hu Ya stava ancora tenendo la spada rimanendo sul posto, silenzioso e impassibile. Sembrava che tutto quello che stava succedendo non avesse niente a che fare con lui.

Questo sorprese lievemente Yi Yun. Questo Hu Ya era interessante.

Poteva comportarsi con calma di fronte ad una folla del genere. Questo tipo di portamento era insolito per un giovane appassionato.



