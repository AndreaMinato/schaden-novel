---
weight: 10860
title: Capitolo 1086 - La setta della Spada Pozza Limpida
pubDate: 2025-09-16T06:13:42.828Z
tags:
    - tmw
---


Capitolo sponsorizzato, ringraziamo Marco!
8 capitoli in coda totali (8 Marco)
0/1 sponsorizzazioni 1 euro a capitolo,
-Schadenfreude


Dopo che la pagoda in miniatura di Jian Wufeng volò per centinaia di migliaia di chilometri, entrò in un nodo spaziale e subì una deformazione spaziale. Nell'istante successivo, la scena davanti a loro si aprì vasta e chiara.


Davanti a loro c'era una distesa infinita di vette innevate. Queste catene montuose erano alte centinaia di migliaia metri, e le nuvole galleggiavano alla base delle montagne. Alcune delle cime più grandi erano radunate attorno a un enorme lago.


Sebbene il lago si trovasse su un terreno freddo sopra le cime innevate delle montagne, non gelava. Nell’acqua fiorivano loti di neve millenari. Da lontano, sembravano fiocchi di neve in superficie. ra uno spettacolo estremamente bello.


"Questo lago si chiama Pozza Limpida della Montagna Innevata. È l'ingresso della mia setta ed è per questo che si chiama così.” Disse Jian Wufeng mentre pilotava la pagoda attraverso lo spazio ancora una volta. Sopra lo specchio d’acqua era nascosto l'ingresso della setta della Spada Pozza Limpida. Era un piccolo mondo indipendente.


Il paesaggio attorno cambiò di nuovo all’istante. Il lago era ancora lì, ma i dintorni erano completamente cambiati. La neve che copriva tutto era scomparsa, sostituita da un numero infinito di edifici maestosi. Tra le costruzioni c'erano alberi e fiori intricati. Sembrava un paradiso.


Yi Yun vide il cancello principale del complesso maestoso da lontano. La targa su di esso aveva due parole, Pozza della Chiarezza, che erano scritte con grande stile. I tratti contenevano un intento di spada che faceva palpitare il cuore.


La pagoda in miniatura di Jian Wufeng volò verso l’ingresso principale e alla fine atterrò in una piazza.


La piazza aveva una circonferenza di circa cinque chilometri. Al centro c’era un enorme calderone che le dava un aspetto piuttosto formidabile.


Yi Yun non pensò troppo alla sua improvvisa comparsa in questo luogo strano, ma Ji Shuiyan si sentì un po' persa.


Avevano percorso una distanza di almeno decine di milioni di chilometri dalla città Splendore di Giada.


"Signorina Shuiyan, dovremmo adattarci. È stato necessario rifugiarci qui. Quanto alla città, un giorno la riporterò a Splendore di Giada." Disse con solennità Yi Yun, comprendendo come la pensava.


Ji Shuiyan ovviamente non dubitava della sua promessa.


"Quanto alla società commerciale dei Segreti Divini... Mi dispiace molto. Non mi aspettavo che alla fine avrei causato un disastro." Yi Yun sapeva che nella loro frettolosa partenza, era stato impossibile portare con loro i membri dell’organizzazione. Le persone rimaste indietro erano naturalmente in grave pericolo.


Ji Shuiyan scosse la testa e disse: "Giovane Maestro Yi, per favore non dica così. Senza di lei, non solo la società commerciale dei Segreti Divini sarebbe a rischio, ma si sarebbe abbattuta una catastrofe su di me.”


"La nostra improvvisa partenza potrebbe aver offeso il Palazzo del Dao delle Sette Stelle,” continuò: “Ma è improbabile che si preoccupino di una minuscola fazione come la società commerciale dei Segreti Divini.
Sono solo la casa d'asta delle Sette Stelle e Yan Tiancong che probabilmente cercheranno una compensazione dalla società commerciale dei Segreti Divini. Prima di entrare nella dimora, ho frantumato di nascosto un amuleto di giada per la trasmissione della voce.
Ho ordinato ai miei sottoposti più importanti di fuggire da Splendore di Giada attraverso passaggi segreti. Quanto agli altri, ho permesso loro di giurare fedeltà alla società commerciale dell’Amplificazione Celeste. Le loro vite dovrebbero essere risparmiate."


Yi Yun aveva notato come Ji Shuiyan aveva frantumato un amuleto di giada per la trasmissione vocale. Aveva sia lasciato un passaggio segreto in anticipo sia dato l'ordine in un momento così cruciale.
Tutto questo dimostrava la sua lungimiranza. Finché i membri della società fossero sopravvissuti, tutto il resto poteva essere ricostruito. Anche se le ricchezze sarebbero andate perse, era ancora possibile recuperarle di nuovo.


…


"Il maestro della setta è tornato."


Nel momento in cui Jian Wufeng atterrò un gran numero di persone della setta della Spada Pozza Limpida lo accolse.


"Zio marziale maestro della setta!"


Un giovane dalla camicia rossa si fece avanti con un sorriso. Era un po' speciale perché aveva due spade appese alla schiena.


Yi Yun fu un po' sorpreso che l'uomo impugnasse due spade.


Il Lord dello Yang Azzurro usava una sola spada e la difficoltà nell’utilizzarne due era di gran lunga superiore rispetto ad usarne solo una. La setta non aveva ottenuto tutta l'eredità del Lord dello Yang Azzurro, eppure il giovane dalla camicia rossa aveva scelto la strada molto più difficile. Era evidente che fosse una persona dall'immensa fiducia in sé stessa.


Il giovane dalla camicia rossa si rivolse a Jian Xiaoshuang e disse gentilmente dopo essersi inchinato a Jian Wufeng: "Bentornata, sorella minore Xiaoshuang."


Subito dopo, notò Yi Yun in piedi dietro Jian Xiaoshuang.


Esitò per un momento prima di dire: "Questo è?"


La setta della Spada Pozza Limpida era parzialmente isolata. La sua posizione era un segreto e non doveva essere divulgata.


Quanto ai discepoli della setta, non era permesso loro di portare estranei qui.


Così divenne perplesso vedendo che Jian Wufeng si era portato degli estranei. Era impossibile che questa persona fosse un discepolo che Jian Wufeng aveva reclutato, vero? La loro setta della Spada Pozza Limpida aveva sempre avuto pochi membri perché i loro criteri per accettare discepoli erano estremamente severi.


Jian Wufeng aveva preso Jian Xiaoshuang come suo unico discepolo. Quanto al giovane dalla camicia rossa, era il discepolo personale del Grande Anziano.


Il giovane dalla camicia rossa e Jian Xiaoshuang potevano essere definiti i due potenti talenti gemelli della Spada Pozza Limpida.


Tuttavia, Jian Wufeng ignorò la sua domanda e invece disse direttamente: "Passa l'ordine. Sigilla l'ingresso e attiva la formazione di occultamento. Nessuno può lasciare o entrare nella setta della Spada Pozza Limpida senza la mia approvazione! Inoltre, tutti devono mettersi in massima allerta e iniziare preparativi di primo grado per combattere!"


Nel momento in cui Jian Wufeng diede l'ordine, molte persone che erano accorse lì per accoglierlo rimasero sbalordite.


Preparativi di primo grado per combattere? In quello stato, nessun discepolo sarebbe potuto entrare in isolamento e sarebbero dovuti essere costantemente in allerta. Inoltre, attivando pienamente le formazioni difensive, ogni giorno avrebbero consumato un numero astronomico di Pietre del Mondo.


La setta della Spada Pozza Limpida probabilmente non aveva attuato preparativi di primo livello da decine di migliaia di anni. C'era anche bisogno di sigillare l'ingresso per prevenire qualsiasi entrata e uscita. Cosa stava succedendo? Stavano forse per essere attaccati da un nemico formidabile?


"Fenghong, perché rimani lì impalato? Affrettati a dare l'ordine!" Jian Wufeng ruggì al giovane dalla camicia rossa. Jian Fenghong non ebbe la possibilità di fare domande su Yi Yun mentre si affrettava a trasmettere l'ordine.


Presto, l’atmosfera nell'intera setta della Spada Pozza Limpida divenne estremamente tesa. Grandi quantità di persone uscirono dalle loro terre di coltivazione immaginando che si stesse avvicinando un nemico formidabile.


Dopo aver trasmesso l'ordine, Jian Fenghong alla fine non poté frenare la sua curiosità e chiese: "Zio marziale maestro della setta, qual è il problema? Qualcuno ci sta attaccando? Chi è il nemico?"


"Non si sa se ci attaccheranno, ma il nemico è il Palazzo del Dao delle Sette Stelle." Disse Jian Wufeng con leggerezza. Ma quando Jian Fenghong sentì queste parole, rimase piuttosto scioccato.


Cosa!? Il Palazzo del Dao delle Sette Stelle!?


Il Palazzo del Dao delle Sette Stelle era una fazione estremamente potente nel Territorio Divino dello Stato Centrale. Anche solo uno qualsiasi dei suoi sette Grandi Ambasciatori era alla pari con Jian Wufeng. Inoltre, c'era l'imperscrutabile Lord del Palazzo e il suo vice!


Non ci sarebbe stata alcuna possibilità di vittoria se la setta della Spada Pozza Limpida avesse combattuto contro il Palazzo del Dao delle Sette Stelle.


"Fratello Minore Wufeng, cosa hai detto? Hai offeso il Palazzo del Dao delle Sette Stelle?"


In quel momento, un urlo risuonò mentre un uomo di mezz’età grassoccio si avvicinava velocemente.


Anche lui era vestito di rosso. Sembrava paffuto, ma si muoveva leggero come una rondine. In pochi passi, aveva attraversato migliaia di metri ed era apparso davanti a Jian Wufeng.


Questa persona era il maestro di Jian Fenghong, il Grande Anziano della setta della Spada Pozza Limpida.


La setta della Spada Pozza Limpida aveva sempre due persone al potere. Entrambi discutevano le questioni e prendevano decisioni che evitavano diversi errori, ma, allo stesso tempo, non impediva alle due persone al potere di lottare per quell’autorità.


"C’erano dei motivi dietro. Non avevo altra scelta." Jian Wufeng scosse la testa. Offendere il Palazzo del Dao delle Sette Stelle era davvero un problema difficile.


