---
weight: 10870
title: Capitolo 1087 - La spada ancestrale Pozza Limpida
pubDate: 2025-09-16T06:13:42.829Z
tags:
    - tmw
---


Capitolo sponsorizzato, ringraziamo Marco!
7 capitoli in coda totali (7 Marco)
0/1 sponsorizzazioni 1 euro a capitolo,
-Schadenfreude


"Dei motivi?" L'uomo con la camicia rossa si irritò sentendo la spiegazione di Jian Wufeng. "A prescindere dal motivo, non avremmo mai dovuto farci nemico il Palazzo del Dao delle Sette Stelle. Ti ho ripetutamente messo in guardia di essere tollerante quando sei fuori."


Il grassone dalla camicia rossa si chiamava Jian Buyi. Era molto più vecchio di Jian Wufeng ed era piuttosto insoddisfatto della situazione. Conosceva il temperamento di Jian Wufeng. Era una persona diretta e testarda, il che rendeva facile per lui offendere gli altri.


In quel momento, Yi Yun prese l’iniziativa di fare un passo avanti e disse: "Il signor Wufeng è entrato in conflitto con il Palazzo del Dao delle Sette Stelle a causa mia."


"Tua?"


Jian Buyi guardò Yi Yun e rimase sbalordito. Chi era questa canaglia?


"Sono Yi Yun."


Yi Yun era comunque di fronte ai membri della setta della Spada Pozza Limpida. Dato che Jian Wufeng gli aveva salvato la vita, era piuttosto rispettoso nei loro confronti.


Jian Buyi rimase un po' senza parole. Non gli importava se il nome del giovane fosse Yi Yun o Er Yun. Era più preoccupato dall'enorme problema con il Palazzo del Dao delle Sette Stelle.


"Fratello maggiore, ho salvato il nostro giovane amico, Yi Yun, perché proviene dalla stessa discendenza della nostra Setta della Spada Pozza Limpida."


"Oh? Stessa discendenza?" Jian Buyi era sempre più confuso. La setta della Spada Pozza Limpida non aveva frazioni, quindi come potevano essere della stessa discendenza?


Jian Wufeng aggiunse: "La nostra Setta della Spada Pozza Limpida ha ottenuto l'eredità dell'antenato fondatore per potersi sviluppare fino a questo punto. E così è successo al nostro giovane amico. Inoltre, è un genio strabiliante.
Si può dire che la sua comprensione del Dao della Spada dell'antenato fondatore abbia raggiunto l'apice della perfezione. Sarei disposto ad offendere ogni setta nel Territorio Divino dello Stato Centrale per salvare un genio che condivide la nostra discendenza, figuriamoci il Palazzo del Dao delle Sette Stelle."


I discepoli della setta della Spada Pozza Limpida presenti sentendo queste parole rimasero sbalorditi. Yi Yun aveva ottenuto l'eredità dell'antenato fondatore?


Anche se i discepoli della setta della Spada Pozza Limpida non conoscevano il Lord dello Yang Azzurro, sapevano che il loro antenato fondatore era una figura molto rispettata il cui Dao della Spada aveva raggiunto l'apice della perfezione.
La setta della Spada Pozza Limpida ne aveva ereditato circa l'80%, lasciandone circa il 20% mancante. Tuttavia, ogni generazione di geni della setta avrebbe fatto delle modifiche, permettendo loro di sviluppare un Dao della Spada unico.


In termini di forza, la Setta della Spada Pozza Limpida non era considerata una fazione di primo piano nel Territorio Divino dello Stato Centrale. Tuttavia, in termini di eredità del Dao della Spada e della comprensione della via della spada, si era sempre considerata superiore a tutti.


La Setta della Spada Pozza Limpida era orgogliosa delle sue arti!


Ora, Jian Wufeng affermava che questo Yi Yun aveva ottenuto l'eredità dell'antenato fondatore. Che la sua comprensione del Dao della Spada aveva raggiunto l'apice della perfezione. Il grassone dalla camicia rossa naturalmente non era d'accordo.


Jian Wufeng continuò: "Il nostro giovane amico, Yi Yun, ha promesso di dimostrare le sue intuizioni sul Dao della Spada. Voglio che ogni discepolo le veda. Yi Yun ha accettato. È disposto a dimostrare il Dao della Spada diverse volte. Quanto a quanto chiunque possa comprendere, dipenderà da loro stessi."


Le parole di Jian Wufeng erano rivolte ai vari discepoli della setta della Spada Pozza Limpida.


Nel momento in cui disse quelle parole, la folla rimase un po’ sbalordita.


Potevano ignorare l'affermazione di Jian Wufeng che il Dao della Spada di Yi Yun avesse raggiunto l'apice della perfezione, ma avevnao dato per scontato che si riferisse solo ai membri della giovane generazione. Ma ora, Jian Wufeng voleva che tutti i discepoli della setta della Spada Pozza Limpida guardassero la dimostrazione del Dao della Spada di Yi Yun?


Inoltre, aveva anche detto che potevano solo contare sulla loro comprensione per capirlo. Non li stava sottovalutando? Molti membri della setta della Spada Pozza Limpida miravano a diventare un giorno uno dei dieci migliori spadaccini nel Territorio Divino dello Stato Centrale. Quanto al perché non miravano al primo posto, era perché esistevano mostri come Jian Fenghong e Jian Xiaoshuang al mondo.
Sarebbe stato impossibile per loro superare quel duo.


Jian Buyi aggrottò le sopracciglia. Sapeva che Jian Wufeng era molto esigente. Vista la sua dichiarazione, significava che il giovane aveva qualche capacità.


"Da quanti anni pratichi la via della spada?" chiese Jian Buyi.


"Quasi sessant'anni." Rispose Yi Yun.


"Oh?" Jian Buyi alzò le sopracciglia. Quel lasso di tempo era troppo breve. Non importava quanto fosse talentuoso Yi Yun, quanto poteva essere forte quando era limitato dal tempo? A cosa stava pensando Jian Wufeng?


"Sessant'anni? Io ho già coltivato la via della spada per sei volte tanto!"


Borbottò sommessamente un discepolo della Setta della Spada Pozza Limpida non lontano. Aveva praticato la via della spada per 360 anni. Eppure, avrebbe dovuto imparare da Yi Yun. Tuttavia, visto che era stato il Maestro della Setta a decretarlo, non poteva obiettare apertamente.


Molti dei discepoli della Setta della Spada Pozza Limpida avevano coltivato per centinaia di anni. Quanto a Jian Fenghong, aveva coltivato per 400 anni.


Tra quelli nella Setta della Spada Pozza Limpida, la forza di Jian Fenghong era leggermente inferiore, ma quando si trattava del Dao della Spada era alla pari con il tipico Anziano.


Jian Xiaoshuang aveva sconfitto tutti i suoi coetanei ma poteva solo imparare da Jian Fenghong.


Jian Fenghong era sempre affezionato a Jian Xiaoshuang. Certo, poteva duellare pazientemente con lei, ma chi era Yi Yun? Come poteva Jian Fenghong essere disposto ad imparare da Yi Yun?


"Trasmetti l'ordine. Una volta che le formazioni difensive saranno completamente attivate, tutti i discepoli devono andare alla piattaforma della Presenza della Spada!"


Jian Wufeng era un uomo di parola. Jian Buyi non rispose, perché voleva vedere quanto fosse capace Yi Yun.


La piattaforma della Presenza della Spada era in cima al picco della Presenza della Spada. La setta aveva aperto uno spazio per l’arena loro stessi. Era una vasta collina di pietra. Era di colore bianco puro e liscia come uno specchio. Camminandoci sopra, si potevano vedere i riflessi.


Molti dei discepoli della setta iniziarono a radunarsi lì. Avevano tutti sentito che il Maestro di Setta, Jian Wufeng, aveva offeso il Palazzo del Dao delle Sette Stelle per salvare un membro della giovane generazione. E che quel ragazzo stava per dimostrare la sua abilità con la spada.


Vedendo sempre più discepoli della setta della Spada Pozza Limpida radunarsi, Yi Yun pensò tra sé e sé di non essersi mai aspettato così tante persone. Era perché Jian Wufeng era profondamente dedito alla sua setta. Desiderava che tutti i discepoli della Setta della Spada Pozza Limpida avessero l'opportunità di migliorare la loro forza.


Yi Yun non ci badò. La sua intenzione originale era tramandare ciò che il Lord dello Yang Azzurro aveva appreso ai suoi discendenti. Più persone c'erano, più lo avrebbe ripagato appieno.


"Aspetta, ho una spada qui. Vediamo se puoi usarla!" Disse Jian Wufeng mentre rivelava una lunga scatola di legno.


Era una scatola di legno raffinata dall’aspetto un po’ antico. Quando Jian Wufeng la aprì, mostrò una spada avvolta da seta color azzurro.


Vedendo questa spada, gli occhi di Jian Buyi brillarono.


"Spada ancestrale Pozza Limpida?"


La spada ancestrale Pozza Limpida aveva un'origine misteriosa. Era stata ottenuta da un'antica rovina dalla setta dieci milioni di anni fa. Era estremamente speciale ed era fondamentale per loro.


Il precedente detentore della spada ancestrale Pozza Limpida l'aveva lasciata a Jian Wufeng. Questo metteva Jian Buyi un po' a disagio perché era il discepolo maggiore, ma non si era opposto. Il motivo era che la spada ancestrale era molto più forte nelle mani di Jian Wufeng che nelle sue.


La spada ancestrale Pozza Limpida si comportava in modo completamente diverso nelle mani di persone diverse. Possedeva una spiritualità. Chi non veniva riconosciuto dalla spada si sarebbe sentito come se stesso tenendo un pezzo di materia dura. Ma quando veniva brandita da qualcuno che ne otteneva il riconoscimento, diventava un’arma divina impareggiabile. Poteva squarciare il cielo ed essere quasi onnipotente.


