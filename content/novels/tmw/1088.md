---
weight: 1088
title: Capitolo 1088 - La formazione di Valutazione della Spada
pubDate: 2025-09-16T06:13:42.829Z
tags:
    - tmw
---


Capitolo sponsorizzato, ringraziamo Marco!
6 capitoli in coda totali (6 Marco)
0/1 sponsorizzazioni 1 euro a capitolo,
-Schadenfreude


"È la spada ancestrale Pozza Limpida!"


"È davvero la spada ancestrale Pozza Limpida! È la prima volta che la vedo!"


La spada ancestrale Pozza Limpida era un tesoro fondamentale della setta. Normalmente era custodita dal maestro della setta o dal Grande Anziano, quindi i discepoli ordinari naturalmente non avevano possibilità di vederla. Solo discepoli chiave come Jian Xiaoshuang e Jian Fenghong avrebbero mai avuto la possibilità di osservarla. A volte, potevano persino usarla.


Jian Fenghong e Jian Xiaoshuang avevano effettivamente avuto possibilità di brandire la spada ancestrale Pozza Limpida. Jian Fenghong non era stato particolarmente eccezionale quando l’aveva usata. A quel riguardo, era come il suo maestro, Jian Buyi.


Tuttavia, Jian Xiaoshuang era diversa. Jian Wufeng apprezzava così tanto Jian Xiaoshuang perché la Spada Ancestrale diventava più potente nelle mani della giovane in confronto alle sue.


Questo metteva Jian Buyi un po' a disagio. Lui e il suo discepolo erano completamente inferiori a Jian Wufeng e alla sua discepola. Questo significava che la spada ancestrale Pozza Limpida sarebbe stata tramandata a Jian Xiaoshuang nella prossima generazione.


Naturalmente, anche se Jian Buyi era scontento, vedeva comunque il quadro generale. Non fece nulla di estremo per ottenere la spada ancestrale Pozza Limpida.


"Yi Yun, ti presterò questa spada ancestrale Pozza Limpida per la tua dimostrazione. Sigillata al suo interno c'è un potere immenso. Chi non ha talento nella spada non è in grado di usarla.”


Mentre Jian Wufeng diceva questo, la spada ancestrale Pozza Limpida nella sua mano volò verso l’alto e sfrecciò verso Yi Yun!


"Pa!"


Yi Yun afferrò saldamente l'elsa. Con la spada in mano, Yi Yun percepì immediatamente un'energia indescrivibile.


Senza dubbio, era una spada molto potente, ma Yi Yun poteva percepire vagamente che c'era qualcosa che le mancava. Era come se la spada avesse subito gravi danni in passato.


"Questa spada…"


Yi Yun rimuginò per un momento. Aveva la vaga sensazione che la spada avesse un'origine straordinaria. Tuttavia, non ci pensò troppo perché era uno dei fondamenti della setta della Spada Pozza Limpida.


Yi Yun sentì l'intento della spada ribollire dentro di sé mentre la brandiva.


"Yi Yun, la piattaforma della Presenza della Spada ha una formazione di valutazione della spada. È stata scoperta dalla mia setta in un'antica rovina, e dopo le riparazioni di maestri di formazioni per molte generazioni, può essere considerata una formazione intricata.”


"La formazione di valutazione della spada può essere usata da una o più persone. Permette all'intento della spada e alle leggi dell'esaminatore o del candidato di essere perfettamente proiettati in una personificazione della spada.
Combattere contro una personificazione della spada assicura in primo luogo di affrontare un avversario alla pari. Quindi, è assolutamente equo. In secondo luogo, permette di usare la forma più affilata del Dao della Spada senza preoccuparsi delle ferite."


Jian Wufeng fece un'introduzione. Se Yi Yun avesse solo dimostrato le sue mosse di spada, sarebbe stato impossibile tirarne fuori tutta la potenza. C'era bisogno di un avversario.


"Allora, per presiedere la formazione di valutazione della spada…" Proprio mentre Jian Wufeng stava pensando a scegliere chi avrebbe controllato la formazione, Jian Fenghong fece un passo avanti e disse: "Zio marziale maestro della setta, sono disposto a presiedere la formazione."


"Oh?"


Jian Wufeng guardò Jian Fenghong. La potenza della formazione di valutazione della spada dipendeva interamente dal Dao della Spada e dall'intuizione nomologica di chi la usava. Non aveva molto a che fare con il livello di coltivazione.


Jian Fenghong aveva coltivato nella via della spada per circa quattro secoli. La sua padronanza nel Dao della Spada era considerata piuttosto buona e infatti lo rendeva adatto al compito.


"Va bene." Jian Wufeng acconsentì.


Dopodiché agitò la mano, e lungo il confine della piattaforma della Presenza della Spada, apparvero due arene a nove stelle. Erano piene di iscrizioni e c'erano nove spade conficcate nel pavimento attorno.


Jian Fenghong guardò la piattaforma di spada a nove stelle per poi guardare Yi Yun. Mostrò un lieve sorriso.


Chiunque avrebbe provato gelosia. Jian Fenghong non era qualcuno di immorale, ma era naturale che si sentisse a disagio visto che il maestro di setta stava lodando un uomo più giovane di lui, per di più di fronte alla sorella minore che ammirava. Dopotutto, non era un santo.


La piattaforma della Presenza della Spada era l’occasione perfetta per lui per sminuire un po’ Yi Yun.


Jian Fenghong estrasse le sue due spade e si mise sulla piattaforma di spada a nove stelle. Guardò Yi Yun e disse: "Sali. Usa tutta la tua forza e non biasimarmi se non mi tratterrò. Dato che sei così stimato dallo zio marziale maestro della setta, dovresti essere abbastanza capace. Non mostrerò alcuna pietà."


"Non ho bisogno della piattaforma di spada." Yi Yun rispose brevemente. La sua risposta fece alzare le sopracciglia a Jian Fenghong. "Cosa?"


"Sono più abituato a combattere di persona." Mentre parlava, Yi Yun camminò dritto verso il centro della piattaforma della Presenza della Spada.


"Combattere di persona?"


Jian Fenghong aggrottò le sopracciglia. Nelle battaglie tra guerrieri, a meno che il divario di forza non fosse ampio, come Yi Yun contro Jian Xiaoshuang, l'esito poteva essere facilmente determinato attraverso il controllo della propria potenza di spada. Se il divario non fosse stato vasto, si poteva rimanere feriti.


Jian Fenghong stava usando una personificazione della spada mentre Yi Yun combatteva di persona. Anche se Jian Fenghong avesse perso, non sarebbe rimasto ferito. Tuttavia, era diverso per Yi Yun. Se fosse stato ferito da fasci di spada, poteva facilmente essere costretto a letto per una quindicina di giorni circa.


"Posso accettarlo, ma il mio livello di coltivazione è di gran lunga superiore al tuo e ho fondamenta più profonde. Combattendo di persona, è difficile per me reprimere il mio livello di coltivazione per renderlo identico al tuo. Combatterò comunque con una personificazione di spada in modo che il livello di coltivazione sia identico al tuo. Allora sarà assolutamente equo. Ti avverto che non mostrerò pietà. Non biasimarmi se rimarrai gravemente ferito."


Jian Fenghong era irritato dalla risposta noncurante di Yi Yun. Aveva intenzione di farlo soffrire un po’.


Poi, una luce bianca avvolse l'area, e la figura di Jian Fenghong svanì in essa.


Allo stesso tempo, i dintorni di Yi Yun, che avevano discepoli della setta della Spada Pozza Limpida solo a decine di metri di distanza, improvvisamente si allontanarono di una grande distanza.
Le loro figure sembravano delle dimensioni di chicchi di riso. Anche la collina di roccia liscia che stava di fronte alla piattaforma della Presenza della Spada fece lo stesso. Istantaneamente, Yi Yun si trovò in un vasto spazio vuoto.


E in questa vasta e vuota piattaforma della Presenza della Spada, apparve una figura. Era una personfiicazione formata da qi della spada, Jian Fenghong.


Tutti i discepoli della setta della Spada Pozza Limpida assistettero a questa scena. Jian Fenghong stava presiedendo la formazione della spada, ed erano consapevoli di cosa significasse.
Dopotutto Jian Fenghong era il loro fratello maggiore. Era stato un esaminatore diverse volte e visto che lui era stato severo, molte persone erano state malmenate pesantemente nella piattaforma della Presenza della Spada. Solo Jian Xiaoshuang riceveva un trattamento speciale quando lo affrontava.


"Dov'è la tua posizione di spada? Sto per attaccare!" Prima di muoversi, Jian Fenghong avvertì deliberatamente Yi Yun. Era piuttosto sicuro di sé.


Yi Yun non si era affatto messo in posizione. In un incontro tra guerrieri, c'era bisogno di prepararsi, permettendo di raggiungere il picco delle proprie condizioni per la battaglia. A volte, solo la preparazione era sufficiente per determinare la vittoria.


Yi Yun non fece alcuna preparazione, quindi i suoi attacchi potevano solo essere molto più deboli che se si fosse preparato.


"Se mi preparo o meno dipende da me. Non devi preoccuparti. Nei miei anni di pratica delle arti marziali, raramente combatto avversari che sono miei pari. Quindi perché avrei bisogno di alcuna preparazione mentre combatto contro qualcuno al mio livello?"


Nel corso dei decenni di pratica delle arti marziali di Yi Yun, aveva combattuto numerose battaglie contro nemici di livello superiori al suo. Così, questa era una rara occasione per combattere qualcuno che eguagliava il suo livello. Naturalmente, tra i suoi coetanei, pochi potevano essere considerati pari a lui.

