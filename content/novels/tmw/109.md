---
weight: 109
title: Capitolo 109 - Abilità legata al Sangue
pubDate: 2023-08-24T14:09:48.035Z
tags:
    - tmw
---


Dopo che le semifinali terminarono, i partecipanti furono rimandati alle loro residenze, che avessero fallito o no.

Per quanto riguardava la folla, non importava quanto fosse indignata, non poteva cambiare i risultati della competizione e iniziò a disperdersi.

Ma la battaglia non si fermò.

Quando Yi Yun finì di cenare, uscì dalla mensa del clan tribale Tao. Lì incontrò un gruppo di bambini che voleva causargli problemi.

Il loro capo era una mocciosa di quattordici anni e dietro di lei c’era un branco di ragazzi e ragazze, tutti adolescenti.

La ragazzina era il loro capo; non era diversa dai bulletti della scuola nei suoi ricordi.

Anche in questo mondo, i bambini entravano nella loro fase di ribellione da adolescenti. I ragazzini a questa età formavano facilmente le loro gang come il gruppo Verde, il gruppo Hong, il gruppo dei Giovani, etc.

La ragazzina si mandò via con un colpetto i capelli con calma e fissò Yi Yun silenziosamente con uno sguardo pieno di ostilità.

Erano qui per dimostrare la loro forza.

In effetti trattavano Yi Yun come qualcuno alla loro età e al loro stesso livello intellettivo.

Se non altro, solo in base all’altezza, Yi Yun era un pollice più basso della ragazza.

Come potevano dei ragazzini sapere qualcosa dell’Aura Viola dall’Est o della manifestazione di qi vitale del mondo? Per loro la forza era misurata dall’altezza di una persona.

Chi sembrava alto e forte, sarebbe parso potente, e non avrebbero osato offenderlo.

Chi era basso, non li avrebbe intimiditi e sarebbe stato maltrattato.

Il capo dei bambini naturalmente sapeva che Yi Yun era forte e che il gruppo che aveva portato con sé non poteva competere con lui, ma Yi Yun era più basso di loro di una testa. Questo li faceva sentire subconsciamente in vantaggio, visto che spesso avevano maltrattato il debole.

Era difficile descrivere i pensieri di questi bambini. Sentivano che il loro idolo era stato insultato, così avevano bisogno di fare qualcosa per mostrare il loro coraggio.

Naturalmente chi aveva davvero “insultato” il loro idolo erano le truppe del Drago Brillante, ma non avevano il coraggio di provocarli, così potevano solo importunare Yi Yun.

Dovevano solo fare una dimostrazione, provare il loro supporto per Hu Ya. Non sapevano nemmeno loro cosa volevano ottenere.

Yi Yun era senza parole. Si sentiva davvero sfortunato ad essere importunato da ragazzini ignoranti.

Yi Yun semplicemente rilasciò un poco d’aura per spingerli via. Si fece largo tra la folla, lasciando che ribollissero nella loro rabbia.

In effetti, da quando le semifinali si erano concluse, Yi Yun si era reso conto che gli sguardi della gente del clan tribale Tao si erano riempiti di ostilità.

Yi Yun aveva surclassato in un solo colpo i tre giovani maestri del loro clan. Era come entrare nella casa di qualcuno e schiaffeggiare il proprietario. Come potevano essere amichevoli nei suoi confronti?

L’aspetto peggiore era che Yi Yun non aveva mai rivelato la sua vera forza. I risultati erano stati decisi dalle truppe del Drago Brillante. La gente del clan tribale Tao era estremamente contrariata dai risultati.

Yi Yun ignorò questa gente con l’intenzione di allontanarsi velocemente. In quel momento, notò che non troppo lontano c’era una ragazza vestita di bianco che stava sorridendo verso di lui.

Il tramonto le faceva proiettare una lunga ombra a terra. Il suo vestito era ricoperto da un bagliore dorato che luccicava al sole come elfi danzanti.

La ragazza si limitò a sorridere senza dire una parola. Quando notò che Yi Yun l’aveva vista, si girò e se ne andò.

Yi Yun capì le sue intenzioni e la seguì.

I due avanzarono e presto scomparirono dalla città del clan tribale Tao.

Dopo un cambio di paesaggio, Yi Yun e la ragazza erano arrivati nella montagna posteriore del clan tribale Tao. In quel momento il sole era tramontato e il suo bagliore nel cielo ad ovest era rosso bruciante.

“Non sembri popolare…” Disse con tranquillità Lin Xintong mentre si voltava verso di lui.

Yi Yun sorrise con un po’ di esasperazione: “La mia comparsa nel clan tribale Tao ha rubato la loro scena. Naturalmente non mi accoglierebbero, inoltre… sono indignati.”

“La valutazione delle truppe del Drago Brillante hanno una certa autorità. Puoi ignorare questa gente… Giusto… Ho accettato di continuare a fare incontri con te.” Lin Xintong si era accordata con Yi Yun per continuare a lottare oggi.

“Bene!” Yi Yun non poteva chiedere di meglio. Lin Xintong era un’esperta; anche se Yi Yun non sapeva a che livello fosse, sapeva che avrebbe beneficiato molto a vedere le sue mosse.

Lin Xintong si toccò gentilmente un polso e tirò fuori una spada.

Spada?!

Lo sguardo di Yi Yun si accese. Era la prima volta che la vedeva usare un’arma.

Negli incontri precedenti, aveva usato i pugni per affrontarlo.

“Tao Yunxiao usa una spada, così fa Hu Ya. La spada che usano è l’artefatto ancestrale del clan tribale Tao. Ma perché ho la sensazione che la qualità di quelle due spade non può reggere il confronto con quella nelle mani di Lin Xintgon?”

La lama di Lin Xintong era estremamente morbida, come un serpente argentato che nuotava. Anche se era lontana da Yi Yun, quel bagliore freddo sembrava infilzare Yi Yun in fronte, facendogli sentire un brivido.

“Il nome della spada è Acqua Gelida; è la mia spada. Di solito la uso quando affronto nemici. Puoi dire che abbia un talento speciale con la spada. Questo talento è conosciuto anche come ‘Cuore della Spada’.”

“Il Cuore della Spada si eredita dal proprio sangue. Non è qualcosa che possono ottenere tutti. Forse in futuro erediterai un’abilità legata al sangue.” Le parole di Lin Xintong aprirono una nuova parte per Yi Yun.

Abilità legata al sangue? Cuore della Spada?

Yi Yun non sapeva cosa significasse avere un’abilità legata al sangue, ma all’improvviso provò un forte interesse.

Lin Xintong disse: “Devi solo avanzare allo stadio del Sangue Viola per ora. Puoi ignorare le abilità legate al sangue per il momento. È ancora qualcosa fuori dalla tua portata…”

Dopo aver detto questo, mosse la spada: “Un’arma è parte del corpo di un guerriero. Il primo contatto per i guerrieri nella via della spada è brandire una spada. Il passo successivo è usare il qi per brandirla. Il terzo passo è usare il cuore per tenerla!”

“Guarda bene oggi, queste sono le Nove Misteriose Spade Celesti!” Lin Xintong iniziò a muovere la spada. Lo fece lentamente, ma ogni mossa e posizione aveva indotto il potere del cielo e della terra. I suoi movimenti erano perfetti e armoniosi.

La tecnica di spada di Lin Xintong era le Nove Misteriose Spade Celesti!

Yi Yun era scioccato. Sembrava che non ci fosse tecnica di coltivazione che non conosceva.

Sapeva praticare il pugno costole di drago osso di tigre e anche le Nove Misteriose Spade Celesti. E queste non erano le sue tecniche principali, era il Sutra del Cuore della Fata ad esserlo!

Ma anche se non ci aveva dedicato troppo tempo, le aveva padroneggiate!

Solo le sue note sul pugno costola di drago osso di tigre avevano dato molti benefici a Yi Yun.

Per quanto riguardava le sue Nove Misteriose Spade Celesti, erano perfette. Perfino Yi Yun che non era un gran conoscitore della spada poteva sentirne le meraviglie.

Specialmente con la visione data dal Cristallo Viola dell’Origine, poteva vedere il qi vitale del mondo attorno condensarsi verso di lei, formando innumerevoli puntini lucenti.

“Shoo! Shoo! Shoo!” Nove raggi dorati uscirono dal corpo di Lin Xintong. Questa era la manifestazione di qi vitale che Hu Ya aveva manifestato prima!

Ma il suo qi vitale era apparso per un istante prima di sfrecciare nel cielo.

La manifestazione di Lin Xintong delle nove spade dorate invece sembravano fate che volavano attorno ai raggi.

Quando Lin Xintong sferrava i suoi attacchi, le nove piccole spade volavano via, ma quando ritirava la spada, le piccole lame dorate l’avrebbero seguita.

Questa mossa sbalordì Yi Yun.

Pensandoci, Lin Xintong era un anno più giovane di Hu Ya. Era difficile immaginare a che livello fosse il suo talento.

“Sono proprio una rana in un pozzo.” Si disse tra sé e sé Yi Yun. Aveva compreso come le tecniche marziali avessero dei limiti, ma le arti marziali non lo fossero e aveva indotto l’Aura Viola dall’Est. Non aveva potuto evitare di non provare orgoglio per questi due risultati.

Ma in confronto a Lin Xintong non era nulla.

Lin Xintong sicuramente aveva compreso molto tempo il fatto che le routine avessero i loro limiti. Altrimenti non avrebbe scritto quella nota nel manuale.

Solo studiando con noncuranza una tecnica di coltivazione per sei mesi, Lin Xintong era arrivata a questo punto. Lui aveva ancora molta strada da fare!

Lin Xintong dimostrò le sue tecniche di spada per fargliele osservare.

Anche se erano le stesse Nove Misteriose Spade Celesti, Hu Ya era di gran lunga inferiore a lei. La dimostrazione di Tao Yunxiao al confronto non era nemmeno degna di essere guardata.

Avendo vissuto due vite, l’anima di Yi Yun era più forte e aveva una percezione superiore. Lin Xintong aveva solo dimostrato le sue tecniche di spada senza dire una parola. Ma solo guardandola, Yi Yun poté ricordarsi dei vari difetti nella dimostrazione di Tao Yunxiao.

“Tao Yunxiao non ha potuto mostrare il pieno potenziale delle Nove Misteriose Spade Celesti e dell’artefatto ancestrale del suo clan. Se la via della spada ha dei livelli, allora Tao Yunxiao è al punto da poter brandire la spada ed è solo all’inizio…” Yi Yun cominciò a riflettere; con la dimostrazione perfetta di Lin Xintong, poteva comprendere i difetti nelle tecniche di Tao Yunxiao.

In termini di arti marziali, Yi Yun era ben lontano da Lin Xintong.

Non poteva comprendere nemmeno un decimo delle sue arti. Ma anche solo questa dimostrazione gli permise di sviluppare un suo punto di vista riguardo all’arte della spada.

Molto poteva essere solo compreso, ma non descritto. Tutti avevano diversi livelli di percettività, così Lin Xintong non ne aveva parlato, ma lo aveva solo mostrato.

Ora l’ispirazione di Yi Yun aveva piantato un seme nella sua mente. Quando le sue abilità fossero migliorate in futuro, quel seme sarebbe diventato un albero torreggiante!

L’ambiente influenzava molto le arti marziali di un guerriero.

Anche venendo surclassati, esercitarsi con un maestro avrebbe permesso di accumulare esperienza.

Esercitandosi spesso con un manichino invece, anche facendolo con successo, non avrebbe ottenuto grandi progressi.

Yi Yun e Lin Xintong si allenarono quasi fino all’alba.

Lin Xintong se ne andò, mentre Yi Yun tornò silenziosamente nel clan tribale Tao.

Poche ore dopo, arrivò l’ultima fase della selezione del regno. Era il momento che iniziassero le finali.

Questa battaglia sarebbe stata decisiva.

’Mi chiedo quale sarà l’argomento dell’ultima fase?’ Pensò con anticipazione Yi Yun!

Meditò per circa un’ora per poi dormire.

Entrò in un sonno profondo. Dopo quattro ore, riuscì a tornare al picco del suo stato mentale…



