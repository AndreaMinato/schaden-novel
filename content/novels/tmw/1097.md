---
weight: 10970
title: Capitolo 1097 - giovane maestro Giada di Sangue
pubDate: 2025-09-22T07:19:02.879Z
tags:
    - tmw
---


Capitolo sponsorizzato, ringraziamo Alessandro!
8 capitoli in coda totali (8 Alessandro)
0/1 sponsorizzazioni 1 euro a capitolo,
-Schadenfreude


"Se vuoi comprare, mostra i soldi e parliamo del prezzo. Se non compri, fatti da parte. Abbiamo un’attività da gestire." Disse con impazienza Yang Yanguang.


Se questo negozio fosse stato nella parte della città della gente comune, sarebbe sempre stato cortese, anche con chi non aveva intenzione di comprare nulla. Dopotutto, l'affabilità favoriva gli affari. Ma nel mondo dei guerrieri, non c'era bisogno di mostrarsi amichevole. Non c'era motivo di mostrare cortesia a qualcuno che ovviamente non era lì per concludere un affare.


Yang Yanguang non si sbagliava. Yi Yun infatti non era un potenziale acquirente. Il suo sguardo scorse con gentilezza Xin'er e una ragazza diciassettenne. Le due rabbrividirono fino al midollo. Era una sensazione di orrore e impotenza, simile a quella di un cervo ferito sotto il coltello di un macellaio.


"Chi è il responsabile qui?"


Yi Yun guardò Yang Yanguang e parlò con una voce che celava un minaccioso intento omicida. Tuttavia, per Yang Yanguang, era impossibile percepire la sua aura visto il suo livello.


Sbuffò e stava per lanciare qualche battuta derisoria quando, all'improvviso, il suo sguardo si accese. Ignorò Yi Yun e si diresse altrove.


Mentre camminava, disse: "Ahah, giovane maestro Giada di Sangue, benvenuto! Scusi se l'ho fatta venire fin qui!"


Yang Yanguang era tutto sorrisi. Le rughe sul suo viso erano così raggrinzite da poter intrappolare le mosche.


Il giovane maestro Giada di Sangue che menzionava era un discepolo principale della setta della Brama di Sangue. Era piuttosto conosciuto nel Mare di Sabbia della Sepoltura del Sole, ma soprattutto negativamente.
La setta della Brama di Sangue coltivava tecniche non ortodosse. I loro coltivatori non riuscivano a reprimere il qi gelido Yin nei loro corpi e, col tempo, iniziavano a bramare il sangue altrui. In realtà bevevano sangue per bilanciare e nutrire l'energia fredda nei loro corpi.
Per questo la loro setta era diventata famigerata. I guerrieri che morivano per mano loro di solito finivano essiccati.


Sebbene la reputazione della setta della Brama di Sangue fosse pessima, era potente. La società commerciale dell'Amplificazione Celeste non avrebbe badato alla morale dei suoi clienti. Finché fossero stati potenti e avessero potuto offrirgli benefici, Yan Tiancong avrebbe cercato di intrattenere rapporti amichevoli con loro.


Il giovane maestro Giada di Sangue ignorò completamente le eccessive attenzioni di Yang Yanguang. I suoi occhi erano fissi sulla fila di giovani dietro Yang Yanguang.


Mentre le osservava, si accarezzò il mento mostrando un'espressione soddisfatta.


"Non male!" Disse Giada di Sangue annuendo.


"Haha, non gliel'avevo detto!? Le ho inviato un invito tramite corriere di spada, invitandola personalmente a venire a Splendore di Giada per scegliere schiave sessuali. Come potrei mai provare ad ingannarla con merce scadente?"


In quel momento, un giovane con un ventaglio pieghevole in mano si avvicinò raggiante. Gli occhi di Yi Yun lampeggiarono freddi quando vide quella persona.


Era proprio Yan Tiancong!


Dietro Yan Tiancong c'era un altro anziano. Aveva capelli bianchi e la pelle un po' grigiastra. I suoi occhi erano infossati tanto da sembrare carente di vitalità.


Yi Yun ricordava che l'anziano era il maestro di Yan Tiancong, sua eccellenza Huayu.


Era la setta di sua eccellenza Huayu a sostenere Yan Tiancong. Raramente agiva per la società commerciale dell'Amplificazione Celeste, ma avrebbe ricevuto una cospicua quantità di tesori annualmente per la sua protezione


Con Yan Tiancong e sua eccellenza Huayu c'erano altri due anziani vestiti d’azzurro che seguivano dietro in modo educato e compiacente. Erano gli Anziani della società commerciale dell'Amplificazione Celeste ed erano di gran lunga inferiori rispetto a sua eccellenza Huayu e al giovane maestro Giada di Sangue.


Come diceva il proverbio, i nemici si incrociavano spesso.


Yi Yun era molto contento di incontrare Yan Tiancong qui. Tuttavia, al momento era camuffato con la Mille Maschere. Sarebbe stato piuttosto problematico uccidere Yan Tiancong nel mercato attorno alla formazione di teletrasporto senza che nessuno sospettasse della sua identità.


Se Yi Yun avesse usato una qualsiasi delle sue mosse uniche contro Sua Eccellenza Huayu, avrebbe senza dubbio attirato l'attenzione del Palazzo del Dao delle Sette Stelle.


…


"Bene, molto bene!"


Il giovane maestro Giada di Sangue rise di cuore. La sua risata era acuta e assomigliava a quella di un eunuco.


Saltò sul palco di pietra e osservò le ragazze.


Il viso di Xin'er era pallido e quasi seppellito nel petto. Aveva paura di farsi vedere dal giovane maestro Giada di Sangue, ma anche così, non riuscì a sfuggire dal pericolo.


In quanto domestica personale di Ji Shuiyan, Xin'er possedeva un talento speciale.


"Ahah, questa ragazza mi piace molto. La voglio!"


"E questa!"


Il giovane maestro Giada di Sangue indicò immediatamente dodici ragazze, lasciandone solo tre o quattro.


"Allora, saranno queste dodici." Disse con noncuranza il giovane maestro Giada di Sangue.


"Riguardo a quello…" Yan Tiancong si rammaricò sentendo che il giovane maestro Giada di Sangue ne aveva chieste così tante. Dopotutto, sarebbero arrivati esperti di varie grandi sette a Splendore di Giada.
Yan Tiancong voleva offrire loro doni, ma le risorse migliori che la società commerciale dell'Amplificazione Celeste potesse offrire erano queste schiave sessuali di qualità suprema, che suscitavano l'invidia degli altri. Se le avesse date tutte a Giada di Sangue, si sarebbe dovuto impegnare a trovarne altre.


"Perché? Non riesci a separartene?" Il giovane maestro Giada di Sangue aggrottò leggermente le sopracciglia e disse con tono noncurante. "Oltre a usarle, occasionalmente avrei bisogno di un po' di sangue come cibo. Il sangue di una ragazza giovane è piuttosto delizioso. Dodici ragazze non coprirebbero nemmeno la riserva di un anno. Eppure non sei disposto a darmele?”


Le parole del giovane maestro Giada di Sangue suonarono come una risata diabolica nelle orecchie delle ragazze della società commerciale dei Segreti Divini. Non le considerava nemmeno esseri umani a giudicare dall’uso della parola 'riserva'.


"Come potrebbe essere? Certo che sono disposto!"


Yan Tiancong cambiò frettolosamente tono mostrando un sorriso obsequioso. Fece un cenno della mano a Yang Yanguang e disse: "Consigliere Yang, trova alcune vecchie e lavale bene prima di mandarle nella stanza del giovane maestro Giada di Sangue."


"Sì, maestro." Yang Yanguang era tutto sorrisi. Ma proprio mentre stava per dare l'ordine, improvvisamente aggrottò la fronte. Notò che quelperdente, Yi Yun, era ancora fermo accanto alla piattaforma di pietra.


Yang Yanguang era alquanto irritato. Fece un segnale con gli occhi ad alcuni dei suoi scagnozzi, che iniziarono ad avvicinarsi a Yi Yun.


"Questo non è un posto dove un perdente come te stare. Sbrigati a sloggiare. Non disgustare il giovane maestro Giada di Sangue con quella tua faccia!"


Uno scagnozzo allungò un braccio per afferrare Yi Yun, ma nell'istante in cui stese la mano, sentì il polso diventare freddo. Subito dopo, sentì un dolore lancinante. Girò la testa e notò che la sua mano destra era già scomparsa. Era stata mozzata di netto dal polso!


"Ah!" Lo scagnozzo gridò tragicamente guardando Yi Yun inorridito. L’uomo dall’aspetto trasandato e stanco lo guardava freddamente, come se stesse osservando un cadavere.


Lo scagnozzo non aveva visto Yi Yun muovere un dito, eppure la sua mano era già stata tagliata!


"Canaglia! Vuoi morire!" Yang Yanguang era furibondo, perché non si aspettava che Yi Yun attaccasse all'improvviso in modo così crudele. Questa era la formazione di teletrasporto di Splendore di Giada, il territorio della società commerciale dell'Amplificazione Celeste. Eppure, osava attaccare una loro guardia di prima classe!


"Oh?"


Il giovane maestro Giada di Sangue si girò a guardare Yi Yun. Le sue pupille avevano alcune macchie rosso scuro e le sue labbra sembravano eccessivamente lucide. Si leccò le labbra e mostrò un sorriso divertito.


Non si sarebbe mai aspettato che questa figura insignificante, che precedentemente non avrebbe degnato di uno sguardo, attaccasse all'improvviso. "Interessante. In questo mondo non mancano davvero persone che non conoscono il significato della morte. Sfortunatamente, il sangue di un uomo di mezz’età non è per niente delizioso. Non ho nemmeno voglia di berlo."


