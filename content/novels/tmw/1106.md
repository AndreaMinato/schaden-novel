---
weight: 11060
title: Capitolo 1106 - Incontrare di nuovo il Palazzo del Dao delle Sette Stelle
pubDate: 2025-09-24T08:09:16.221Z
tags:
    - tmw
---


Capitolo sponsorizzato, ringraziamo Alessandro!
1 capitoli in coda totali (1 Alessandro)
0/1 sponsorizzazioni 1 euro a capitolo,
-Schadenfreude


In quel momento, l'anziano guardò Yi Yun e chiese: "Probabilmente sei qui per lo spirito Yang, vero? Ah... sei il benefattore di Yan'er, quindi se lo cerchi, non ti ostacolerò."


"Qui è estremamente pericoloso," continuò. "Puoi evitare le creature umanoidi fuori indossando l’abito funerario di giada, ma quando raggiungerai le profondità del nucleo, ti aspettano altri pericoli.
Sono rimasto intrappolato qui per molto tempo, ma non sono riuscito a ottenere lo spirito Yang, né sono stato in grado di lasciare questo posto. Ero ben consapevole che la società commerciale dei Segreti Divini sarebbe stata in estremo pericolo senza di me, ma non potevo farci nulla. Non posso offrire molto aiuto, se non indicarti la strada."


Yi Yun disse in fretta: "Signore, solo questo abito funerario di giada mi ha già aiutato enormemente."


Se non fosse stato per l’abito funerario di giada, Yi Yun probabilmente non avrebbe potuto fare un solo passo avanti. Quelle creature umanoidi erano troppo terrificanti.


L'anziano usò un pugnale per incidere una mappa sul terreno.


Il mondo sotterraneo aveva una struttura complicata. Senza una mappa, avrebbe rischiato di perdersi anche solo durante una semplice esplorazione casuale.


"Questa è la regione centrale. Una volta entrato, nemmeno io potrò aiutarti." L'anziano batté con il pugnale su un punto particolare.


Yi Yun memorizzò la mappa e, perplesso, chiese: "Anziano, è possibile che nemmeno lei sia entrato nella regione centrale?"


L'anziano fece un cenno, cancellando la mappa sul terreno. Alzò lo sguardo e un dolore profondamente represso sembrò balenare nei suoi occhi infossati.


"Giovane maestro Yi, ho ancora qualcosa che vorrei chiederti." Il vecchio improvvisamente s'inchinò.


"Signore, non c’è bisogno. Dica pure." Yi Yun lo fermò in fretta. Nonostante fosse vicino alla morte, l'anziano insisteva comunque per inchinarsi. Significava che la questione era estremamente importante per lui.


L'anziano gli aveva salvato la vita, quindi avesse potuto esaudire la sua richiesta, Yi Yun l’avrebbe fatto.


"Se il giovane maestro Yi dovesse incontrare il padre di Shuiyan lì, per favore verifichi se è vivo o morto." Disse il vecchio.


In effetti, l'anziano aveva atteso fuori per un periodo di tempo molto lungo. Sapeva che molto probabilmente era morto.


"Al riguardo... Signore, potrebbe entrare nella torre insieme a Xin'er e Yue Xiao." Duggerì Yi Yun.


L'anziano indossava un abito funerario di giada, quindi non sarebbe stato minacciato dalle creature umanoidi. Tuttavia, varie fazioni, incluso il Palazzo del Dao delle Sette Stelle, sarebbero entrate nel Mare di Sabbia della Sepoltura del Sole da un momento all'altro.


"In tal caso, ripongo le mie speranze nel giovane maestro Yi. La parte madre della Bussola dei Segreti Celesti sarà in grado di confermare la tua posizione indipendentemente dall'ambiente. Giovane maestro Yi, prendila." L'anziano esitò per un momento e non diede scuse. Anche lui voleva trovare il padre di Shuiyan, vivo o morto.


Dopo che Xin'er e Yue Xiao aiutarono con cura l'anziano a entrare nella torre, Yi Yun ritirò la torre dell’Avvento Divino. Tenendo la coppia madre-figlio della Bussola dei Segreti Celesti, uscì dalla caverna.


Seguendo la mappa, Yi Yun tornò ancora una volta accanto al fiume di metallo fuso.


Le nove teste galleggiavano sulla superficie del lago. I loro occhi vuoti scrutavano i dintorni e sembravano spaventosi. Tuttavia, pareva che non potessero proprio vedere Yi Yun nonostante fosse di fronte a loro.


Yi Yun le guardò per poi risalire il fiume accanto alla corrente. La lava conteneva potenti leggi di puro Yang e la sua fonte si trovava precisamente nella regione centrale del mondo sotterraneo.


Mentre Yi Yun si avventurava più a fondo, vide altre creature antiche. Erano diverse dai mostri umanoidi, ma erano comunque terrificanti. Sebbene fossero molto poche numericamente, una o due di quelle entità erano sufficienti a causare una morte certa.


Questa terra insidiosa non permetteva l'esistenza di persone ordinarie. Inoltre, il fiume si divideva in molti rami che avevano formato innumerevoli tunnel e biforcazioni nel mondo sotterraneo, quindi si rischiava facilmente di perdersi prima ancora di rendersene conto.


Quando arrivò a una biforcazione, Yi Yun vide un lago rosso scuro dove si era accumulata una grande quantità di magma. Era il lago che aveva incontrato quando era entrato per la prima volta nel mondo sotterraneo.


Perché sono tornato all'ingresso?


Yi Yun esitò per un momento prima di rendersi rapidamente conto che non era veramente tornato al punto originale, erano le leggi spaziali nel mondo sotterraneo ad essere estremamente caotiche. Sebbene potesse vedere il percorso che aveva precedentemente battuto, in realtà era separato da diverse stratificazioni di spazio.


Se si fosse avvicinato veramente, si sarebbe reso conto di non poter raggiungere quel luogo. Tuttavia, tornare sul sentiero sarebbe stato un compito arduo senza una mappa, anche con la sua comprensione delle leggi spaziali.


Yi Yun procedette avanti e, seguendo le indicazioni della mappa dell'anziano e la guida della Bussola dei Segreti Celesti, aggiustò costantemente la sua direzione, avvicinandosi gradualmente al nucleo del mondo sotterraneo...


Improvvisamente, Yi Yun sentì un forte rimbombo mentre discendevano diverse figure in successione.


Vedendo queste figure, le pupille di Yi Yun si contrassero.


Erano i membri del Palazzo del Dao delle Sette Stelle!


Yi Yun voleva ritirarsi immediatamente, ma si rese conto che le leggi spaziali circostanti erano così caotiche che il gruppo di fronte a lui in realtà era molto lontano.


Rendendosi conto di questo, Yi Yun si calmò immediatamente. Si accarezzò il mento e alzò le sopracciglia. Si fermò con calma.


"Ahah, abbiamo finalmente trovato l'ingresso." Disse con una risata di cuore un uomo dall'aspetto giovane del Capitolo dei Segreti Celesti, come se stesse cercando di prendersi il merito.


Avevano vagato senza meta nel Mare di Sabbia della Sepoltura del Sole per un po' e finalmente avevano varcato l’ingresso del mondo sotterraneo. Entrando, avevano capito subito dai gas roventi che avevano trovato il posto giusto.


"Per fortuna, le mie tecniche di geomanzia sono state di qualche utilità." Uno studioso di mezz’età sembrava piuttosto compiaciuto mentre teneva in mano una bussola.


Yi Yun riconobbe immediatamente lo studioso di mezza età. Era il maestro Tianxiao del Capitolo dei Segreti Celesti. Durante la sessione di scambio, era stato lui a rivelare che la società commerciale dei Segreti Divini possedeva la Bussola dei Segreti Celesti.


E tra la folla, Yi Yun notò anche una donna vestita con un abito da palazzo, Liu Ruyi. Al suo fianco c'erano tre persone dalle aure tremendamente potenti. Yi Yun prese mentalmente nota della loro potenza.


Un uomo di mezz’età vestito di nero teneva una grande sciabola sulla schiena. Dall'altro lato di Liu Ruyi c'erano due bambini identici vestiti con dei corpetti rossi.


Anche se sembravano dei bambini, i loro occhi erano estremamente freddi e maturi. I loro sguardi erano glaciali e sembravano ritagli di carta che i mortali bruciano per onorare i loro antenati.


Il Palazzo del Dao delle Sette Stelle aveva attribuito grande importanza al fenomeno della Mare di Sabbia della Sepoltura del Sole. Mentre il loro capo proteggeva la setta, aveva mandato i quattro vice, inclusa Liu Ruyi, nel Mare di Sabbia della Sepoltura del Sole.


"Sfortunatamente, la posizione precisa dello spirito Yang è difficile da divinare. Questo mondo sotterraneo influenza troppo le tecniche di geomanzia. Con la Bussola dei Segreti Celesti, sarebbe possibile trovare la direzione corretta.
È un peccato che la Bussola dei Segreti Celesti sia nelle mani di Yi Yun." Disse con un sospiro il maestro Tianxiao scuotendo la testa.


"Yi Yun? È quel moccioso che si nasconde nella setta della Spada Pozza Limpida?" Chiese improvvisamente uno dei due gemelli. La sua voce suonava vecchia ma era acuta e stridula. Dava la sensazione di graffiare i timpani.


"Eheh, non importa. Visto tutti i problemi che ci ha causato, in futuro spazzeremo via la setta della Spada Pozza Limpida. Quanto al moccioso, visto che possiede un buon talento, lo sventrerò e lo userò per raffinare elisir." Disse in modo sinistro il bambino.


"Sì, sì." Anche il maestro Tianxiao rabbrividì guardandolo.


