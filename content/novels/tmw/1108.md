---
weight: 11080
title: Capitolo 1108 - Ling Xiaoxiao
pubDate: 2025-09-29T06:11:08.868Z
tags:
    - tmw
---


Capitolo sponsorizzato, ringraziamo Alessandro!
9 capitoli in coda totali (9 Alessandro)
0/1 sponsorizzazioni 1 euro a capitolo,
-Schadenfreude


‘La gente del Palazzo del Dao delle Sette Stelle non sa la strada e non ha abiti funerari di giada. Probabilmente ci metteranno un po' a raggiungermi, quindi per ora almeno, posso non preoccuparmi di loro.’ Pensò Yi Yun mentre camminava.


Dopo aver percorso un tratto nel mondo sotterraneo, Yi Yun sentì l'aria circostante diventare sempre più calda. Le rocce ai suoi piedi erano state cotte dalle alte temperature fino a diventare cristalline. All'interno sembrava scorrere un liquido rosso.


Confrontò la mappa dell'anziano con l'ambiente circostante e scoprì di essere entrato nella regione centrale del sottosuolo.


Una volta entrato lì, la mappa sarebbe diventata inutile. Yi Yun iniziò a muoversi con sempre maggiore cautela.


Procedette lentamente in avanti, alla ricerca dello spirito Yang.


Improvvisamente, risuonò un fragore da più avanti. All’inizio Yi Yun pensò che stesse per apparire un'entità terrificante, ma quando si avvicinò furtivamente trovò qualcosa che lo lasciò stupefatto.


Di fronte a lui c'era una cascata di magma dall'aspetto maestoso. Il liquido magmatico bollente schizzava via in una miriade di scintille e fiamme. Scorreva dall'alto verso il basso, con il fondo che si riversava in profondità ancora maggiori.


Yi Yun si fermò al limite della cascata e guardò in basso. Sotto di lui tremolavano fiamme, in quello che stimò essere un dislivello di trecento metri. Dal fondo si levava costantemente un'aura di puro Yang terrificante.


"Cos'è questo posto..." Yi Yun era affascinato da ciò che vedeva. Non si sarebbe mai aspettato di trovare uno spettacolo così meraviglioso nel mondo sotterraneo.


In quel momento, Yi Yun improvvisamente sussultò.


Notò una ragazzina in piedi sull'altro lato della cascata. Guardava in basso il magma che scorreva giù, proprio come lui.


La bambina sembrava avere circa nove o dieci anni e aveva due codini. Il suo viso era rotondo e paffuto come un pezzo di giada rosa scolpito, ed era il simbolo di ciò che era una giovane bellezza.


Rimase un po’ di incontrare una bambina così adorabile in questo mondo sotterraneo orribile.


La ragazzina sembrò percepire il suo sguardo. Lo osservò a sua volta con i suoi occhioni. Inclinò la testa e parve piuttosto stupita.


Per qualche motivo sconosciuto, Yi Yun ebbe la sensazione di sentire la sua voce nonostante lei non avesse aperto bocca.


"Dopo che il gruppo precedente di persone è arrivato, ne sono arrivate così tante altre. Tuttavia, chi avrebbe mai detto che saresti stato il primo di questo nuovo gruppo ad arrivare? Non dovrebbero essere gli altri ad avere il vantaggio numerico?"


La voce della bambina era fluida e dolce. Era estremamente adorabile.


Yi Yun pensò: ‘Il gruppo precedente?’


Che si riferisse forse alla società commerciale dei Segreti Divini guidata dal nonno di Ji Shuiyan? Quanto al nuovo gruppo con il vantaggio numerico, probabilmente si riferiva al Palazzo del Dao delle Sette Stelle.


La bambina era estremamente misteriosa. La sua comparsa qui aveva sicuramente a che fare con l'area in cui si trovava.


"Ragazzina, chi sei? Le persone che hai menzionato sono..."


Prima che Yi Yun potesse finire di parlare, la bambina improvvisamente fece una risatina cristallina. Si lanciò in avanti, e la sua figura minuta e adorabile precipitò giù dalla cascata.


"Cosa..."


Yi Yun fece rapidamente due passi avanti e allungò il collo per guardare in basso.


Onde di gas roventi esplosero verso l'alto, arruffandogli capelli. Un altro guerriero al suo posto sarebbe finito con gli occhi bruciati o addirittura disintegrato se fosse stato troppo debole.


Nonostante le ondate di gas caldo, la figura della bambina sembrava leggera come una rondine. In un batter d'occhio, era atterrata in fondo.


"Questa ragazzina sembra molto familiare con l'area." Yi Yun contemplò per un momento. Se avesse continuato a cercare come una mosca senza testa, molto probabilmente avrebbe incontrato pericoli sconosciuti.


La gente del Palazzo del Dao delle Sette Stelle prima o poi sarebbe stata in grado di sfuggire alle creature umanoidi e raggiungerlo, quindi doveva approfittare di ogni momento a sua disposizione.


La bambina era estremamente strana, e i gas di puro Yang sotto la cascata erano molto più puri e raffinati che in qualsiasi altro posto...


"Scenderò." Yi Yun non esitò oltre e similmente si lanciò giù.


Entrando nelle vicinanze della cascata, Yi Yun sentì immediatamente come se il suo corpo si trovasse nel nucleo di un calderone ardente. Si affrettò a potenziare la sua protezione di qi vitale e attivò completamente il suo fisico di puro Yang mentre scendeva rapidamente.


Boom!


Yi Yun atterrò su un masso rosso.


In fondo alla cascata c'era un bacino profondo. Dentro c'era metallo fuso rosso bollente. Qualsiasi creatura vivente che vi cadesse dentro non avrebbe nemmeno lasciato ossa.


In quel momento, Yi Yun vide un paio di occhioni emergere dal bacino profondo.


Gli occhi erano grandi come campane di bronzo ed erano estremamente freddi. La loro vista fece venire a Yi Yun un sudore freddo.


Fortunatamente, indossava l’abito funerario di giada. La coppia di occhi lo ignorò e si immerse nuovamente nella lava.


Yi Yun scrutò i dintorni con circospezione e cercò in fretta la ragazzina.


Scorse con lo sguardo il bacino e vide una figura minuta che si muoveva verso una gigantesca caverna.


Yi Yun la inseguì immediatamente.


Arrivato all'ingresso, rimase ancora una volta stupefatto.


La caverna aveva due gigantesche porte di metallo in cui erano incastonate numerose spade.


Yi Yun poteva capire con una sola occhiata che la qualità delle spade non era male. Tuttavia, un gran numero di esse era danneggiato, quindi non erano molto utilizzabili.


"Perché ci sono così tante spade rotte qui...?"


Le lame provenivano da diverse ere antiche. Le più vecchie erano decadute fino a diventare un mucchio di polvere metallica. Anche le più recenti erano coperte di ruggine. Il divario temporale tra le due ere diverse era probabilmente di centinaia di milioni di anni.


La leggenda del Mare di Sabbia della Sepoltura del Sole diceva che questa era il luogo dov’era precipitato un sole. Ma ora, Yi Yun aveva visto tracce di umanità nelle sue profondità.


"Che posto è questo?" Yi Yun si fermò accanto alla porta e dopo aver esitato un momento, entrò a grandi passi nella caverna.


Entrando, sentì immediatamente offuscarsi la vista. Lo spazio intorno a lui cambiò all'istante, facendolo entrare in massima allerta. La sua mano era già posata sull’anello interspaziale.


In un batter d'occhio, i piedi di Yi Yun entrarono in contatto con una lunga lastra di roccia gelida. La guardò e si rese conto di essere arrivato in un tempio scavato in un masso.


Il tempio, sepolto nella polvere per chissà quanto tempo, si trovava in fondo a una caverna profonda. Mentre Yi Yun era lì in piedi, percepì un'aura desolata che sembrava aleggiare intorno alla lastra di roccia lunga ai suoi piedi.


C'era una statua eretta nel mezzo del tempio. Quando Yi Yun si avvicinò, si rese conto che la statua raffigurava la bambina. C'erano parole incise alla base.


"La mia amata figlia, Ling Xiaoxiao."


Le parole erano scritte con forza ed eleganza. Sembravano emanare una sensazione malinconica che non poteva essere estinta dalle vestigia del tempo.


"Questo posto era davvero il posto dove abitava qualcuno. Il nome di quella ragazzina è Ling Xiaoxiao ed è l'amata figlia di un anziano esperto. Allora, quanti anni ha quella bambina?" Yi Yun guardò la statua e la trovò interessante. Era possibile che avesse incontrato un fantasma?


Improvvisamente, Yi Yun alzò lo sguardo.


Un paio di gambe bianche dondolavano su una trave.


"Sei tu Ling Xiaoxiao?" Chiese Yi Yun.


La bambina aveva corso da sola in questo tempio di pietra che era stato abbandonato per un periodo estremamente lungo. Le persone che avevano eretto la sua statua probabilmente non erano più in vita.


La ragazza sorrise leggermente e fece un salto aggraziato. Girandosi, corse verso le sale interne del tempio.


Yi Yun era stupefatto. Si rese conto che la bambina intendeva condurlo qui e guidarlo oltre.


Dopo un momento di esitazione, la seguì.


