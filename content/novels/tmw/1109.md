---
weight: 1109
title: Capitolo 1109 - Elisir della Resurrezione
pubDate: 2025-09-29T06:11:08.874Z
tags:
    - tmw
---


Capitolo sponsorizzato, ringraziamo Alessandro!
8 capitoli in coda totali (8 Alessandro)
0/1 sponsorizzazioni 1 euro a capitolo,
-Schadenfreude


Le sale interne del tempio erano buie e fredde nonostante il caldo ardente nel mondo sotterraneo. Era estremamente strano.


Yi Yun seguì la ragazza fino a una stanza degli elisir.


Un enorme calderone alchemico era installato nel vasto tempio di pietra. Era gelido e il coperchio era coperto da uno strato di polvere. Accanto al calderone c'erano diverse pergamene nere.


Questi rotoli neri erano notevolmente antichi. Erano sepolti da spessi strati di polvere che Yi Yun spazzò via con il suo qi vitale. Quando li esaminò con la sua percezione, la sentì immediatamente risucchiata in essi.


Erano... tesori incantati realizzati appositamente per conservare registri dettagliati?


Nel mondo dei guerrieri, di solito si usavano tavolette di giada per conservare informazioni. La quantità di spazio di archiviazione in una tavoletta di giada era piuttosto ampia, e di solito sufficiente. Tuttavia, questi rotoli neri erano stati specificamente raffinati per immagazzinare dati e avevano una capacità molto maggiore.


Yi Yun camminò verso le pergamene nere e le dispiegò. La maggior parte erano appunti di procedure alchemiche e varie ricette.


Un gran numero di queste ricette era estremamente complicato. Secondo i registri nei rotoli neri, alcuni degli elisir raffinati da queste ricette addirittura sfidavano le leggi della natura. Alcuni di essi erano così potenti da lasciare Yi Yun incredulo.


Una parte di questi elisir e reliquie erano usati dai Lord Divini per fare progressi. Inoltre, Yi Yun trovò alcune ricette che riempivano un’intera pergamena nera. Un rotolo nero aveva una capacità di più di cento volte quella di una striscia di giada, eppure alcuni erano stati usati solo per registrare una singola ricetta.


E l'elisir risultante da una delle ricette era dedicato ad uno stadio al di sopra dei Lord Divini...


Al di sopra dei Lord Divini?


Yi Yun sussultò. Fino a quel punto, Yi Yun aveva una comprensione molto vaga degli stadi al di sopra di un Lord Divino. Tuttavia, era certo che lo stadio dei Lord Divini non fosse la fine del percorso delle arti marziali. La donna vestita di nero che aveva creato il Grande Mondo Legno Azzurro era ad un livello che superava di gran lunga un Lord Divino.


Lo stesso valeva per il gigante di bronzo.


Vedendo questi resti, Yi Yun capì che il proprietario delle pergamene nere era un alchimista. O piuttosto, un alchimista divino.


Gli alchimisti e i Divini Maestri della Desolazione discendevano dalla stessa fonte. Tuttavia, i Divini Maestri della Desolazione usavano ossa elfiche per raffinare reliquie. Quanto agli alchimisti, usavano ogni sorta di pianta spirituale.
Visto che le due aree di competenza non si sovrapponevano, c'era un enorme conflitto nell'estrazione di energia delle ossa elfiche e della vegetazione spirituale. Pertanto, pochissimi alchimisti si cimentavano in entrambi i campi. Padroneggiavano la Divina Tecnica della Desolazione o l'alchimia.


Nel Cielo Empireo dello Yang Divino, la maggior parte dei praticanti era addestrata nell'alchimia a causa della scarsità di ossa elfiche rispetto alle piante spirituali. Pochissimi praticavano la Divina Tecnica della Desolazione.


Tuttavia, il coltivatore che lavorava in questo tempio di pietra era pratico sia nella Divina Tecnica della Desolazione che nell’alchimia. Inoltre, i suoi risultati in entrambi i campi potevano essere descritti come il culmine della perfezione.


Anche Yi Yun era esperto nella Divina Tecnica della Desolazione ma c’era un abisso rispetto alla persona che aveva lasciato i rotoli neri.


Yi Yun continuò a leggere, scoprendo che la maggior parte delle pergamene nere erano usate per registrare ricette, con più della metà per reliquie ed elisir. Le tecniche di raffinamento erano estremamente complicate e Yi Yun non aveva il tempo di esaminarle attentamente. Poteva solo cercare dati che gli fossero utili.


Finché... non vide un rotolo nero che era quasi vuoto. La pergamena nera che aveva una capacità cento volte superiore ad una tavoletta di giada conteneva solo un semplice paragrafo. Ma questo paragrafo lasciò Yi Yun scosso.


Yi Yun ci mise circa un minuto per finire di leggere le poche centinaia di parole. Dopodiché si guardò intorno stupito. Finalmente capì le origini del Mare di Sabbia della Sepoltura del Sole.


Secondo le leggende, il deserto si era formato a causa dello schianto di un sole. Secondo la divinazione del nonno di Ji Shuiyan, la terra di estremo Yang aveva dato vita ad uno spirito dopo centinaia di milioni di anni.


Ma leggendo questa pergamena, Yi Yun era venuto a sapere che in realtà si era formato dopo che il divino alchimista si era cremato da solo.


Le fiamme per la cremazione erano un fuoco divino che proveniva dal suo stesso corpo!


I grandi mondi erano pieni di innumerevoli meraviglie. Molte terre misteriose avrebbero condensato semi di fuoco mutati a causa di qualche coincidenza fortuita. Una minuscola lingua di fuoco poteva bruciare la volta celeste.


Questi spiriti o semi di fuoco erano di diversi gradi a seconda della loro forza. Erano ambiti dai migliori Divini Maestri della Desolazione e alchimisti, che li avrebbero raffinati nei loro corpi come supplemento. Potevano poi usarli per raffinare più elisir.


Questo alchimista divino faceva parte della categoria.


Inoltre, aveva portato il concetto ai suoi limiti. Prima di diventare un alchimista divino, aveva ottenuto una fiamma misteriosa di grado sconosciuto, al di fuori delle norme nella voragine fuori dai dodici Cieli Empirei: il Seme del Fuoco del Dio Eretico.


Usando la fiamma e il suo talento eccezionale, era diventato un alchimista divino.


E dopo essere diventato un alchimista divino, aveva ottenuto la terza fiamma più preziosa nei dodici Cieli Empirei: la Fiamma Empirea Purificante.


Quando le due fiamme si erano incontrate, si erano fuse in qualcosa che sconvolse persino l'alchimista divino stesso.


La loro unione aveva preso la forma del Seme del Fuoco del Dio Eretico. Si poteva persino dire che il nero Seme del Fuoco del Dio Eretico che proveniva della voragine stessse consumando lentamente la Fiamma Empirea Purificante.


Da allora in poi, l'alchimista divino aveva iniziato ad usare la sua percezione per nutrire il Seme del Fuoco del Dio Eretico. Gradualmente, le sue abilità alchemiche raggiunsero vette precedentemente ritenute inimmaginabili.


L'alchimista divino era nato nel Cielo Empireo dello Yang Divino, ma i suoi giorni più impressionanti li trascorse nella voragine.


Solo quando si stava avvicinando alla morte tornò nel Cielo Empireo dello Yang Divino. Aveva sepolto lì Seme del Fuoco del Dio Eretico.


Visto che era stata una cremazione, l'inferno aveva bruciato un'area di decine di migliaia di chilometri quadrati. Le fiamme erano piene di estremo potere Yang, facendo appassire foreste ed evaporare laghi. Le montagne stesse erano state erose, formando infine un enorme deserto.


Da allora in poi, l'origine della Mare di Sabbia della Sepoltura del Sole divenne una leggenda della caduta di un sole radioso nel mondo mortale.


Nessuno tranne l'alchimista divino sapeva cos’era successo davvero. Il punto della cremazione era stato nascosto dall'alchimista divino attraverso l'uso di una formazione. Nessuno era riuscito a trovarlo se non centinaia di milioni di anni dopo. Visto che l'energia della formazione si era esaurita, il punto di cremazione era stato esposto lentamente.


Per questo era accaduto il fenomeno di qualche mese fa. L’evento sbalorditivo che si era manifestato fino ad un milione di chilometri di distanza aveva attirato figure famose da ogni angolo.


Tuttavia, nessuno sapeva che il piccolo Mare di Sabbia della Sepoltura del Sole nascondeva in realtà un segreto così sbalorditivo!


Se lo avessero saputo, ogni esperto senza pari in tutto il Cielo Empireo dello Yang Divino, o anche altri Cieli Empirei, sarebbe venuto in cerca del fuoco divino.


Era rimasto ben nascosto solo perché... era passato troppo tempo.


Diverse centinaia di milioni di anni, in aggiunta all'enorme formazione dell'alchimista divino e al desiderio di celare la sua opera, avevano impedito a chiunque di fare qualsiasi connessione tra il Mare di Sabbia della Sepoltura del Sole e l'alchimista divino di centinaia di milioni di anni prima.


E il motivo per cui l'alchimista divino aveva creato una formazione per celare tutto nel Mare di Sabbia della Sepoltura del Sole non era per selezionare un successore a cui tramandare la sua eredità, ma a causa di sua figlia: Ling Xiaoxiao!


Nell’ultima fase della vita dell'alchimista divino, per decine di milioni di anni, aveva costantemente perseguito due risultati dall'apice dell'alchimia.


Uno di loro era l'Elisir dell'Immortalità!


L'altro era l'Elisir della Resurrezione!


Il primo permetteva di raggiungere l'immortalità!


Il secondo permetteva di resuscitare i morti!


Ognuno sfidava il cielo stesso cambiando il destino. Erano effetti che andavano contro le leggi della natura.


L'alchimista divino aveva creato quel specifico punto di cremazione per raffinare un Elisir della Resurrezione, destinato a resuscitare la sua unica figlia, Ling Xiaoxiao, che era già morta da decine di milioni di anni!


