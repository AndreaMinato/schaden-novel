---
weight: 11270
title: Capitolo 1127 - Ritorno
pubDate: 2025-10-06T10:53:09.547Z
tags:
    - tmw
---


Capitolo sponsorizzato, ringraziamo Gae!
21 capitoli in coda totali (21 Gae)
0/1 sponsorizzazioni 1 euro a capitolo,
-Schadenfreude


Nel corso dell’ultimo anno, la setta della Spada Pozza Limpida era stata costantemente assediata dal Palazzo del Dao delle Sette Stelle.
Tuttavia, la setta della Spada Pozza Limpida poteva contare su un’enorme formazione difensiva e su due esperti a presidiare la fortezza. Quanto al Palazzo del Dao delle Sette Stelle, non aveva tentato invasioni su larga scala.


Invece, aveva aumentato il proprio personale. Avevano anche inviato esperti di formazioni ad ispezionare quotidianamente la montagna, alla ricerca di un modo per violare la formazione.


In queste circostanze, la setta della Spada Pozza Limpida era in grave pericolo. Anche la goccia d'acqua continua alla lunga scavava la pietra, quindi per quanto impermeabile fosse la difesa della formazione della setta della Spada Pozza Limpida, questo non avrebbe impedito al Palazzo del Dao delle Sette Stelle di scoprire il nodo spaziale prima o poi.


La setta aveva sigillato i cancelli, proibendo a chiunque di entrare o uscire. Avevano iniziato a consumare le risorse accumulate.


Non era una soluzione a lungo termine, e Yi Yun aveva lasciato la setta della Spada Pozza Limpida un anno prima. Si era recato nel Mare di Sabbia della Sepoltura del Sole, preoccupando molto il maestro della setta, Jiang Wufeng e il Grande Anziano Jian Buyi.


Avevano puntato tutte le loro speranze su Yi Yun. Se gli fosse successo qualcosa, avrebbero perso in modo terribile. Quando gli esperti del Palazzo del Dao delle Sette Stelle che erano andati in cerca di tesori nella Mare di Sabbia della Sepoltura del Sole fossero tornati alla fine, la loro setta della Spada Pozza Limpida non avrebbe avuto altra scelta che aspettare l'annientamento.


In una situazione del genere, nessuno nella setta della Spada Pozza Limpida poteva rilassarsi.


Jian Xiaoshuang si allenava con tenacia ogni giorno. Meditava, combatteva e coltivava l'eredità della setta della Spada Pozza Limpida, così come le tecniche di coltivazione e del Dao della Spada che Yi Yun aveva lasciato.


Le novità portate da Yi Yun avevano spalancato ogni sorta di porta per Jian Xiaoshuang. Ora poteva scorgere la chiave per portare le sue arti marziali ad un livello superiore.


Tuttavia, anche Jian Xiaoshuang sentiva un'enorme pressione.


Il suo fratello giurato era via da un anno, e il suo destino era incerto. Nell'ultimo anno, il Palazzo del Dao delle Sette Stelle era stata una minaccia incombente che li aveva posti in estremo pericolo.


Jian Xiaoshuang desiderava avere il potere di cambiare la situazione da sola, per quanto piccolo potesse essere il suo impatto.


Tutto richiedeva forza.


Si era perfino preparata al peggio. Se Yi Yun fosse perito nella Mare di Sabbia della Sepoltura del Sole e la setta della Spada Pozza Limpida fosse stata infine invasa dal Palazzo del Dao delle Sette Stelle, allora lei sarebbe dovuto fuggire prima che la sua organizzazione venisse completamente massacrata.
Avrebbe portato il fardello di una vendetta di sangue. Si sarebbe esercitata diligentemente nelle sue tecniche di spada, così che un giorno potesse attaccare il Palazzo del Dao delle Sette Stelle e sistemare i conti.


Il Palazzo del Dao delle Sette Stelle era estremamente potente, quindi forse le sarebbero serviti mille anni o persino diecimila anni solo per renderlo possibile. Un esito più probabile sarebbe stato morire piena di rancore. Ogni volta che ci pensava, Jian Xiaoshuang sentiva un nodo alla gola.


Mentre Jian Xiaoshuang si stava esercitando con la spada, il suo compagno di allenamento, Jian Fenghong, commentò: "Il Palazzo del Dao delle Sette Stelle sta cercando di nuovo di violare la formazione."


Era accaduto quotidianamente nell'ultimo anno. Non sapevano mai se oggi sarebbe stato il giorno in cui il Palazzo del Dao delle Sette Stelle avrebbe avuto successo.


"Ignorali. Ancora!"


Jian Xiaoshuang alzò la spada e si scagliò contro Jian Fenghong. Jian Fenghong divenne serio mentre la affrontava con attenzione.


Poteva percepire il miglioramento nel Dao della Spada di Jian Xiaoshuang. Era veramente un progresso rapido e, di questo passo, il suo Dao della Spada forse non sarebbe stato più sufficiente a guidarla nel giro di un anno.


Le loro due spade si scontrarono mentre Jian Fenghong rivelava il suo intento della durezza e della morbidezza. All'improvviso, lo spazio all'interno della setta della Spada Pozza Limpida vibrò violentemente come se fosse successo qualcosa di inaspettato.


"Oh? Il Palazzo del Dao delle Sette Stelle ha trovato un modo per entrare?"


L'espressione di Jian Fenghong cambiò. Ignorando l'allenamento con Jian Xiaoshuang, corse all'ingresso con la spada in pugno. Anche Jian Buyi e Jian Wufeng erano volati fuori dai loro palazzi.


"Il nodo spaziale sta vibrando. Qualcuno sta entrando attraverso il nodo spaziale!"


Jian Wufeng aggrottò le sopracciglia mentre faceva circolare tutta la sua energia. L'aura che stava entrando attraverso il nodo spaziale lo faceva sentire in preda al panico!


Questa persona era estremamente potente.


"Potrebbe essere il Palazzo del Dao delle Sette Stelle?" Chiese Jian Buyi.


Ovviamente sperava che la persona che stava per arrivare fosse Yi Yun. Tuttavia, l'immensa aura della persona gli faceva venire solo brutti presentimenti. Se fosse stato il Palazzo del Dao delle Sette Stelle, la loro setta sarebbe andata incontro ad un massacro. Forse non avrebbero nemmeno avuto il tempo di salvare i loro talenti.


"Ka-cha!"


Lo spazio tremò e, in un istante, apparve una fenditura spaziale. Un paio di mani si protesero, lacerando l'intero spazio.


Subito dopo, un giovane vestito di azzurro uscì dalla fenditura spaziale. Nonostante le intense fluttuazioni d’energia, il giovane aveva squarciato lo spazio con noncuranza, come se stesse tirando via delle tende.


Quando lo videro, Jian Buyi e Jian Wufeng rimasero sbalorditi. Erano pronti ad attaccare, ma la persona che aveva attraversato il nodo spaziale era... Yi Yun!?


Da quando la sua aura era diventata così potente?


"Fratello Yi!" Anche Jian Xiaoshuang era sbalordita. Era pronta a fare una lotta all’ultimo sangue e aprirsi una via di fuga. Dopo solo un anno, come faceva l'aura di Yi Yun a essere così potente?


"Anziano Wufeng, Anziano Buyi." Yi Yun si inchinò ai due e disse con un sorriso: "Mi dispiace per avervi fatto preoccupare. La mia spedizione nella Mare di Sabbia della Sepoltura del Sole è stata piuttosto fruttuosa, ma il mio ritorno è stato ritardato."


"Yi Yun, tu..." Jian Wufeng lo squadrò. "Sei avanzato allo stadio del Palazzo del Dao?!"


Prima che Yi Yun partisse, era solo alla fase intermedia della Manifestazione del Dao. Eppure eccolo lì, allo stadio del Palazzo del Dao.


Era possibile fare un tale balzo nella coltivazione in un anno?


Jian Wufeng non aveva mai sentito di nessuno che coltivasse a un ritmo del genere da tempo immemorabile.


"C’era un'opportunità unica, esistita per centinaia di milioni di anni nel Mare di Sabbia della Sepoltura del Sole. L'ho usata per fare dei progressi. Tuttavia, è costato molto caro..."


Quando Yi Yun arrivò a quel punto, si sentì un po' malinconico. L'anima di Ling Xie'er era gravemente ferita e aveva perso completamente conoscenza. Non era sicuro di riuscire a svegliarla con successo.


Sentendo le parole di Yi Yun, Jian Buyi non poté fare a meno di contrarsi un angolo delle labbra. Che tipo di opportunità era stata? Come poteva essere stata così sconvolgente? Non riusciva proprio a capirlo.


"Aumentare il tuo livello di coltivazione di così tanto in un anno. Le tue fondamenta? Sono stabilizzate?" Jian Wufeng era molto preoccupato. Molti geni senza pari sopprimevano deliberatamente il proprio livello di coltivazione per consolidarlo adeguatamente, temendo che dei progressi troppo rapidi avrebbero portato a fondamenta instabili e ad una mancanza di comprensione nomologica.


"Ci sono alcuni problemi." Yi Yun annuì. "Tuttavia, era una situazione estremamente pericolosa. Non avevo altra scelta che fare un avanzamento affrettato. Tuttavia... i pochi Frutti del Dao che ho condensato quando ho manifestato il mio Dao erano a nove foglie.
Quindi la comprensione nomologica non è un problema. Quanto alle mie fondamenta, avrò bisogno di un bel po' di tempo per consolidarle."


"Cos... cosa hai appena detto?"


Quando Jian Wufeng e Jian Buyi avevano sentito la prima parte dell'affermazione di Yi Yun, avevano provato un po’ di solidarietà nei suoi confronti. L’avanzamento di Yi Yun era stato troppo veloce, risultando in fondamenta instabili. Tuttavia, quando sentirono la seconda parte, rimasero a bocca aperta, incapaci di richiuderla immediatamente.


Quando aveva manifestato il suo Dao... i pochi Frutti del Dao che aveva condensato... erano a nove foglie?


Nove foglie! E più di uno!?


Yi Yun lo aveva menzionato con noncuranza. Non solo Jian Wufeng e Jian Buyi erano scioccati. Anche Jian Fenghong e Jian Xiaoshuang, lì vicino, ebbero le stesse reazioni.


Quando i guerrieri manifestavano il loro Dao, produrre un Frutto del Dao ad otto foglie dimostrava già il loro genio straordinario. Uno a nove foglie invece era una leggenda, qualcosa di cui non avevano mai sentito parlare prima.


Se lo avesse detto qualsiasi persona ordinaria, avrebbero pensato che quella persona fosse pazza. Tuttavia, quando lo diceva Yi Yun, non avevano altra scelta che credergli. Solo frutti del Dao a nove foglie potevano spiegare il perché fosse così mostruoso.


La differenza tra le persone era veramente assurda...


Proprio mentre Jian Fenghong sospirava, Yi Yun vide Ji Shuiyan arrivare dalla folla che si stava radunando.


"Oh? Signorina Shuiyan!"


Yi Yun era eternamente grato a Ji Shuiyan. Se non fosse stato per la sua bussola dei Segreti Celesti, forse non sarebbe sopravvissuto al suo viaggio nel Mare di Sabbia della Sepoltura del Sole.
Yi Yun era estremamente sollevato dal fatto che non solo era riuscito a trovare il Seme del Fuoco del Dio Eretico, ma aveva anche potuto salvare la società commerciale dei Segreti Divini e il nonno di Ji Shuiyan.


Finalmente, poteva ripagare la sua gratitudine verso la famiglia Ji.


"Giovane Maestro Yi."


Ji Shuiyan mostrò un sorriso timido. Aveva visto Yi Yun da tempo. Tuttavia, a causa della sua natura riservata, sentiva che la sua posizione era troppo bassa rispetto alla sua. Quindi, non si era fatta avanti.


Yi Yun arrivl di fronte a lei. Con un gesto della mano, una piccola pagoda volò fuori e roteò a mezz'aria. Aumentò rapidamente di dimensioni ed emise un raggio di luce. Un anziano vestito di azzurro e un gruppo di ragazze emersero dalla torre dell’Avvento Divino…


