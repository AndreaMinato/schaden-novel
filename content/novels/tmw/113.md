---
weight: 113
title: Capitolo 113 - Picchiare Brutalmente Lian Chengyu
pubDate: 2023-08-28T14:09:48.036Z
tags:
    - tmw
---


Lian Chengyu giaceva a terra come un cane. Aveva vomitato il cibo che aveva mangiato prima e anche del sangue, era in condizioni patetiche.

“Quinto crimine. Hai cercato delle giovani della tribù per farle tue schiave. Non solo le hai derubate dei loro corpi, hai anche abusato di loro. Desideravi anche la mia sorella di quindici anni. L’hai messa all’angolo, tentando di farla cadere nelle tue grinfie! Questa vita è ciò che devi alle giovani della tribù e a mia sorella!”

Lian Chengyu era a terra con la testa rivolta verso Yi Yun, che gli diede un calcio dritto sul capo!

“Peng!”

Con un tonfo, Lian Chengyu volò come una palla e ruzzolo all’indietro per poi cadere pesantemente a terra.

Dopo aver rotolato per un po’ di volte, giacque a terra a braccia e a gambe spalancate. Le ossa del suo naso erano state spaccate completamente!

Senza un elisir divino, Lian Chengyu sarebbe rimasto sfigurato. Ciò che prima era il suo naso, adesso erano due cavità piene di sangue.

“Ti… ucciderò… ti ucciderò…” Lian Chengyu aveva difficoltà a parlare. Ad ogni parola, sangue usciva dagli angoli della sua bocca!

Era impazzito!

In effetti, anche se avesse voluto ammettere la sconfitta, Yi Yun non gli avrebbe dato questa possibilità. Nel momento in cui LIan Chengyu avesse provato ad aprire bocca, Yi Yun avrebbe potuto dargli facilmente un calcio al mento!

Non era una competizione, ma una vendetta. Anche Zhang Tan l’aveva permesso!

E la persona che aveva fatto quella proposta era stato proprio Lian Chengyu; si era scavato la fossa da solo!

Dato che si era scavato la tomba, come poteva Yi Yun non approfittandosene seppellendolo e poi riempiendo di terra la buca?

Quando Yi Yun si avvicinò, Lian Chengyu, che giaceva a terra, si alzò all’improvviso. Sembrò aver accumulato tutta la sua energia per dare un pugno verso Yi Yun!

Questo pugno naturalmente non era una minaccia per l’avversario, ma era un diversivo. Mentre sferrava il suo colpo, Lian Chengyu aprì il pugno, scagliando tre pugnali volanti!

Armi nascoste!

Questi tre pugnali violanti erano fatti di metallo gelido. Brillavano di blu e sembravano avvelenati!

Questo era l’ultimo asso nella manica di Lian Chengyu!

Tuttavia Yi Yun aveva notato da tempo il suo intento. Nel momento in cui i pugnali volanti volarono, Yi Yun schivò e risuonarono tre ticchettii!

“Clang! Clang! Clang!”

Risuonarono tre clangori e i pugnali furono scagliati via da Yi Yun!

Immediatamente dopo, Yi Yun afferrò le spalle di Lian Chengyu e gliele torse.

Kacha!

Il braccio con cui Lian Chengyu aveva lanciato le armi nascoste era stato rotto da Yi Yun!

Lian Chengyu emise un grido miserabile.

Il braccio destro di Lian Chengyu si era piegato in una strana angolazione e sporgeva un osso bianco.

“Sesto crimine!”

“Hai mentito alla gente del clan tribale Lian, facendo raffinare loro le ossa della desolazione tossiche! Dopo che hanno esaurito la loro vitalità e il loro valore, non hai dato nessuna compensazione. Potevano solo aspettare la morte! Ma la gente era ignorante. Non ha nemmeno capito la causa della loro morte. Invece li hai ingannati, spingendoli a continuare il lavoro. Per questo, venti uomini sani della tribù Lian sono morti. Erano le persone che mantenevano le loro famiglie, una volta morti, le vedove e gli orfani sono andati incontro ad un futuro orribile!”

“Questa è la vita che devi a quegli uomini morti, alle loro mogli e figli, e a me!” Yi Yun afferrò Lian Chengyu per il collo e lo sollevò stendendolo per il braccio. Da lontano, Lian Chengyu sembrava un pezzo di carne di maiale appesa.

Yi Yun poi gli batté la testa a terra!

“Boom!”

Il terreno si crepò di nuovo. Il viso di Lian Chengyu adesso era mutilato.

Metà del suo corpo era sepolto dal terreno. Era in condizioni così miserabili che le rocce erano macchiate di rosso.

“Settimo crimine!”

“Hai raffinato le ossa della desolazione sacrificando quegli uomini, eppure hai addossato la colpa a me dicendo che sono stato infettato da una piaga e che ero posseduto, causando la morte di quelle persone. La gente non sapeva nulla e così mi ha odiato fino all’osso. Che quest’odio ti maledica!” Dicendo questo, pestò la testa di Lian Chengyu.

Crack!

Con un tonfo, le rocce sotto crepitarono. Lian Chengyu non emise nemmeno un suono. La sua testa era sepolta nel terreno; il suo corpo stava fremendo costantemente.

Yi Yun aveva descritto il settimo crimine e l’aveva picchiato sette volte. Ma ora Lian Chengyu non poteva nemmeno alzarsi.

“Giovane… giovane maestro…” I membri del clan Lian erano pallidi e le loro voci tremavano. Non si sarebbero mai immaginati che Yi Yun all’apparenza piccolo e inerme avrebbe avuto un potere così mostruoso. Aveva surclassato il loro potente maestro Lian Chengyu!

Questo non stupì solo i membri del campo dei guerrieri, ma anche la gente del clan tribale Tao. Non era una competizione, ma un brutale massacro!

Questo Yi Yun era troppo spietato!

Ma in base a ciò che aveva detto, lui e Lian Chengyu avevano un enorme conto in sospeso. Non era irragionevole che Yi Yun reagisse in questo modo!

Gli atti di Lian Chengyu erano stati davvero diabolici e spietati.

Ma nelle vaste lande selvagge, non erano rari. In quanto esperto, poteva dettare il fato degli altri. Così anche se uno fosse stato spietato, non sarebbe stato punito. Al contrario, molti stupidi sarebbero stati disposti a diventare seguaci o complici per continuare ad opprimere e a sfruttare la gente.

Ma gli assassini potevano venire uccisi non appena si fosse presentato qualcuno di più forte, sarebbero finiti in condizioni miserabili!

A questo punto, Yi Yun non sembrava mostrare ancora pietà. Con una mano, afferrò la gamba fremente di Lian Chengyu e lo tirò fuori dalle macerie.

Lian Chengyu era stato deturpato completamente ormai e nemmeno sua madre l’avrebbe riconosciuto.

Yi Yun lo tenne a testa in giù, con la faccia a contatto con la terra. Lian Chegyu sembrava un pennello; un tratto sul suolo lasciava una scia rossa, ma di sangue, non di inchiostro.

Yi Yun non aveva intenzione di fermarsi nonostante le condizioni orribili di Lian Chengyu. Sembrava il dio della morte Ade, che giudicava i morti in base ai loro meriti e ai loro crimini, tenendo un libro che determinava la vita e la morte. Yi Yun continuò a dichiarare i suoi crimini.

“Ottavo crimine! Hai istigato la gente ad attaccare mia sorella. Le hanno anche bruciato la casa.”

“Mia sorella era tutta sola e, dopo aver ricevuto notizie della mia scomparsa, è stata maltrattata dagli abitanti del villaggio. Un colpo del genere l’ha quasi portata al collasso. Ho giurato di proteggere mia sorella, eppure l’hai messa all’angolo. Questa è la vita che devi a me e anche a mia sorella!” Yi Yun lasciò la presa per poi dare un calcio laterale all’avversario.

“Peng!”

Lian Chengyu volò come una palla, schizzando sangue ovunque!

Molti arricciarono la bocca e fecero un respiro profondo.

Questo ragazzino di sicuro era spietato!

I bambini che avevano cercato di intimidire Yi Yun l’altro giorno alla mensa, specialmente la ragazzina di quattordici anni a capo del gruppo, tremò per la paura!

I loro visini erano pallidi ed erano estremamente spaventati.

Questo fratellino basso era un demone!

Nonostante il suo aspetto all’apparenza innocua, era un lupo crudele. Non potevano immaginarsi cosa sarebbe successo se quel diavolo avesse rilasciato solo un decimo, no, un centesimo di…

Cosa sarebbe accaduto loro?

Era inimmaginabile!

“Non… Non attaccare più… Il nostro giovane maestro… ammette… ammette la sconfitta…” Disse esitante un membro del campo dei guerrieri. Yi Yun si voltò verso di lui con un’espressione imperturbabile.

Lo sguardo di Yi Yun era assassino. Il suo viso era macchiato di sangue e il suo corpo era avvolto da un’aura omicida. Ai membri del campo dei guerrieri tremarono le ginocchia vedendo i suoi occhi. Con un tonfo, si inginocchiarono a terra.

L’aura di Yi Yun era troppo opprimente. Aveva ridotto Lian Chengyu in queste condizioni. In quanto schiavi di Lian Chengyu, come avrebbero avuto il coraggio di fronteggiare Yi Yun.

“Cos’hai detto?” Rispose con una domanda Yi Yun. L’uomo si zittì rimpiangendo di essere intervenuto.

“Non… non ho detto nulla…” Tremò mentre parlava e si rivolse verso Zhang Tan, sperando che il Mille Case avrebbe fermato Yi Yun.

Era chiaro chi aveva vinto. Finché Zhang Tan avesse decretato la fine dello scontro, Yi Yun si sarebbe dovuto fermare.

Ma Zhang Tan era impassibile, come se tutto quello che stava succedendo non avesse niente a che fare con lui.



