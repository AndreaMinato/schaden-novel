---
weight: 1140
title: Capitolo 114 - Il male causato da sé stessi è il più difficile da sopportare
pubDate: 2023-08-29T14:09:48.036Z
tags:
    - tmw
---


Le truppe del Drago Brillante proibivano tradimenti e complotti, ma non impedivano alle persone di cercare vendetta in modo giusto e diretto.

In effetti in questo mondo le leggi erano deboli. Cercare vendetta era un principio universalmente accettato e avvocato secondo le tradizioni delle arti marziali.

Perfino i tutori dell’ordine e i giudici del Regno Divino Tai Ah non avrebbero interferito.

Inoltre questa vendetta era stata iniziata da Lian Chengyu. In quanto guerriero che aveva proposto uno scontro all’ultimo sangue, doveva continuare a farsi carico di questa responsabilità!

Così Zhang Tan si limitò a guardare senza interferire.

Non importava quanti membri del campo dei guerrieri desideravano il suo intervento, era inutile.

Ma il Mille Case avrebbe interferito se fosse stato Lian Chengyu a picchiare brutalmente Yi Yun. Alla fine questa era la differenza di valore di una persona.

Visto che aveva indotto un’Aura Viola dall’Est, Yi Yun probabilmente sarebbe diventato un signore umano in futuro; come poteva Lian Chengyu competere con lui?

Lian Chengyu aveva ricevuto una valutazione discreta, ma questo solo nel raggio di mille miglia dal clan tribale Tao.

Tutte le Lande Selvagge della Nuvola contenevano molti clan tribali delle stesse dimensioni del clan Tao!

La selezione del regno diretta da Zhang Tan era solo una delle molte competizioni nelle Lande Selvagge della Nuvola.

Per quanto riguardava un talento come Lian Chengyu, alle truppe del Drago Brillante non sarebbe dispiaciuto accoglierlo, ma non sarebbe stata una grave perdita se non avesse potuto farlo.

Zhang Tan aveva già notato l’animosità tra Lian Chengyu e Yi Yun. Bisognava risolvere questo conflitto, era meglio che lottassero durante la selezione piuttosto che cospirassero l’uno contro l’altro nell’esercito delle truppe del Drago Brillante, causando conflitti inutili.

Era ovvio chi era meglio scegliere. Accettare un talento era un grande contributo per le truppe del Drago Brillante, ma, da un punto di vista naturale, crescere un esperto avrebbe portato benefici a Zhang Tan stesso. In futuro, Yi Yun sarebbe stato considerato un suo allievo e se avesse prosperato, anche Zhang Tan avrebbe condiviso questa gloria.

Così, prima quando Zhang Tan aveva chiesto a Yi Yun a che livello fosse, aveva già previsto il risultato della battaglia. Anche il fatto che Yi Yun avrebbe affrontato subito Lian Chengyu nella prima fase era stato pianificato intenzionalmente da Zhang Tan.

Lian Chengyu era destinato a fare una brutta fine fin dall’inizio.

Ma se Lian Chengyu non si fosse scavato la fossa da solo cercando una scappatoia per uccidere Yi Yun, costringendo Zhang Tan a schierarsi, allora Lian Chengyu probabilmente non sarebbe finito in condizioni così patetiche.

Il male causato da sé stessi è il più difficile da sopportare!

…..

“Nono crimine, hai esaurito le risorse del clan tribale Lian, prosciugato la montagna di erbe, massacrato il bestiame e i cani da caccia! Per migliorare il tuo futuro, hai bruciato i ponti del clan tribale Lian, rendendoli dei sacrifici sull’altare! Devi questa vita alla gente della tribù Lian!”

…..

“Decimo crimine, la nostra vendetta privata è inconciliabile! Volevi uccidermi, farmi rimpiangere di essere vivo! Oggi, alla selezione del regno, hai fatto una richiesta all’esaminatore con la speranza di eliminarmi per soddisfare la tua gioia malvagia. Se lasciassi libera una tigre, permettendole di riprendersi e cercare vendetta contro di me, non punterebbe ai miei cari? Così oggi mi sbarazzerò del problema fin dalla radice, eliminando ogni futuro problema!”

Dopo aver detto questo, Yi Yun sollevò il Lian Chengyu morente e gli spaccò la mano dominante, gli frantumò i meridiani, ma l’ultimo colpo fu proprio sul suo dantian. Ora Lian Chengyu era come un cesto forato e non sarebbe più stato in grado di immagazzinare energia.

Anche se avesse indotto qi vitale del mondo ad entrare nel suo corpo, questo qi vitale sarebbe vagato nel suo corpo per poi scappare dalle sue aperture, senza trattenere nulla.

Senza energia a nutrirlo, visti anche i meridiani fratturati e le ossa distrutte, Lian Chengyu avrebbe avuto molti problemi a riprendersi. Sarebbe rimasto mutilato a vita e sarebbe stato costretto a letto per molti anni.

Lian Chengyu era diventato un completo invalido!

Nel momento in cui lo mutilò, Yi Yun si sentì estremamente rinfrescato. L’ultimo attacco lo aveva pienamente soddisfatto.

Mesi di odio represso, animosità e ogni prova che aveva dovuto superare erano stati sfogati in quel momento!

Mentre si sentiva rinfrancato, l’energia del Cristallo Viola raggiunse direttamente la sua testa, nutrendo e rinfrescando la sua anima!

Quando gli antichi praticavano le arti marziali, si assicuravano di risolvere velocemente ogni vendetta. Questo probabilmente per calmare il cuore e la mente, diminuendo ogni ostacolo nella coltivazione!”

Lian Chengyu era stato lanciato a terra come un cane morto. Ormai respirava a stento.

Il viso di Lian Chengyu era pallido e il suo sguardo era spento. Giaceva a terra immobile.

Dopo aver ricevuto così gravi ferite, con le sue arti marziali e i suoi meridiani distrutti, per una persona ambiziosa come lui era un colpo fatale. Era come uno zombie!

“Giovane… giovane maestro…”  Un po’ di membri del campo dei guerrieri erano stupefatti, non sapevano cosa fare.

Ora che il loro padrone era stato mutilato da Yi Yun, cosa avrebbero dovuto fare adesso?

La gente, gli altri membri del campo dei guerrieri e i superiori della tribù Lian stavano tutti aspettando il loro ritorno con buone notizie!

Non potevano immaginarsi come avrebbero reagito i superiori della tribù Lian ricevendo la notizia che Lian Chengyu era stato reso un invalido.

Anche la gente del clan tribale Tao era rimasta sbalordita, non sapeva cosa dire.

Prima avevano gongolato per via dei conflitti interni del clan tribale Lian, ma presto non poterono più ridere.

Yi Yun era troppo spaventoso. La sua crudeltà e la sua decisione li aveva fatti rabbrividire.

“Yi Yun… ha mutilato facilmente Lian Chengyu! Se non fosse stato per i dieci crimini che doveva contare, sarebbe stato ancora più breve lo scontro! A che livello è Yi Yun?” La gente aveva capito a grandi linee quanto era forte Lian Chengyu, perché quando aveva fatto la sua dimostrazione nel palco di giada bianco, aveva frantumato facilmente una pietra di ferro nera delle dimensioni di un cilindro.

Si poteva dire che la sua forza potesse rientrare tra i primi dieci o anche tra i primi cinque della selezione dei guerrieri dal Sangue Mortale!

Ma una persona del genere era stata menomata facilmente da Yi Yun. Non era stata una battaglia, ma un massacro!

Che sorta di forza possedeva Yi Yun?

“Yi Yun dev’essere allo stadio del Sangue Mortale. Ha solo dodici anni, così non può essere arrivato al Sangue Viola. E se lo avesse fatto, le truppe del Drago Brillante non gli avrebbero permesso di condividere l’arena con Lian Chengyu, che sarebbe stato fatto a pezzi.”

“Il livello di Yi Yun dovrebbe essere al picco del Raccoglitore di Qi!” Valutò un guerriero del clan tribale Tao. Il suo livello non era male, ma visto che aveva più di ventotto anni, non poteva partecipare alla selezione del regno.

“Picco del Raccoglitore di Qi? Allora è come Lian Chengyu… ma come poteva esserci una differenza così grande tra di loro mentre combattevano?” Molti tra la gente comune erano perplessi. Per loro, se tutti erano al picco dello stadio di Raccoglitore di Qi, la loro forza sarebbe dovuta essere simile.

“Questa domanda è inutile.” L’uomo scosse la testa. “Che importa se sono allo stesso livello? Non dimenticatevi che la dimostrazione di Yi Yun è arrivata… al quinto grado mistico.”

Mistico livello cinque.

Le parole dell’uomo sbalordirono la gente attorno.

Sì, Yi Yun aveva ricevuto una valutazione elevata, ancora più alta dei loro tre giovani maestri!

Un genio mistico era un giovane signore! Una volta che fosse cresciuto, sarebbe potuto diventare un nobile!

La gente del clan Tao all’inizio era riluttante, ma adesso era senza parole.

Dovevano ammettere che il talento e la forza di Yi Yun erano all’altezza della sua valutazione.

Quando Yi Yun aveva dimostrato le sue tecniche sul palco di giada bianca, non aveva rivelato la sua forza perché non desiderava farlo.

Se avesse voluto attaccare, rompere una pietra di ferro nera sarebbe stato fin troppo facile.

I fanatici di Tao Yunxiao e Hu Ya dovettero zittirsi.

Non c’era più motivo di dubitare adesso. Questo scontro dimostrava che le truppe del Drago Brillante non si erano sbagliate. Yi Yun non aveva usato una scorciatoia per ottenere il primo posto nei preliminari. E la sua dimostrazione era qualcosa che non avevano capito a causa della loro ignoranza.



