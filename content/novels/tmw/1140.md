---
weight: 11400
title: Capitolo 1140 - Notizie
pubDate: 2025-10-13T11:50:55.679Z
tags:
    - tmw
---


Capitolo sponsorizzato, ringraziamo Gae!
38 capitoli in coda totali (8 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Nota traduzione: ho deciso che si danno del tu perché sennò il discorso che fanno è illeggibile, lol. Lui la chiama ancora principessa, ma ormai sono amici daaaaai.


"Non è possibile. Sembra che fata Wuxia stia guardando proprio noi."


Il giovane dall'aspetto semplice accanto a Yi Yun naturalmente si accorse dello sguardo della principessa Volpe Bianca.


"Sta guardando noi? Non può essere, vero...?"


Il giovane che giocherellava con le noci lucide lo trovò incredibile. Sebbene fosse un tipo arrapato, riconosceva la propria posizione. Suo padre era solo il gestore di un piccolo negozio. Come poteva attirare il favore di una fata?


Eppure, lo sguardo di fata Wuxia era effettivamente puntato su di loro.


Gli occhi di Yi brillarono mentre incrociava lo sguardo della principessa Volpe Bianca.


La giovane schiuse leggermente le sue labbra color ciliegia e immediatamente la sua voce risuonò nella mente di Yi Yun.


"Yi Yun? Non mi aspettavo di incontrarti qui."


Yi Yun annuì. "Anch'io sono molto sorpreso."


"Come sei arrivato qui?" Chiese la principessa Volpe Bianca.


"È una lunga storia..." Yi Yun scosse la testa. Aveva fatto così tante esperienze che non sapeva da dove cominciare. "Principessa, perché sei venuta nel Territorio Divino dei Miriadi?"


"Sono capitata nel Cielo Empireo dello Yang Divino per caso. Quanto al Territorio Divino delle Miriadi, sono venuta con la mia maestra. Prima di arrivare nel Cielo Empireo dello Yang Divino, ho avuto un incontro fortunato che ha notevolmente aumentato la mia forza. Così, ho impressionato la mia maestra e mi ha accettata come discepola. La Maestra e il signore della città Qin sono vecchi amici, e la maestra ha un conto in sospeso con il Capitolo del Paradiso, così mi ha ordinato di venire all'Arco dei Tesori Celesti."


"Capisco. Le mie congratulazioni." Yi Yun aveva una buona impressione della principessa Volpe Bianca. Era sinceramente contento per lei che avesse avuto un incontro fortunato.


"Yi Yun, riguardo a questo... ho qualcosa da dirti. Questa questione potrebbe essere piuttosto importante per te..."


Oh?


Yi Yun ne fu sorpreso. Quale importante questione poteva avere la principessa Volpe Bianca da comunicargli?


"Dimmi pure, principessa."


La principessa Volpe Bianca rifletté sulle sue parole prima di continuare: "In realtà, l'incontro fortunato che ho avuto ha a che fare con te. Dopo che il Grande Mondo Legno Azzurro è collassato, un passaggio misterioso si è aperto nel Cielo Empireo dei Diecimila Elfi. Conduceva in un mondo misterioso."


"Molti talenti del Cielo Empireo dei Diecimila Elfi hanno avuto l'opportunità di entrarvi. Oltre a me, ci è andata anche la principessa Luo Huo'er del clan Luo."


"Il mondo misterioso non sembrava pericoloso, ma il suo spazio era caotico. Aveva una forma grottesca e colori appariscenti. Molti discepoli talentuosi sono rimasti disorientati al suo interno e hanno perso perfino la loro identità. Alla fine sono caduti più in profondità e sono scomparsi in quel mondo.”


"Anche Huo'er ed io siamo rimaste intrappolate da uno spazio caotico pieno di illusioni. Non riuscivamo a trovare una via d'uscita e in seguito... abbiamo incontrato una donna lì. Era splendida e potente. Con il suo aiuto, siamo riuscite finalmente a sfuggire al pericolo e a ottenere grandi benefici."


"Quella donna vestita di bianco è la nostra benefattrice."


"E parlando con lei, abbiamo scoperto che era persa nello spazio caotico da decenni. Mentre chiacchieravamo dei nostri passati, Luo Huo'er ha riconosciuto l'identità della donna. Il suo nome era... Lin Xintong!"


Cosa!?


Yi Yun si alzò immediatamente in piedi. La tazzina di tè di fronte a lui cadde a terra.


"Crash!"


Il rumore spaventò i due uomini accanto a Yi Yun.


"Fratello, cosa stai facendo?" Disse in fretta il giovane dall'aspetto sincero. Non è possibile. Questo tipo si è agitato così quando ha visto fata Wuxia guardarlo?


Ma in quel momento, Yi Yun non poteva preoccuparsi di lui. Sembrava incredulo mentre guardava la principessa Volpe Bianca.


"Davvero?"


"Naturalmente. Huo'er sapeva di te e Lin Xintong. Dopo aver sentito quella donna menzionare il suo nome e le esperienze che ha condiviso con te, era praticamente certo. Huo'er le ha anche raccontato notizie di te. All'epoca, eri scomparso insieme al Grande Mondo Legno Azzurro. Anche il Lord Pioggia Propizia ti stava cercando, ma non riusciva a trovarti da nessuna parte... Lin Xintong sembrava scossa dopo aver sentito la notizia." Disse la principessa Volpe Bianca.


Il respiro di Yi Yun si fece affannoso. Era davvero Xintong... Era davvero ancora al sicuro e viva.


Xintong, finalmente ho tue notizie!


Da quando era arrivato nei dodici Cieli Empirei, Yi Yun aveva sempre desiderato, nel profondo del cuore, cercare Lin Xintong.


Tuttavia, i dodici Cieli Empirei erano immensi. Era pieno di esperti e poteva perire se non fosse stato attento. In tali circostanze, Yi Yun, che era relativamente debole, non aveva mezzi per trovare Lin Xintong. E soprattutto, non sapeva da dove cominciare.


Oggi, aveva finalmente sentito dalla principessa Volpe Bianca notizie su dove si trovasse Lin Xintong!


Lin Xintong era rimasta bloccata in quello spazio caotico per decenni. Quando erano volati dal mondo Tian Yuan verso i dodici Cieli Empirei, era rimasto separato da Lin Xintong a causa di una tempesta spaziale. Lui era stato fortunato ed era atterrato nel territorio del clan Luo, mentre Lin Xintong era rimasta alla deriva in un mondo strano, bloccata lì per tutto quel tempo.


"Chi è quel ragazzo? Manca di educazione."


Tutti nella sala stavano ascoltando il guqin con calma mentre aspettavano il culmine della battaglia tra Xue Wuxia e la Fata Youqin. La reazione improvvisa di Yi Yun aveva lasciato tutti nella sala stupefatti.


Anche Zuoqiu Haoyu si accigliò. Erano presenti gli Anziani dell'Arco dei Tesori Celesti, così come il signore della città delle Miriadi. Fata Youqin e Xue Wuxia erano figure estremamente prestigiose, quindi come poteva un membro della giovane generazione agire in modo impetuoso in una situazione del genere?


"Questa canaglia ha disturbato fata Wuxia mentre suonava il guqin. Cacciatelo via!" Disse freddamente Zuoqiu Haoyu. Sentiva di aver moderato il tono, perché se avesse avuto voce in capitolo, lo avrebbe fatto mutilare senza battere ciglio.


Alcuni uomini forzuti si avvicinarono immediatamente a Yi Yun, che era ancora rimasto stordito, come se non avesse notato cosa stesse accadendo intorno a lui.


Proprio quando le mani delle guardie stavano per posarsi sul corpo di Yi Yun, la principessa Volpe Bianca ordinò improvvisamente: "Fermi!"


La sua figura si mosse elegantemente facendo svolazzare la fascia legata alla sua vita. In un istante, era scomparsa dal palco di classe Celeste ed era apparsa di fronte a Yi Yun.


La principessa Volpe Bianca aveva una posizione onorabile e aveva un atteggiamento dominante. Le guardie rimasero stordite sul posto. Naturalmente non osarono più muoversi.


"Giovane Maestro Zuoqiu, è un mio amico. Non spetta a lei dire se mi ha disturbato o no mentre suonavo il guqin." La voce della principessa Volpe Bianca suonava fredda.


Il modo in cui Zuoqiu Haoyu la guardava la irritava.


Inoltre, Yi Yun non le era estraneo. In aggiunta, sua moglie le aveva salvato la vita in quel mondo caotico, permettendole di ricevere un'opportunità fortunata. Così, la principessa Volpe Bianca non risparmiò i sentimenti di Zuoqiu Haoyu con le sue parole.


Zuoqiu Haoyu tentennò e mostrò un’espressione davvero scontenta.


Voleva dare una lezione a quella canaglia, ma era stato umiliato da Xue Wuxia.


Zuoqiu Haoyu si sentì imbarazzato di fronte a così tante persone.


E in quel momento, Yi Yun sembrò non aver sentito la conversazione. I suoi occhi erano puntati sulla principessa Volpe Bianca. "Dov'è l'ingresso di quel mondo strano?"


Yi Yun lo aveva chiesto con una trasmissione di voce. Sebbene fosse nel lontano Cielo Empireo dello Yang Divino, Yi non voleva aspettare un secondo in più. Desiderava partire subito, altrimenti la speranza di trovare Lin Xintong sarebbe diventata solo più flebile.


Tuttavia, la principessa Volpe Bianca scosse la testa. "Probabilmente rimarrai deluso. L'ingresso al mondo strano è esistito solo per un attimo fugace. Altrimenti, come avremmo potuto non fuggire? Huo'er ed io siamo riuscite a uscire da quel mondo solo grazie alla signorina Lin. E quando l'abbiamo lasciato, tutte e tre siamo state separate.
Ho perso i sensi nella tempesta spaziale e quando mi sono svegliata, ero già qui nel Cielo Empireo dello Yang Divino!"


La principessa Volpe Bianca era piuttosto dispiaciuta. Aveva saputo da Luo Huo'er che Yi Yun aveva sempre pensato a Lin Xintong. Eppure, non era in grado di fornirgli informazioni di valore.


Chi sapeva dove erano finite le sue compagne dopo che erano partite da quel mondo strano. Forse potevano perfino capitare nella voragine.


Yi Yun fece un respiro profondo e si sentì soffocare.


Tutti nella sala, incluso Zuoqiu Haoyu, fata Youqin, così come il signore della città Qin, videro l'espressione di Yi Yun cambiare.


Potevano vedere che Yi Yun aveva le sopracciglia aggrottate ed era sbiancato. Inoltre, Xue Wuxia sembrava dispiaciuta.


Naturalmente non potevano sentire la conversazione di qi vitale tra Yi Yun e Xue Wuxia. Tuttavia, senza dubbio Yi Yun era importante per lei. Altrimenti, Xue Wuxia non sarebbe volata direttamente fuori dal palco di classe Celeste per apparire accanto a lui.


