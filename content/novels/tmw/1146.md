---
weight: 11460
title: Capitolo 1146 - Galleria Yun Xin
pubDate: 2025-10-14T11:13:49.404Z
tags:
    - tmw
---


Capitolo sponsorizzato, ringraziamo Gae!
35 capitoli in coda totali (5 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Dopo che Yi Yun se ne era andato, Ru'er era rimasta al fianco di Ling Xie'er per vegliare su di lei. Guardava impotente il suo corpo diventare sempre più trasparente, come se potesse svanire da un momento all'altro. Al suo livello di coltivazione, non poteva fare altro che farsi prendere dal panico.


"Sorellina, devi aspettare il giovane maestro. Lui troverà sicuramente un modo per salvarti." Sussurrò Ru'er.


Non sapeva chi fosse Ling Xie'er per Yi Yun. Sapeva solo che era della massima importanza per lui.


All'improvviso, la porta si aprì e la figura di Yi Yun apparve accanto ad essa.


Ru'er tirò un sospiro di sollievo. "Giovane maestro, è tornato!"


"Ru'er, esci e chiudi bene la porta." Disse Yi Yun.


Non essendo riuscito a ottenere la reliquia del Ripristino Spirituale e non potendo raffinarla da sé, poteva solo usare il metodo a cui aveva pensato prima.


L'idea precedente di Yi Yun era far consumare a Ling Xie'er la Radice del Ritorno dell'Anima, che l'avrebbe salvata da questa situazione critica.


Tuttavia, aveva bisogno della Radice del Ritorno dell'Anima come ingrediente per la Pillola dell'Anima Cava. Sfortunatamente, doveva attendere tre anni per ottenerla. Non aveva avuto altra scelta se non cercare di acquistare la reliquia del Ripristino Spirituale.


Ma ora, Yi Yun era senza opzioni.


Aveva gli appunti lasciati dall'alchimista divino. Contenevano l'essenza delle conoscenze medicinali che l’esperto aveva accumulato in tutta la sua vita. Inoltre, Yi Yun aveva un tesoro supremo, il Cristallo Viola. Grazie all’artefatto, poteva controllare perfettamente l'energia spirituale in qualsiasi tesoro naturale. Era certo di poter salvare Ling Xie'er.


Da oggi in poi, avrebbe dovuto praticare l'alchimia con impegno.


Dopo che Ru'er chiuse la porta, Yi Yun si fermò di fronte a Ling Xie'er. Con in mano la spada spezzata, colpì verso il basso. Immediatamente, la Radice del Ritorno dell'Anima nelle mani quasi trasparenti della ragazzina fu tagliata in due.
Quanto a Ling Xie'er, non fu affatto toccata dal raggio di spada.


Yi Yun aveva bisogno di un piano a lungo termine per prendersi cura del suo corpo spirituale. Così avrebbe usato solo metà della Radice del Ritorno dell'Anima. L'altra la lasciò nelle mani di Ling Xie'er.


Senza esitazione, prese la metà della Radice del Ritorno dell'Anima. Yi Yun attivò il Cristallo Viola e produsse un filamento di qi vitale mentre iniziava a estrarre l'essenza dell’erba.


Poteva usare solo metà della Radice del Ritorno dell'Anima e non poteva sprecarne nemmeno un briciolo. Per chiunque altro sarebbe stata un’impresa completamente impossibile, ma Yi Yun era diverso.


Attraverso la visuale d’energia del Cristallo Viola, Yi Yun poteva vedere ogni filamento di essenza chiaramente. Li estrasse in modo intricato.


Yi Yun infuse ogni filamento di energia nel corpo di Ling Xie'er. L'essenza si fuse con lei, facendo sì che il suo corpo trasparente diventasse gradualmente opaco.


Yi Yun era completamente concentrato, stando attento a non sprecare un singolo filamento di energia. Li controllò con precisione e li diresse nel corpo della ragazzina. Dopo un giorno intero di concentrazione, Yi Yun uscì dalla stanza, mentalmente esausto.


La metà della Radice del Ritorno dell'Anima si era trasformata in cenere. Tutta l'energia al suo interno era stata estratta da Yi Yun e trasferita in Ling Xie'er.


Metà della Radice del Ritorno dell'Anima era sufficiente solo per stabilizzare temporaneamente il corpo fisico di Ling Xie'er. Così, Yi Yun aveva anche infuso una grande quantità di energia di puro Yang nel suo corpo.


Per questo motivo, aveva costantemente consumato un gran numero di reliquie per ripristinare il suo qi vitale.


L’altra metà della Radice del Ritorno dell'Anima rimase nelle mani di Ling Xie'er.


Dato che ne aveva usata solo metà, Yi Yun avrebbe comunque avuto bisogno di raffinare altre pillole per guarire la sua anima in futuro. Solo allora Ling Xie'er sarebbe potuta sopravvivere fino al giorno in cui avrebbe potuto consumare la Pillola dell'Anima Cava.


Era tutto a causa di Zuoqiu Haoyu.


"Ru'er." Disse Yi Yun.


Ru'er corse immediatamente da lui. Era rimasta nelle vicinanze per tutto il tempo in preda all’ansia. Dopo che Yi Yun uscì, notò la sua espressione. Dalla sua espressione calma, capì che probabilmente la bambina stava bene.


"Giovane maestro, di cosa ha bisogno?" Chiese Ru'er.


"Seguimi nel padiglione delle Miriadi.” Disse Yi Yun.


"Perché ci andiamo?" Ru'er batté le palpebre.


Avevano già scambiato le Rune Miriadi e affittato un negozio. Perché il giovane maestro voleva tornare di nuovo lì così in fretta?


Lo sguardo di Yi Yun sembrava calmo. "Vorrei cedere questo posto e affittare un nuovo negozio."


Mentre curava Ling Xie'er, Yi Yun aveva preso la sua decisione.


Dato che le 800.000 rune non erano state sufficienti per comprare la reliquia del Ripristino Spirituale, le avrebbe usate per fare qualcos'altro. Era semplicemente troppo povero qui. Le 800.000 rune erano il suo capitale.


Anche se Yi Yun poteva accumulare ricchezza lentamente, Ling Xie'er non aveva il lusso di aspettare che lo facesse. Prima di acquistare i materiali necessari per raffinare la Pillola dell'Anima Cava, Ling Xie'er avrebbe comunque avuto bisogno di consumare pillole che guarissero il suo spirito. Le spese si stavano accumulando.


"Affittare di nuovo un negozio?" Ru'er era sbalordita. Tuttavia, ovviamente non poteva mettere in discussione la decisione di Yi Yun. Immediatamente annuì e disse: "Ora farò i preparativi necessari."


…


Due giorni dopo, in un'area trafficata della città delle Miriadi, un negozio ordinario che vendeva talismani e amuleti cambiò proprietario. Si trasformò anche in una farmacia.


Questo nuovo negozio distava solo poche strade dal centro, sede di proprietà delle dieci maggiori fazioni come la Farmacia dei Doni Celesti. Per i guerrieri, percorrere questa piccola distanza era facile come bere un bicchier d'acqua.


Visto che quest’area ferveva sempre di attività, l'affitto era estremamente alto. Tipicamente, solo grandi sette o fazioni si sarebbero stabilite qui. Tuttavia, il negozio che aveva aperto di recente aveva fatto semplici rinnovi. Era una struttura pittoresco in legno, estremamente tranquilla e bella.


Il negozio non aveva addetti. C'era solo una giovane ragazza che accoglieva i clienti e un gestore che era un giovane.


All'ingresso del negozio era appesa una semplice insegna che diceva: "Galleria Yun Xin".


Lo "Yun" veniva dal nome di Yi Yun. Lo "Xin" derivava dal nome di Lin Xintong. I due uniti insieme divennero il nome dell’attività appena aperta.


Nessuno aveva il coraggio di aprire un nuovo negozio di medicine a pochi passi dalla Farmacia dei Doni Celesti. Tuttavia, Yi Yun non aveva paura. Non aveva intenzione di prendere di mira direttamente la Farmacia dei Doni Celesti. Tuttavia, dato che ormai era già in aperta ostilità con i suoi nemici, aveva deciso che avrebbe potuto anche aprire il proprio negozio di fronte alla Farmacia dei Doni Celesti.


Non ci fu una cerimonia di apertura per il negozio medicinale, né nessuno venne a dare i propri auguri. Tenne un basso profilo.


Molte persone furono piuttosto stupite nel vedere il negozio medicinale appena aperto.


Nella città delle Miriadi, i negozi che guadagnavano di più erano quelli che vendevano medicine. Dopotutto armi, talismani e formazioni erano oggetti esterni. Tuttavia, medicinali e reliquie potevano salvare vite e curare ferite. Avevano anche effetti positivi sul livello di coltivazione di un guerriero. Indipendentemente dall’uso previsto, erano molto desiderati dagli esperti.


Tuttavia, i requisiti per aprire un grande negozio di medicine erano elevati. Era necessario un alchimista di alto livello per tenere la posizione. Altrimenti, sarebbe stato impossibile fare affari nella città delle Miriadi. Sarebbe stato solo uno spreco di denaro per l'affitto.


Chi era questo giovane che osava aprire un negozio di medicine accanto alla Farmacia dei Doni Celesti? Cercava forse la morte?


Alcune persone si incuriosirono ed entrarono nella galleria Yun Xin per dare un'occhiata. Dopo aver visto cosa c'era dentro, rimasero solo più perplessi.


Mancava la merce. Non c'erano pillole o reliquie esposte all'interno. Non avrebbero potuto comprare medicinali nemmeno se lo avessero voluto. Inoltre il personale e il gestore del negozio erano giovani. La gente rimase senza parole.


Molti si immaginarono che fosse proprietà di un qualche erede dalle origini illustri. Doveva essersi entusiasmato per i potenziali profitti della vendita di medicine, ma non sapeva quanto fosse dura in realtà. Quindi aveva aperto un negozio un negozio qui senza nessuna conoscenza concreta. Era ovvio come sarebbe andata. In pochi mesi, il negozio probabilmente avrebbe cambiato proprietario.


Yi Yun naturalmente sentì le discussioni della gente intorno a lui, ma le ignorò.


Aveva appena finito di scrivere qualcosa e disse a Ru'er: "Appendi questa targa fuori."

