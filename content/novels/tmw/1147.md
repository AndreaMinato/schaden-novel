---
weight: 11470
title: Capitolo 1147 - Arriva un Cliente
pubDate: 2025-10-15T09:05:09.950Z
tags:
    - tmw
---


Capitolo sponsorizzato, ringraziamo Gae!
34 capitoli in coda totali (4 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"Sì signore."


Ru'er prese la targa. Il testo era scritto con tratti vigorosi e fini. Da quando Yi Yun era diventato uno spadaccino, scriveva come se brandisse una spada. Ogni tratto conteneva un Dao della Spada innato che lasciava impressioni durature negli altri.


"Signore, ha intenzione di fare da intermediario per ottenere ricette di pillole alchemiche?"


Sebbene Yi Yun avesse ricevuto 800.000 rune, l'affitto del nuovo negozio gli era costato una bella somma. Se avesse speso i soldi rimasti in ingredienti per preparare medicine, si sarebbe semplicemente ridotto in pessime condizioni finanziarie. Anche se fosse riuscito a raffinare alcune pillole, non c'era alcuna garanzia che uno sconosciuto come lui potesse attrarre clienti per comprarle.


Pertanto, Yi Yun aveva deciso di appendere una targa e fare da raffinatore per conto terzi. Un'attività del genere non richiedeva capitale iniziale. Non importava che non avesse molti soldi.


"Esatto." Yi Yun annuì. "La domanda di pillole nella città delle Miriadi supera l'offerta. Purché le pillole che raffino raggiungano requisiti accettabili, i clienti inizieranno lentamente ad accorrere."


"Signore, ma..." Ru'er esitò. Trovava inappropriato dirlo. Secondo l'insegna di Yi Yun, il raffinamento delle pillole sarebbe stato gratuito la prima volta, ma quelli successivi costavano più o meno quanto i servizi della Farmacia dei Doni Celesti. Come avrebbero fatto ad attirare clienti in questo modo?


A pensarci bene, Ru'er non sapeva quanto fosse abile Yi Yun nel raffinare pillole. Ma anche se fosse molto bravo, era logico che all'inizio facesse pagare prezzi più bassi.


"Signore, dovremmo aggiungere una riga dove specifichiamo che li compenseremmo di dirvese volte se finissimo per distruggere i loro ingredienti…?”


Disse piano Ru'er. Sebbene fosse innocente per natura, aveva un po' di buon senso. Così com'era, c'era la possibilità che Yi Yun venisse deriso. Perché mai qualcuno avrebbe usato i suoi servizi? Raccogliere materiali per la raffinazione delle pillole era molto difficile. Chi affiderebbe casualmente i propri preziosi materiali a un alchimista sconosciuto? Se fossero andati distrutti, sarebbe stata una grande perdita.


Yi Yun rise sentendo le parole di Ru'er.


"Ru'er, non mi dispiace aggiungere quella riga. Non mi farebbe male comunque. Tuttavia, ho ereditato le mie abilità alchemiche da un esperto impressionante. Non sono economiche.”


"Sono diverso dagli altri quando si tratta di alchimia. Se non sono sicuro di poterlo fare, non lo faccio. Così non finirò per distruggere ingredienti.”


"Se avrò successo ogni volta e raffinerò pillole di alta qualità, allora coloro che sono disposti a credere in me riceveranno ricche ricompense. Chi è diffidente è libero di andare in un altro negozio."


Yi Yun aveva il Cristallo Viola dell’Origine, il Seme del Fuoco del Dio Eretico e l'eredità del divino alchimista. Era diventato un esperto nella Divina Tecnica della Desolazione nel mondo Tian Yuan e nel clan Luo. Negli ultimi due anni, aveva notevolmente migliorato le sue abilità alchemiche e la Divina Tecnica della Desolazione. In queste circostanze, Yi Yun era naturalmente fiducioso.


Persone come l'alchimista Huyan, nel frattempo, ricevevano un trattamento da re dalle varie fazioni principali. I suoi servizi venivano resi basandosi puramente sul suo umore. Anche se accettava un lavoro, non c'era garanzia di successo, né era tenuto a dare risarcimenti.


Ma per Yi Yun, se avesse dovuto abbassare i prezzi e pagare per i materiali, che senso avrebbe avuto? Tanto valeva regalare le pillole.


Lungo il sentiero delle arti marziali, bisognava pagare il prezzo per raccogliere ricompense. Era lo stesso per tutti.


Ru'er annuì debolmente e appese la targa all'esterno.


Nel momento in cui fu appesa, naturalmente attirò molta attenzione.


La gente rimase un po' sbalordita quando la vide.


"È gratis la prima volta. Chiunque voglia pillole successive raffinate dovrà pagare prezzi in linea con le tre farmacie principali?"


"I materiali sono forniti dal cliente, ma non c'è compenso se vengono distrutti durante il processo di raffinamento?"


Molti rimasero senza parole quando videro le condizioni nella targa. Se fosse stata appesa dalla Farmacia dei Doni Celesti, nessuno avrebbe osato metterla in discussione. In effetti, mega-negozi come la Farmacia dei Doni Celesti avevano proprio condizioni simili, e i clienti dovevano accettarle. Se il raffinamento falliva, dovevano biasimare la propria sfortuna e andare avanti.


Tuttavia sembrava solo ridicolo che la galleria Yun Xin offrisse condizioni simili.


Non una sola persona entrò nel negozio per richiedere i servizi di Yi Yun. Chi mai avrebbe rischiato gli ingredienti che aveva raccolto con tanta fatica? Se lo avesse fatto, probabilmente sarebbe diventato lo zimbello della città delle Miriadi.


A Yi Yun non importava delle reazioni della gente. Tirò fuori gli appunti del divino alchimista e continuò a studiarli.


Non aveva fretta. Se nessuno fosse venuto per i suoi servizi, poteva continuare a studiare l'alchimia e la Divina Tecnica della Desolazione. L'apprendimento è un processo infinito. Tutto serviva a spianare la strada al sentiero marziale di Yi Yun.


"Ru'er, osserva quelle persone là fuori che ci deridono. Ricordati i loro visi..."


"Ah? Perché?" Ru'er era stupefatta.


"Niente di che. Va bene che dubitino di me. Ma è irritante sentire le loro derisioni. Quando verrà il giorno in cui richiederanno i miei servizi, gli farò pagare il doppio. Sono una persona vendicativa."


Disse lentamente Yi Yun. Ru'er poté solo annuire. Dal tono del giovane, sembrava piuttosto sicuro che quelle persone avrebbero cercato i suoi servizi in futuro. Tuttavia, il negozio attualmente non aveva nemmeno un cliente. Sarebbe mai venuto qualcuno?


Ru'er aspettò impotente, ma non entrò nemmeno una persona per tutto il pomeriggio. La giovane finì per memorizzare i volti di centinaia di guerrieri. Tutti avevano deriso l'insegna.


Ru'er era per natura molto intelligente. Non era difficile per lei ricordarle tutte.


In serata, le formazioni d'illuminazione iniziarono ad accendersi nel distretto commerciale centrale. Invece di calmarsi, le strade iniziarono a riempirsi di più gente.


Ru'er guardava la porta aperta in uno stato di stordimento, sforzando gli occhi con ansia, sperando che qualcuno apparisse. Proprio mentre stava cedendo alla stanchezza, una persona vestita di seta entrò nel negozio. Osservò il negozio e disse con un sorriso: "Dov'è il vostro proprietario? Voglio fargli raffinare una medicina!"


Era davvero un cliente?


Ru'er si rallegrò. Se un negozio così costoso non avesse avuto perennemente clienti, Ru'er sarebbe davvero morta dall'ansia. Sperava che Yi Yun potesse conquistare questo cliente e mantenere le promesse, facendosi un nome.


"Il mio signore è di sopra. Signore, cosa desidera far raffinare? Chiamerò il mio signore."


Disse contenta Ru'er. In quel momento, Yi Yun era già sceso dal secondo piano. In effetti, aveva percepito la persona nel momento in cui era entrata nel suo negozio.


Yi Yun chiuse con calma la pergamena che aveva in mano. Guardò il cliente nella sala principale e scese gli scalini un passo alla volta.


"Che ironia. E pensare che il primo cliente della mia galleria Yun Xin saresti stato tu… Alchimista Huyan!"


"Ahahaha! Non dai il benvenuto ad un cliente?" Risuonò una risata fragorosa mentre un altro uomo entrò nel negozio. Non era altri che Zuoqiu Haoyu!


"Mi chiedevo chi fosse così audace da eguagliare i prezzi della Farmacia dei Doni Celesti. Più tardi ho scoperto che eri tu, piccolo bastardo. Possibile che la tua anima sia stata danneggiata, ma a causa del mancato consumo della Reliquia del Ripristino Spirituale in tempo, il tuo mare spirituale abbia ceduto e tu sia diventato stupido? Hai davvero aperto un negozio di medicine vicino alla Farmacia dei Doni Celesti e hai persino scritto una targa così divertente."


La voce di Zuoqiu Haoyu risuonò alta e chiara. Attirò una buona parte del traffico pedonale nel distretto commerciale, facendo sì che la gente si avvicinasse a guardare.


"Che senso ha perdere tempo in un litigio? Dal mio punto di vista, sei come una megera di villaggio che bisticcia senza un buon motivo. Solo un piccolo affronto e scateni una raffica di insulti. Oltre a provocare sdegno, cosa otterresti?”


Il tono di Yi Yun era noncurante. A quel punto, si era radunata una folla piuttosto numerosa a causa della comparsa di Zuoqiu Haoyu e dell'alchimista Huyan.


Molte persone non erano a conoscenza delle ostilità tra Yi Yun e Zuoqiu Haoyu della Farmacia dei Doni Celesti. Erano perplessi sul motivo per cui Zuoqiu Haoyu fosse così maleducato.


L’alchimista Huyan si accarezzò il mento. Yi Yun era un membro della giovane generazione sconosciuto senza niente da perdere, quindi era impavido. Aveva appeso una targa ridicola. L'impressione che gli altri avevano di lui era che fosse pazzo e ritardato mentale. La sua reputazione non poteva peggiorare più di così.


Tuttavia, loro due erano persone importanti. Se persone dalla posizione prestigiosa si fossero abbassare a deridere un pazzo, avrebbero solo dato credito a questo folle. Avrebbero anche suscitato lo sdegno degli altri.


"Giovane maestro Haoyu, questo è il distretto commerciale. Ci sono molti spettatori, quindi è inutile prenderlo in giro."


"Capito." Zuoqiu Haoyu sbuffò freddamente e si girò verso Yi Yun. "Hai appeso un avviso così sciocco. Vuoi che i clienti preparino gli ingredienti per il raffinamento, ma non devi compensare in caso di fallimento. Sai quanto è faticoso radunare ingredienti? Potrebbero volerci centinaia, se non migliaia, di anni.
Le persone possono andare in rovina raccogliendo gli ingredienti, e poi ripongono tutte le loro speranze nel raffinamento. Eppure, tu prevedi di usare i loro sforzi per fare pratica. Hai mai considerato il prezzo che pagherebbero se fallissi? Che spudoratezza."


Le parole di Zuoqiu Haoyu ricevettero cenni di approvazione da molte persone. In quanto guerrieri che non avevano fazioni potenti su cui contare, raccogliere ingredienti non era un compito facile. Dovevano affrontare grandi difficoltà.


Yi Yun sapeva che Zuoqiu Haoyu era venuto nel suo negozio con cattive intenzioni. Disse con un sogghigno: "Zuoqiu Haoyu, dopo aver detto tutte queste sciocchezze, perché sei qui? Sei ritardato?"


"Eheh." Una luce sinistra brillò nello sguardo di Zuoqiu Haoyu. "Ciò che ho detto non influisce sul motivo per cui sono qui. Dato che hai aperto una farmacia, come potrei non darti il mio supporto? Ho una ricetta qui che vorrei che usassi. Se avrai successo, ti pagherò il doppio del prezzo. Al contrario, e data la natura costosa degli ingredienti che ho preparato, devi accettare di compensarmi due volte tanto se fallisci!"


"Capisco." Yi Yun ridacchiò. Sapeva da tempo che Zuoqiu Haoyu gli avrebbe causato problemi. Aveva chiaramente portato una ricetta estremamente difficile. Inoltre, necessitava di ingredienti particolarmente preziosi, e quindi probabilmente era concepita per truffarlo, facendolo andare in bancarotta cercando di pagare il risarcimento.


Non si sarebbe mai aspettato che il suo primo cliente sarebbe stato così difficile. Come poteva accettare tali condizioni?


"Non ti sei ancora svegliato? Se raffino le pillole per te, le pillole sono tue se il raffinamento ha successo. Tutto ciò che ottengo è il doppio della tariffa di raffinamento. Se fallisco, devo pagare il doppio del costo degli ingredienti come compensazione.
Questi ingredienti devono costare una somma astronomica, vero? Perché mai dovrei accettare una richiesta che è ovviamente una perdita per me?"


Quando Yi Yun finì di parlare, Ru'er finalmente comprese la genialità dietro la targa di Yi Yun. Se avesse indicato che avrebbe compensato il cliente se il raffinamento fosse fallito,, Zuoqiu Haoyu avrebbe potuto ingaggiare Yi Yun senza problemi. Lo avrebbe poi potuto trattare come un alchimista gratuito e dargli ordini. Yi Yun non sarebbe nemmeno stato in grado di tentare di contrattare.


"Umpf! Se avrai successo nella raffinazione, non vorrò nemmeno la pillola. La darò a te! Pagherò anche il doppio della tariffa di raffinamento. Se fallirai, mi compenserai con il doppio. Hai il coraggio?"


Zuoqiu Haoyu si assunse il rischio. Non nascose più il suo intento, arrivando al punto di scommettere la pillola. Se fosse stato lì davvero per ottenere il medicinale, perché avrebbe offerto di rinunciarvi?


Yi Yun agitò una mano e disse: "Ricetta della pillola!"


"Va bene!" Gli occhi di Zuoqiu Haoyu lampeggiarono con un'aria canzonatoria. Si rifiutava di credere che Yi Yun fosse un alchimista. Come poteva essere facile imparare l'alchimia? Inoltre, la ricetta che aveva preparato era assurdamente difficile.


Zuoqiu Haoyu lanciò una pergamena, facendola volare verso Yi Yun.

