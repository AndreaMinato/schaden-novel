---
weight: 1149
title: Capitolo 1149 - La pillola della Purificazione del Corpo
pubDate: 2025-10-19T09:33:34.214Z
tags:
    - tmw
---


Capitolo regolare,
33 capitoli in coda totali (3 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Alla Farmacia dei Doni Celesti non mancavano certo clienti visto che era la più grande nella città delle Miriadi. L’alchimista Huyan Cang era uno dei pilastri del negozio,quindi naturalmente era una figura molto richiesta. Ogni giorno, numerose persone lo cercavano per il suo talento nel raffinare medicine.


L'Alchimista Huyan era molto esigente quando si trattava di raffinare pillole. Se il prezzo fosse stato troppo basso, naturalmente non si sarebbe degnato di farlo.


Si rifiutava di raffinare medicine facili da produrre: era una perdita di tempo.


Si rifiutava anche di raffinare medicine troppo difficili: sebbene non fosse tenuto a risarcire i materiali persi, un fallimento avrebbe comunque intaccato la sua reputazione.


Per l’alchimista Huyan, il tempo era denaro. Finché fosse stato disposto ad accettare lavoro, avrebbe ottenuto grandi quantità di Rune Miriadi. Per questo, non era più molto motivato a guadagnare.


Inoltre, con l'avanzare dell'età, il suo spirito imprenditoriale si era affievolito. Ormai a quell'età, non era più in grado di fare progressi. Anche se avesse coltivato con impegno, sarebbe stato inutile. Tanto valeva godersi la vita.


L'alchimista Huyan aveva consumato pillole della Giovinezza in passato, il che lo faceva apparire come un ventenne. Tuttavia, la sua energia vitale era ormai in declino.


Huyan Cang non sopportava l'idea di invecchiare. Oltre a prendere pillole per estendere la sua durata di vita, si dedicava anche alla coltivazione di tecniche mistiche nella camera da letto. Ottenendo lo Yin primordiale di ragazze giovani, riusciva a malapena a stimolare il fuoco vitale che gradualmente si affievoliva.


In effetti, Huyan Cang era piuttosto ossessionato dalla bellezza e dal sesso. Spesso raffinava medicine che miglioravano le sue prestazioni sessuali. A volte volte delle guerriere di bellezza notevole richiedevano i suoi servizi e lui approfittava dell'opportunità per costringerle a dormire con lui, minacciando di non consegnare le pillole.


Era diventato famigerato per questo, ma Huyan Cang non si preoccupava della sua pessima reputazione.


Proprio quel giorno, nella Farmacia dei Doni Celesti, aveva appena fallito il raffinamento di un calderone di pillole. I materiali che aveva distrutto valevano decine di migliaia di rune.


Ma a Huyan Cang non importava della perdita dei materiali. Sentiva solo che, con l'avanzare dell'età, la sua anima stava diventando inadeguata. Decine di migliaia di anni prima sarebbe riuscito a raffinare con facilità quelle pillole.


Mentre si riempiva di amarezza, Huyan Cang non poté fare a meno di pensare alla scommessa che aveva fatto con Yi Yun della Galleria Yun Xin cinque giorni prima. Si accigliò lievemente. Da dove prendeva quella sicurezza quel moccioso?


Il processo di raffinamento di Yi Yun sarebbe stato reso pubblico. Zuoqiu Haoyu aveva persino invitato diversi alchimisti a verificare il processo. Non si poteva falsificare. Era impossibile che Yi Yun avesse veramente la capacità di raffinare da solo le pillole del Supremo Palazzo Cuore di Ghiaccio, vero?


Huyan Cang credeva che Yi Yun sapesse un po' di alchimia. Inoltre, era estremamente invidioso del suo talento impressionante. Mentre lui declinava, Yi Yun, che aveva infinite possibilità future, rimaneva estremamente giovane. Come poteva sopportarlo?


"Devo assolutamente impedire a quel moccioso di emergere..."


Mentre ci rifletteva, Huyan Cang sentì improvvisamente un annuncio:


"Maestro Huyan, il maestro Dong della setta Onda di Giada desidera incontrarla."


Il maestro Dong della setta Onda di Giada?


Huyan Cang si accarezzò il mento. Quell’uomo aveva cercato i suoi servizi numerose volte. Ogni volta, non si era nemmeno degnato di assecondare la sua richiesta. Il raffinamento della pillola che aveva richiesto durava quattro o cinque giorni. Inoltre, richiedeva un grande dispendio della forza spirituale. Dato che l'anima di Huyan Cang era in declino, non era disposto a faticare così tanto. Inoltre, il compenso offerto dal maestro di setta della setta Onda di Giada lo interessava a malapena.


Se fosse stato un qualsiasi altro giorno, lo avrebbe mandato via. Ma quel giorno si sentiva irritato. Dopo averci pensato, disse al gestore: "Fallo entrare."


La setta Onda di Giada era una piccola organizzazione nel Territorio Divino delle Miriadi. Era di gran lunga inferiore perfino alla setta della Spada Pozza Limpida.


Anni fa, il maestro della setta Onda di Giada era riuscito ad arrivare ad un passo dal livello di un Supremo a caro prezzo. Poteva essere definito il più debole a questo livello. In tali circostanze, era molto difficile per lui permettersi il costoso costo di raffinamento.


"Maestro Huyan, mi sono impegnato molto per ottenere l'Erba della Rugiada Celeste che mi ha chiesto di preparare. Può raffinare la pillola della Purificazione del Corpo come ci eravamo accordati in origine? Le sarei estremamente grato."


Mentre lo diceva, il maestro della setta fece un profondo inchino a Huyan Cang.


"L’Erba della Rugiada Celeste? È riuscito veramente a trovarla." Huyan Cang era estremamente sorpreso. Un anno prima, l'ultima volta che il maestro della setta era venuto da lui, aveva detto al maestro Dong che aveva bisogno dell'Erba della Rugiada Celeste.


Questo ingrediente in realtà non costava molto, visto che appariva solo occasionalmente nelle ricette medicinali, ma era estremamente raro. Era difficile da trovare perfino nella città delle Miriadi, che aveva la fama di avere ogni tesoro.
Huyan Cang aveva spensieratamente dato al maestro di setta il compito di trovarla, sperando di sbarazzarsi di lui. Eppure eccolo qui con l'oggetto in mano.


Ma ora, Huyan Cang non desiderava raffinare la pillola richiesta. Quindi l'Erba della Rugiada Celeste non lo impressionò.


"Dov'è tua figlia? Perché non è qui con te?"


Huyan Cang chiese all'improvviso.


Non appena il maestro della setta Onda di Giada sentì l’alchimista menzionare sua figlia, la sua espressione si irrigidì.


Sua figlia, Dong Xiaoyu, aveva un talento eccellente. Anni fa, c'era stata una classifica di bellezza e talento tra le coltivatrici nella città delle Miriadi. In cima alla classifica ovviamente era apparsa fata Youqin. Ma Dong Xiaoyu era riuscita ad arrivare al diciannovesimo posto, un risultato comunque notevole per una donna di una piccola organizzazione.


Il maestro Dong considerava sua figlia la speranza della setta Onda di Giada, ma due anni prima, le era successo qualcosa di strano dopo essere tornata da un viaggio per fare esperienza. Non importava quanto tempo dedicasse alla coltivazione, il suo livello non era aumentato minimamente.


Questo rese il maestro Dong ansioso. Sperava che la sua preziosa figlia potesse portare la setta Onda di Giada ad un livello superiore in futuro. Questo era il periodo d'oro per la sua crescita, quindi ogni anno di ritardo gli faceva sanguinare il cuore.


Portò sua figlia ovunque in cerca di consulenze mediche. Un famoso dottore ipotizzò che ci fosse un piccolo difetto nel suo dantian. Se avesse preso una pillola della Purificazione del Corpo, avrebbe risolto tutti i suoi problemi.


Il raffinamento di una pillola della Purificazione del Corpo era estremamente costoso. Il maestro della setta Onda di Giada aveva utilizzato tutti i suoi risparmi per raccogliere gli ingredienti, ma non poteva permettersi il costo di raffinamento.


Era stato evitato diverse volte nella città delle Miriadi, finché non aveva trovato Huyan Cang. Il prezzo di Huyan Cang era l'unico che poteva appena permettersi, ovvero l'Erba della Rugiada Celeste.


Tuttavia, non si sarebbe mai immaginato che Huyan Cang avrebbe perso interesse per l'Erba della Rugiada Celeste dopo un anno. Gettò casualmente il tesoro in una scatola di giada prima di chiedere di nuovo: "Tua figlia si chiama Dong Xiaoyu, vero? La pillola della Purificazione del Corpo è per lei, quindi perché non l'hai portata con te?"


Huyan Cang si accarezzò il mento mentre il maestro Dong realizzò improvvisamente che c'era qualcosa che non andava. Aveva sentito parlare della reputazione dell’alchimista, ed era proprio per quella ragione che non aveva mai portato sua figlia con sé.


"Maestro Huyan, si è indebolita, quindi è difficile per lei viaggiare. Ecco perché sto cercando alchimisti per raffinare la pillola della Purificazione del Corpo per salvarla." Disse con sincerità il maestro Dong.


Huyan Cang ridacchiò: "Si è indebolita ed è difficile per lei viaggiare? Eppure, ho solo sentito che non riesce più a fare progressi. Per quanto coltivi, il suo qi vitale non aumenta, ma non ha problemi sotto nessun altro aspetto. Quindi perché non può viaggiare?"


"Dal momento che c'è bisogno che io raffini la pillola, non sembra forse poco sincero che la persona che ne ha più bisogno non si presenti? Portala qui. La esaminerò e le sentirò il polso. Solo allora potrò darle i medicinali appropriati."


Sentendo queste parole, l'espressione del maestro Dong cambiò. "Gli alchimisti non sono dottori, perché c'è bisogno di sentirle il polso?"


"Oh? Mi stai mettendo in discussione?" Huyan Cang aggrottò la fronte. Era già di cattivo umore dopo il suo fallimento precedente. Sperava di vedere Dong Xiaoyu e, se possibile, usare il suo bisogno di medicine per approfittare di lei. Poi, avrebbe potuto darle alcune pillole e successivamente avere rapporti con lei per rallentare l'indebolimento della sua forza spirituale.


Non si aspettava che il vecchio di fronte a lui fosse così ottuso. Serviva solo a peggiorare il suo umore.


"Vuoi che io raffini una pillola della Purificazione del Corpo con una misera erba? Scordatelo! Prenderò in considerazione di raffinare la pillola per te quando mi porterai tua figlia." L'espressione di Huyan Cang divenne fredda mentre parlava con impazienza.


Il maestro Dong era furioso. Era stato Huyan Cang a chiedere l'Erba della Rugiada Celeste, ma ora diceva di non volerla più?


Aveva cercato in sette territori divini quest’anno per ottenerla. Aveva speso tutti i suoi risparmi rimanenti e aveva persino dovuto prendere in prestito denaro. Ma ora, Huyan Cang si era rimangiato la parola data così facilmente. Questo rendeva la sua Erba della Rugiada Celeste inutile perché, sebbene rara, era inutile. Praticamente nessun alchimista ne aveva bisogno.


Non solo, Huyan Cang era più vecchio di lui, eppure aveva messo gli occhi sulla sua giovane figlia. Parlare in modo così frivolo di fronte a lui, in quanto padre, era davvero esagerato!


Il maestro Dong era furibondo, ma Huyan Cang lo guardò e disse con un sogghigno: "Perché? Stai pensando di attaccarmi? Sei solo una persona che ha fatto affidamento su delle erbe per arrivare ad un passo dalla Supremazia, con una piccola setta a sostenerti. La tua setta non è nella città delle Miriadi e non è protetta dalle sue regole. Attento a non essere spazzato via!"


Huyan Cang diventato spudorato a causa del suo prestigio. Gli angoli della bocca del maestro Dong tremarono mentre il suo volto impallidiva. Tuttavia, non poteva fare nulla. La sua setta Onda di Giada non poteva competere con la Farmacia dei Doni Celesti.


Il maestro Dong fece alcuni respiri profondi mentre stringeva i pugni per poi rilassarli lentamnete.


A questo punto, poteva solo sopportare le angherie perché era debole.


Il maestro Dong si girò e se ne andò. Huyan Cang sbuffò freddamente e disse deliberatamente al gestore accanto a lui a voce alta: "Di' alle altre cliniche medicinali che chiunque raffini medicine per lui sta deliberatamente andando contro di me, Huyan Cang."


Le parole erano destinate al maestro Dong, che si fermò momentaneamente. Tuttavia, uscì ugualmente a passi decisi dalla porta della Farmacia dei Doni Celesti.


Vedendo che il maestro Dong non capitolava, Huyan Cang si accigliò. Con l'avanzare dell'età, anche il suo temperamento stava iniziando a peggiorare. Cominciava a godersi come poteva prevalere sugli altri mentre giocava con il loro destino.


Inoltre, era veramente interessato a Dong Xiaoyu. Avere rapporti con una bellezza di talento di così alto livello avrebbe ritardato notevolmente il suo invecchiamento.


"Alchimista Huyan, farò come ha istruito." Rispose il gestore. Proprio mentre stava per diffondere la notizia, Huyan Cang strinse gli occhi e la sua espressione divenne estremamente cupa.


"Alchimista Huyan... che succede?"


"Hai veramente del fegato."


Huyan Cang si alzò in piedi mentre i suoi occhi lampeggiavano di ondate di rabbia.


Aveva esteso la sua percezione per seguire da vicino il maestro Dong. Lo vide percorrere una strada e svoltare l'angolo prima di arrivare ad un negozio. Il maestro Dong esitò leggermente davanti all'ingresso per poi entrare a denti stretti.


L'insegna conteneva tre parole: “Galleria Yun Xin”!


