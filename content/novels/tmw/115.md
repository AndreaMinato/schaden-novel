---
weight: 1150
title: Capitolo 115 - Vittorie Consecutive
pubDate: 2023-08-30T14:09:48.036Z
tags:
    - tmw
---


Lian Chengyu fu portato via dalla gente del campo dei guerrieri. L’arena era piena di pozzanghere di sangue.

Nell’aeronave in alto nel cielo, il vecchio Su sorrise.

“Questo ragazzino è risoluto! Mi piace!” Il vecchio poteva sembrare gentile e amichevole, ma non era un monaco; ciò che aveva fatto Yi Yun era di suo gradimento.

Era necessario sbarazzarsi di ogni futura minaccia. In effetti, il vecchio Su sarebbe stato ancora più spietato al suo posto.

Accanto a lui c’era Lin Xintong, che aveva assistito alle serie di violenze di Yi Yun.

Poteva essere pura e altera, ma non era una fata gentile che non poteva sopportare di calpestare una formica. Aveva i suoi pensieri e princìpi riguardo a problemi importanti.

Lin Xintong disse: “Maestro, l’ultima volta ho fatto un altro incontro di allenamento con Yi Yun. Ha un’alta percettività e cresce velocemente. Si può dire che non possa competere con lo stadio del Sangue Viola, ma non è lontano dal poterlo fare.”

“Oh, nelle vaste lande selvagge in effetti non è affatto male. Guardiamo. Tra poche fasi, combatterà contro Tao Yunxiao. Potrebbe aspettarci una sorpresa.”

Sotto l’aeronave, Tao Yunxiao guardò cupamente Lian Chengyu a cui era rimasto a stento il respiro.

A quel punto, tutti sapevano che solo lui e Yi Yun avrebbero lottato per il primo posto di questa competizione.

Tao Yunxiao aveva una certa idea di quanto fosse forte Lian Chengyu. Anche se i membri del campo dei guerrieri della tribù Lian erano un branco di rifiuti, il loro padrone era abbastanza capace. Eppure adesso era stato ridotto in condizioni così miserabili. Era sconcertante.

Anche l’altero Tao Yunxiao si sentiva sotto pressione all’idea di affrontare Yi Yun!

“Padre, chiedo di usare l’artefatto ancestrale!” Il giovane trasmise la sua voce a suo padre. Tao Yunxiao all’inizio aveva intenzione di combattere disarmato per mostrare la sua forza soverchiante.

Ma ora aveva bisogno dell’artefatto ancestrale per sconfiggere Yi Yun!

Il punto forte di Tao Yunxiao stava nelle sue abilità con la spada. Pensava di poter battere il suo avversario usando il paio di lame maschio e femmina insieme alla tecnica delle Misteriose Nove Spade Celesti.

Anche se non poteva competere con Yi Yun, Tao Yunxiao avrebbe comunque potuto usare l’energia proibita dell’artefatto ancestrale!

Una volta che l’avesse usata, avrebbe concluso facilmente lo scontro!

Vincere usando l’artefatto ancestrale del clan tribale Tao non sarebbe stato elegante, ma Tao Yunxiao non poteva badarci troppo.

Suo padre non rispose per un momento. Stava negoziando silenziosamente con il Grande Anziano.

Dopo molto tempo, il Grande Anziano trasmise la sua voce al giovane: “Yunxiao. Ricorda che una volta che lo userai, dovrai vincere!”

“Il nostro artefatto ancestrale ha un’eredità di mille anni. È protetto dai guardiani spirituali del nostro clan tribale. Se perderai comunque contro una persona comune di un piccolo clan tribale, sarebbe l’insulto più grande per i nostri antenati. Perderemmo tutte le benedizioni nell’artefatto ancestrale!”

Il Grande Anziano aveva dibattuto su questo argomento per molto tempo prima di giungere ad una decisione.

L’artefatto ancestrale non era solo un’arma protettiva, veniva anche usata nei rituali. C’era molto in gioco.

Nelle vaste lande selvagge, qualsiasi oggetto coinvolto in rituali avrebbe ricevuto un’attenzione speciale. Usare l’artefatto ancestrale in battaglia avrebbe condizionato l’orgoglio della tribù.

Tao Yunxiao disse: “Non si preoccupi patriarca. Con l’artefatto ancestrale, la mia forza aumenterà drasticamente, assicurando la mia vittoria!”

Disse in modo diretto Tao Yunxiao. Era sicuro che avrebbe vinto e non avrebbe esitato ad utilizzare l’energia proibita!

…..

Dopo che Yi Yun salì sul palco, gli incontri divennero molto più pacifici!

Precedentemente, Zhang Tan aveva detto che, se ci fossero state ostilità, avrebbero potuto risolverle nell’arena e le truppe del Drago Brillante non avrebbero interferito. Ma se non c’erano conti in sospeso, i contendenti non avrebbero avuto il permesso di lottare fino alla morte. Le truppe del Drago Brillante avrebbero interrotto l’incontro se fosse stato necessario.

Anche se i membri d’élite del clan tribale Tao combattevano con stile, erano carenti in confronto all’impatto che aveva dato Yi Yun quando aveva surclassato Lian Chengyu.

La folla stava aspettando con impazienza lo scontro finale tra Yi Yun e Tao Yunxiao!

Ci furono oltre venti incontri quel giorno. Yi Yun concluse un’altra fase nel pomeriggio contro un membro d’élite cresciuto dal clan tribale Tao.

Quest’uomo era robusto e sui vent’anni. I suoi risultati nei preliminari e nelle semifinali non erano inferiori a quelli di Lian Chengyu.

I membri d’élite del clan Tao erano tutti orgogliosi. Non avrebbero prestato attenzione all’erede di una piccola tribù. L’erede di una piccola tribù? Cos’era?!

Ma oggi… sul palco, il giovane alto non mostrava affatto un atteggiamento del genere di fronte a Yi Yun.

Sapeva bene che era una bestia in forma umana. Ogni guerriero dal Sangue Mortale del clan tribale Tao, eccetto Tao Yunxiao, non avrebbe potuto competere con lui.

“Che l’incontro abbia iniziato!” Annunciò Zhang Tan. Yi Yun non si mise in posizione. Il cuore del giovane alto batté forte perché nell’arena c’erano ancora le macchie di sangue lasciate dall’ultima battaglia di Yi Yun.

Il dodicenne, che era più basso di lui di una testa, era proprio un demone. La sua aura era molto più debole al confronto. Se non avesse fatto del suo meglio, forse sarebbe finito come Lian Chengyu, che aveva perso ogni possibilità di superare la selezione del regno.

Ma non poteva ammettere immediatamente la sconfitta. Era il territorio del suo clan. In quanto membro della tribù Tao, ne rappresentava la gloria. Fuggire senza combattere era troppo imbarazzante.

Il giovane alto non poteva ritirarsi.

Gli venne in mente un’idea e propose: “Osi ricevere tre colpi da me?”

“Fai pure.” Disse con noncuranza Yi Yun. A causa della differenza di forza, non gli importava che il suo avversario attaccasse per primo.

Il giovane alto fu cauto e usò una serie di mosse dal pugno costola di drago osso di tigre.

“Tigre feroce discende dalla montagna!”

“Tigre discende appiattendosi tra la polvere!”

“Il Drago lotta contro la Tigre!”

Le tre mosse erano potenti e i suoi muscoli e le sue ossa crepitarono. Questo giovane alto era pieno di forza!

Ma le tre mosse non riuscirono a fare nulla a Yi Yun, che schivò facilmente e affrontò gli attacchi.

All’inizio Yi Yun pensò che avrebbe potuto attaccare dopo le tre mosse, ma inaspettatamente il giovane alto porse i suoi rispetti dicendo: “Le tue arti marziali sono forti, ammetto la mia inferiorità e mi arrendo!”

Dopo aver detto questo, il giovane si girò e se ne andò velocemente dall’arena.

Questo riempì di emozioni contrastanti Yi Yun. Aveva capito che il giovane si era reso conto di non poter competere con lui, ma che non si era potuto arrendere immediatamente. Così aveva attaccato tre volte. Visto che Yi Yun glielo aveva permesso, non si era dovuto preoccuparsi di rimanere ferito.

Dopo tre mosse, avrebbe potuto ammettere la sconfitta apertamente.

Di sicuro questa persona era astuta.

Anche se il giovane alto aveva ammesso la sconfitta, aveva perso con dignità. La gente del clan tribale Tao non si aspettava che vincesse, così non ci furono sorprese.

I molti esperti del clan Tao usarono la stessa tattica. Lanciarono un po’ di attacchi per poi ammettere la sconfitta.

Stavano ancora gareggiando contro gli altri; visto che sapevano di non poter competere con Yi Yun, non c’era motivo di sprecare energia e suicidarsi.

Così Yi Yun raggiunse le finali senza incontrare nessuna resistenza.

L’altra persona che era arrivata alle finali era proprio Tao Yunxiao!

Tao Yunxiao e Yi Yun erano le due piccole stelle dello stadio del Sangue Mortale. Finalmente si sarebbero scontrati.

Questa battaglia era l’apice della competizione!

Nel clan tribale Tao, anche se i sostenitori di Tao Yunxiao erano di meno di quelli di Hu Ya, si era radunata molta gente qui. Molte adolescenti già trattavano Tao Yunxiao, che aveva la loro stessa età, come un idolo.

Questo era il vantaggio dell’essere nel proprio territorio. Ogni volta che Tao Yunxiao scendeva in campo, sarebbe stato seguito da acclamazioni.

Era già tardo pomeriggio, il sole stava iniziando a tramontare ad ovest. La selezione del regno del Sangue Mortale aveva occupato un intero giorno.

“Devi riposare?” Chiese Zhang Tan. All’inizio avevano intenzione di continuare la fase finale per oltre due giorni, così lo scontro tra Yi Yun e Tao Yunxiao poteva essere rimandato al giorno dopo.

“Non c’è bisogno.” Tao Yunxiao scosse la testa. Nelle lotte precedenti, aveva consumato a stento energia perché i membri d’élite del clan tribale Tao si sarebbero arresi subito contro di lui. Così Tao Yunxiao era ancora al picco delle sue energie.

Yi Yun era nelle stesse condizioni.



