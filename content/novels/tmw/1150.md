---
weight: 1150
title: Capitolo 1150 - Guadagno Inaspettato
pubDate: 2025-10-19T09:33:34.215Z
tags:
    - tmw
---


Capitolo sponsorizzato, ringraziamo Gae!
32 capitoli in coda totali (2 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"Benvenuto! Potrei chiederle perché è qui oggi…?"


Quando Ru'er vide un anziano vestito d'azzurro entrare nello galleria Yun Xin, si fece immediatamente avanti per servirlo. Era anche diffidente nei suoi confronti. Negli ultimi cinque giorni, a parte Huyan Cang e Zuoqiu Haoyu, la galleria Yun Xin non aveva visto un solo cliente. Ru'er non riponeva improvvisamente le sue speranze su questa sola persona.


"Dov'è il suo signore? Vorrei assumerlo per raffinare medicine per me."


Il maestro della setta Dong era a conoscenza del litigio tra Yi Yun, Huyan Cang e Zuoqiu Haoyu. Era piuttosto colpito dal fatto che il giovane dalle origini ordinarie ordinario osasse sfidare il padiglione Immortale delle Miriadi e la Farmacia dei Doni Celesti. Tuttavia, non pensava che Yi Yun avrebbe vinto.


Sfortunatamente, oggi era disperato e non aveva altro posto dove andare.


"Oh? Vuole che raffini medicine?" Yi Yun scese dalle scale. "Lei è il primo cliente vero e proprio in cinque giorni a richiedere i miei servizi."


Erano passati cinque giorni. Yi Yun pensava che il suo galleria Yun Xin fosse un bel fallimento. Se non fosse stato per il piccolo stratagemma di Zuoqiu Haoyu e Huyan Cang che gli aveva procurato pubblicità gratuita, la sua galleria Yun Xin probabilmente in futuro avrebbe davvero chiuso i battenti.


"Giovane maestro Yi." L’uomo si inchinò. "Sono il maestro della setta Onda di Giada, Dong Shaoqing."


"Piacere di conoscerla, maestro della setta Dong." Yi Yun porse i suoi rispetti. "Mi lasci chiarire questo in anticipo: se i materiali dovessero essere distrutti durante il processo di raffinamento, non fornirò alcun risarcimento. Finché può accettare questa condizione, inizierò il processo di raffinamento."


"Conosco naturalmente le regole. A dire il vero, sono venuto qui perché non avevo alternative. È una vera e propria scommessa." Dong Shaoqing parlò con sincerità. Anche se Huyan Cang non avesse proibito alle altre farmacie di preparare la pillola per lui, non aveva tempo per radunare soldi per pagare altri negozi. Se ci fosse stato un ulteriore ritardo, il talento di sua figlia sarebbe stato veramente sprecato.


"Ahah." Non solo Yi Yun non si offese per la franca dichiarazione di Dong Shaoqing, ma rise. "Maestro della setta Dong, si senta libero di esporre la sua richiesta."


Dong Shaoqing disse: "Giovane maestro Yi, ho bisogno di una pillola della Purificazione del Corpo per mia figlia. Ho già preparato gli ingredienti. Tuttavia, non posso pagare il prezzo del costo di raffinamento degli altri stabilimenti. Avevo un accordo precedente con Huyan Cang, lui voleva un'Erba della Rugiada Celeste prima di accettare di raffinare la pillola per me. Tuttavia, si è rimangiato la parola data.
Tutto quello che ho è un'Erba della Rugiada Celeste. Se lei è interessato, la prenda. Nei prossimi cento anni, le darò un totale di 100.000 rune a intermittenza come forma di ringraziamento. Se il giovane maestro Yi non ha bisogno dell'Erba della Rugiada Celeste, allora non importa.”


"Erba della Rugiada Celeste?"


Yi Yun fu sorpreso. Vide Dong Shaoqing tirare fuori una scatola di giada. Quando fu aperta, all'interno vide un'erba ingiallita e appassita. Sembrava appassita da tempo, ma stranamente, le sue foglie erano coperte da rugiada cristallina.


"È davvero l'Erba della Rugiada Celeste…" Yi Yun non si aspettava di vederla.


Secondo gli appunti del divino alchimista, era un'erba estremamente rara. A volte non la si trovava nemmeno setacciando oceani e montagne.


Gli appunti del divino alchimista usavano anche l'Erba della Rugiada Celeste come ingrediente principale per una pillola che poteva potenziare il livello dell’anima. Si chiamava pillola Nutri-Anima della Rugiada Celeste.


Tipicamente, la forza spirituale di un guerriero era alla pari con il suo livello di coltivazione.


Quanto ai geni impareggiabili, la forza della loro anima sarebbe tipicamente uno o due sottolivelli superiore alla loro coltivazione.


Per un talento come Yi Yun, che era esperto in quattro leggi del Grande Dao e aveva condensato quattro frutti del Dao a nove foglie, costruendo un Palazzo Dao a nove punte, il potere della sua anima era già paragonabile a un coltivatore ad un passo dal diventare Supremo.


Tuttavia, era ancora piuttosto affrettato definire l'anima di Yi Yun invincibile tra i suoi coetanei.


Dopotutto, Yi Yun non era un guerriero che si concentrava sulla coltivazione spirituale. Fata Youqin per esempio generava attacchi spirituali attraverso la coltivazione del Dao del guqin. Aveva addestrato la sua anima fin da giovane, quindi il suo potere spirituale aveva da tempo raggiunto un livello inimmaginabile tra i guerrieri al suo livello. Aveva un vantaggio su Yi Yun.


Un'anima potente di solito si rifletteva in una buona percezione sensoriale, nel lancio o nella resistenza ad attacchi mentali, così come nell'intuizione nomologica. Non poteva aumentare direttamente la forza combattiva, quindi i coltivatori che si concentravano sull'anima tipicamente non avevano un vantaggio in battaglia.


Tuttavia, era un fattore molto importante per gli alchimisti o i Divini Maestri della Desolazione. Un alchimista con un'anima potente avrebbe raffinato pillole di gran lunga superiori rispetto ad uno ordinario. Potevano anche tentare di produrre diversi medicinali molto difficili da creare.


Yi Yun immaginava che con la pillola Nutri-Anima della Rugiada Celeste, un giorno la sua anima sarebbe arrivata lentamente al livello di quella di un Supremo. Così, sarebbe stato più sicuro di poter raffinare la Pillola dell'Anima Cava. Yi Yun aveva persino considerato l'idea di usare un sostituto al posto della pillola Nutri-Anima della Rugiada Celeste.


"Giovane maestro Yi, so che questa Erba della Rugiada Celeste potrebbe non essere molto utile per lei, ma davvero non ho nient'altro da offrire." Disse con vergogna il maestro della setta Dong.


Dopotutto, era stato truffato da Huyan Cang. Sapendo delle ostilità che c’erano tra di loro, aveva cercato l’aiuto di Yi Yun solo dopo che Huyan Cang si era rifiutato di raffinare la pillola per lui. Inoltre aveva portato la stessa erba che il granmaestro alchimista aveva rifiutato. Si sentiva un po' in colpa.


Potrebbe non essere molto utile per lei?


Yi Yun esitò leggermente. Ripensando alle parole di Dong Shaoqing, Huyan Cang gli aveva chiesto un'Erba della Rugiada Celeste ma si era rimangiato la parola data. Chiaramente non doveva tenerci molto.


Perché tutti gli alchimisti disprezzavano l'Erba della Rugiada Celeste ora?


Forse… la pillola Nutri-Anima della Rugiada Celeste era il prodotto di una delle ricette esclusive del divino alchimista che nessuno conosceva?


Yi Yun rifletté per un momento e trovò quest'ultima ipotesi piuttosto probabile. Molte ricette venivano inventate dagli alchimisti stessi. Erano tipicamente segreti che non venivano semplicemente tramandati. Se un alchimista non avesse trovato un successore, o se eventuali eredi non fossero stati capaci di usarle, allora le ricette sarebbero andate perse nel tempo.


A quanto pareva la ricetta della pillola Nutri-Anima della Rugiada Celeste faceva parte della categoria.


Così l'Erba della Rugiada Celeste era diventata un'erba estremamente rara, ma non molto utile per gli alchimisti.


Se era davvero così, gli era capitato proprio un bel colpo di fortuna!


Yi Yun sentiva che avrebbe potuto raffinare le pillole gratuitamente per il suo primo vero cliente. Tuttavia, desiderava davvero l'Erba della Rugiada Celeste.


Inoltre, Dong Shaoqing aveva detto la verità, il numero di alchimisti che volevano l'Erba della Rugiada Celeste era estremamente basso. Sarebbe andata sprecata nelle mani di qualcun altro, come una pela coperta dalla polvere. Sarebbe stato un vero peccato.


Dopo averci pensato, disse: "Maestro della setta Dong, a dire il vero, mi capita di aver bisogno di questa Erba della Rugiada Celeste. Posso raffinare la pillola della Purificazione del Corpo per lei. Quanto al darmi 100.000 rune entro cento anni, non c'è bisogno."


Yi Yun non nascose le sue intenzioni. Dong Shaoqing si rallegrò sentendo queste parole. Anche se non era sicuro che Yi Yun potesse riuscire a raffinare la pillola della Purificazione del Corpo, almeno gli dava speranza.


Consegnò immediatamente l'Erba della Rugiada Celeste a Yi Yun, che la prese con cura.


"I materiali."


Yi Yun tese la mano. Il maestro della setta Dong gli consegnò un anello interspaziale senza alcuna esitazione.


"Giovane maestro Yi, quando potrò ricevere le pillole?"


Chiese ansiosamente il maestro della setta Dong. I materiali nell'anello interspaziale rappresentavano l'intera sua ricchezza. Sarebbe stato falso dire che non avesse provato un po’ di panico appena dopo aver consegnato tutto a Yi Yun.


Il giovane lanciò un'occhiata al maestro della setta Dong e lesse la sua mente. Disse con un sorriso: "Se è preoccupato, mi segua nel laboratorio alchemico. Gliele consegnerò direttamente una volta finito il raffinamento."

