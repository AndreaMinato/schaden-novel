---
weight: 1154
title: Capitolo 1154 - Il Giorno del Raffinamento
pubDate: 2025-10-21T12:23:31.202Z
tags:
    - tmw
---


Capitolo sponsorizzato, ringraziamo Gae!
30 capitoli in coda totali (0 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Yi Yun era completamente sconcertato. Chiunque sarebbe stato terrorizzato nel vedere un mostro del genere apparire nel dantian di una donna.


Era un'anima spirituale o un'entità malvagia?


Yi Yun non poteva valutarlo immediatamente. Aveva la vaga sensazione che ci fosse una questione intricata dietro quel volto.


Anche se la setta Onda di Giada era piccola e debole, Dong Shaoqing conosceva alcuni potenti esperti. Sia quando aveva cercato per la prima volta cure mediche per Dong Xiaowan, sia di recente, nessuno si era accorto del problema sottostante.


Se non fosse stato per la visuale d’energia fornita dal Cristallo Viola di Yi Yun, sarebbe stato difficile percepire questa strana entità malvagia.


"Negli ultimi giorni, alcuni alchimisti hanno visitato Dong Xiaowan?" Chiese Yi Yun.


Al che Dong Shaoqing annuì: "Sì. Huyan Cang si è fatto un buon numero di amici nella città delle Miriadi in tutti questi anni. Come il giovane maestro Yi potrebbe sapere, lei ha aperto la Galleria Yun Xin nelle vicinanze della Farmacia dei Doni Celesti. Quindi, molti alchimisti vecchi ed esperti, in realtà, stanno trattando la questione... come se fosse uno scherzo."


Dong Shaoqing esitò un momento prima di dire la verità. Ogni azione di Yi Yun nella città delle Miriadi finora sembrava concepita per mostrare quanto sopravvalutasse le sue capacità. Perché mai questi alchimisti navigati, che si erano fatti un nome anni fa, avrebbero dovuto stimare Yi Yun?


"Quindi... dopo le complicazioni di Xiaowan, alcuni alchimisti hanno accettato di visitarla, dichiarando di voler controllare le sue condizioni. Ero ansioso e fuori di me, quindi ho permesso loro di controllare le sue condizioni, sperando in quella remota possibilità che uno degli alchimisti volesse aiutare. Tuttavia, la maggior parte lo faceva per scherzo. Qualcuno ha persino insinuato che avrei dovuto mandare Xiaowan da Huyan Cang per qualche giorno... poi..."


Dong Shaoqing non riuscì ad andare avanti. Aveva solo una figlia.


I guerrieri di solito avevano diverse mogli e concubine. Tuttavia, Dong Shaoqing era un uomo molto coscienzioso. Aveva avuto una sola compagna del Dao, che aveva lasciato la loro unica figlia dopo la sua morte.
Inoltre, sua figlia aveva un talento eccellente. Dong Shaoqing aveva riposto tutte le sue speranze in lei.


Yi Yun annuì. In effetti, nessuno di quegli alchimisti si era accorto di qualcosa di strano. "Quando tua figlia è entrata in quell'area, come ha finito per incontrare questa disgrazia?”


Dong Shaoqing disse: "È un terreno di estrazione di Pietre del Mondo che la mia setta Onda di Giada controlla. Durante l'estrazione, è stata trovata un'antica rovina sotterranea. Non sappiamo da quanti anni fosse abbandonata. Xiaowan era estremamente curiosa, quindi ci entrò. Ad accompagnarla c'erano molti suoi compagni di setta. Xiaowan è piuttosto popolare nella setta Onda di Giada. Molti suoi fratelli maggiori e minori si sono affrettati per entrare con lei."


"E cosa è successo a quelle persone? Sono tornate sane e salve?" Yi Yun lo interruppe.


"Sì... credo di sì..." Dong Shaoqing all'inizio sembrava certo, ma quando fu interrogato da Yi Yun, la sua voce vacillò.


"Sì o no?"


"Su questo... non sono stato in grado di dire se ci fossero problemi, almeno." Dong Shaoqing rispose seriamente. Sebbene Dong Xiaowan non fosse in grado di coltivare, non sembrava che fosse in pericolo. Se non avesse consumato le pillole della Purificazione del Corpo, non avrebbe mai saputo che a Dong Xiaowan sarebbe capitata una catastrofe simile.


Yi Yun aggrottò la fronte e disse: "Farò del mio meglio per salvare la vita di tua figlia. Il processo sarà piuttosto complicato, ma ho già un'idea. Non devi preoccuparti. Al momento la sua vita non è in pericolo."


Anche se sembrava che i segni vitali di Dong Xiaowan si stessero gradualmente affievolendo e che sarebbe perita nel giro di pochi giorni, Yi Yun sapeva che nel momento in cui Dong Xiaowan fosse morta, l'entità malvagia non avrebbe più avuto un nascondiglio. Se avesse avuto una qualche intelligenza, non avrebbe voluto causare la morte della donna.


"Grazie, giovane maestro Yi!"


Dong Shaoqing s'inchinò profondamente. Tutte le sue speranze riposavano su Yi Yun.


In quel momento, risuonò improvvisamente una fragorosa risata.


"Hahahaha! Dong Shaoqing, tua figlia ha mangiato pillole fasulle ed è in fin di vita, eppure ti inchini così profondamente all'uomo che l'ha ridotta così! Ho visto persone stupide prima, ma non ne ho mai vista una stupida come te!"


La persona parlò così forte per rendere pubblica la faccenda. Dong Shaoqing si incupì mentre si voltava e vedeva una carrozza nera trainata da quattro cavalli drago arrivare rimbombando.


Un uomo dall'aspetto giovane scese dalla vettura. Non era altri che Huyan Cang!


E subito dietro Huyan Cang c'erano diverse persone.


Ovviamente c’era anche Zuoqiu Haoyu. A parte lui, erano arrivate molte persone vestite con abiti da alchimista. Tra di loro c'erano sia discepoli di Huyan Cang, che altri famosi alchimisti della città delle Miriadi.


Huyan Cang si era fatto molti amici nell’ambiente dell’alchiimia negli anni. Naturalmente, erano venuti all'evento per sostenerlo.


Nel momento in cui questo gruppo di persone arrivò, attirò l'attenzione di molti curiosi. La gente ovviamente ricordava che oggi era il giorno in cui Yi Yun doveva raffinare pubblicamente le pillole del Supremo Palazzo Cuore di Ghiaccio!


In quel momento, un raggio di luce verde e soffice lampeggiò attraverso la strada. La gente si fece rapidamente da parte mentre una barca spirituale di giada si muoveva nell'aria.


Nella città delle Miriadi era vietato volare, ma a pochissimi era permesso spostarsi a bassa quota. Inoltre, l'altezza dal suolo indicava il livello del proprio privilegio.


Quando la barca spirituale atterrò, ne scese un uomo di mezza età vestito con un abito rosso.


"È il granmaestro Zuoqiu del Padiglione Immortale delle Medicine!"


Qualcuno riconobbe la persona. Il Padiglione Immortale delle Medicine era una delle tre principali farmacie della città delle Miriadi. La Farmacia dei Doni Celesti era stata fondata da un'alleanza di alcune fazioni principali, ma il Padiglione Immortale delle Medicine era una delle attività private del Padiglione Immortale delle Miriadi.


Sebbene Zuoqiu Bo fosse, in nome, parte del padiglione Immortale delle Medicine, era impossibile convincerlo a svolgere effettivamente dei raffinamenti al Padiglione Immortale delle Medicine.
Al suo livello, non si faceva mai vedere al padiglione Immortale delle Medicine e raramente forniva servizi. Non era come Huyan Cang, che era un pilastro della Farmacia dei Doni Celesti. Finché uno aveva abbastanza soldi, avrebbe potuto ingaggiare Huyan Cang.


Nel territorio della città delle Miriadi, naturalmente la posizione di Zuoqiu Bo era superiore a quella di Huyan Cang.


"Sesto prozio, non mi aspettavo che venisse."


Zuoqiu Haoyu fu piacevolmente sorpreso nel vedere Zuoqiu Bo. Sebbene fosse un giovane maestro del Padiglione Immortale delle Miriadi, era ancora considerato un membro della giovane generazione. Il suo conflitto con Yi Yun era quindi considerato solo una disputa tra ragazzini. Non sarebbe salito al livello del Padiglione Immortale delle Miriadi.


Le figure veramente importanti del Padiglione Immortale delle Miriadi non si curavano affatto di questa questione banale. Così Zuoqiu Haoyu non si aspettava affatto che Zuoqiu Bo sarebbe apparso qui oggi. Questo lo riempì di gioia. Sperava che Zuoqiu Bo lo avrebbe guidato nel Padiglione Immortale delle Miriadi.


"Haoyu, mi è capitato di passare di qui oggi. Ho sentito che verrà il signore della città Qin, quindi ho deciso di fermarmi solo per salutarlo." Disse con noncuranza Zuoqiu Bo. Non era per niente interessato alla raffinazione delle pillole del Supremo Palazzo Cuore di Ghiaccio da parte di Yi Yun. Era venuto per il signore della città Qin.


Dopo che Zuoqiu Bo ebbe finito di parlare, il gruppo vide nove antiche bestie di colore oro scuro. Trainavano un carro semplice e spartano. Rimbombava mentre squarciava il vuoto!


A bordo del carro c'era un uomo di mezz’età vestito di azzurro. La sua aura era contenuta e attorno a lui luccicavano deboli flussi di luce. Era un particolare stadio della coltivazione. Le leggi si sarebbero materializzate naturalmente.


Non era altri che il signore della città Qin!


E in piedi accanto al Signore della Città Qin c'era una donna impareggiabile. Indossava un velo e teneva un guqin tra le braccia. Era ovviamente la principessa Volpe Bianca.


"È il signore della città Qin. Il signore della città Qin è davvero venuto!"


Tutti rimasero sbalorditi. Non si sarebbero mai aspettati che una disputa tra due membri della giovane generazione, Yi Yun e Zuoqiu Haoyu, potesse davvero smuovere il signore della città Qin!


