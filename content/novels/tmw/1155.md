---
weight: 1155
title: Capitolo 1155 - Raffinare le pillole del Supremo Palazzo Cuore di Ghiaccio
pubDate: 2025-10-21T12:23:31.202Z
tags:
    - tmw
---


Capitolo sponsorizzato, ringraziamo Gae!
29 capitoli in coda totali (9 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Quando il signore della città Qin e la principessa Volpe Bianca fermarono la loro carrozza e ne scesero, Zuoqiu Haoyu e gli altri si fecero avanti per salutarli.


"Il signore della città Qin deve essere di ottimo umore per unirsi all’animazione dovuta alla piccola scommessa di mio nipote." Disse Zuoqiu Bo con un sorriso.


"È Wuxia che vuole vedere il suo amico." Il signore della città Qin scrutò la folla finché i suoi occhi non si posarono su Yi Yun. Aveva saputo delle imprese di Yi Yun negli ultimi giorni. Così era diventato curioso e adesso era davvero interessato a vederlo all’opera durante il raffinamento di oggi.


"Non mancano proprio le persone che si lasciano coinvolgere dal trambusto." Commentò il signore della città Qin. In poco tempo, la folla era notevolmente aumentata.


Zuoqiu Haoyu e Huyan Cang si avvicinarono. Quando Huyan Cang diede un'occhiata alla principessa Volpe Bianca, il suo sguardo si accese. "Questa deve essere fata Wuxia, vero? Davvero, la sua fama la precede." La sua bellezza era veramente magnifica. Anche con un velo, emanava un'aria incantevole.


"Devo scusarmi con fata Wuxia. Anche se Yi Yun è un suo amico, sembra che la stia ingannando. È estremamente spregevole. Non posso stare a guardare mentre una persona del genere continua a commettere delle truffe nella città delle Miriadi." Disse Zuoqiu Haoyu, come se stesse sostenendo una causa giusta.


La reazione della principessa Volpe Bianca fu fredda, come se non lo avesse sentito.


In quel momento, Yi Yun uscì dalla Galleria Yun Xin. Similmente, ignorò l'insulto di Zuoqiu Haoyu. Si inchinò rispettosamente al signore della città Qin e disse: "Le do il benvenuto signore della città Qin." Yi Yun era ancora molto grato nei suoi confronti.


"Fata Wuxia." Yi Yun rivolse alla principessa Volpe Bianca un lieve sorriso. Erano davvero legati dal destino.


"Haha, Posso fare da testimone per te oggi. Raffina le tue pillole con serenità!"


Il signore della città Qin rise in modo affabile con Yi Yun. Vedendo questa scena, l'espressione di Zuoqiu Haoyu si incupì. Che cosa aveva fatto Yi Yun per meritarsi il favore del signore della città Qin e di fata Wuxia?


E le parole che lui aveva detto erano state ignorate. Era come se fosse un idiota.


Gli angoli della sua bocca fremettero. Cercando deliberatamente di colpire il punto dolente di Yi Yun, disse: "Dong Xiaowan è ancora sdraiata lì dentro, vero? Hai aiutato il maestro della setta Onda di Giada raffinando un calderone di pillole fasulle.
E ora, Dong Xiaowan giace quasi morta nella tua Galleria Yun Xin! Oggi, aiuterò il signore della città della città delle Miriadi a far rispettare le regole e ad ottenere giustizia per Dong Xiaowan!"


Zuoqiu Haoyu continuò con fervente entusiasmo: "Se oggi fallirai nel raffinare le  pillole del Supremo Palazzo Cuore di Ghiaccio, non solo pretenderò che tu paghi un risarcimento doppio, ma voglio anche che ti vengano mozzate le mani. Hai il coraggio di accettare la sfida!?"


Zuoqiu Haoyu era un po' preoccupato. Viste le attuali circostanze, era possibile che Xue Wuxia avrebbe aiutato Yi Yun a pagare il risarcimento. Allora, Yi Yun se la sarebbe cavata senza conseguenze. Zuoqiu Haoyu voleva di più dall'evento di oggi. Era disposto a perdere le sue erbe preziose per mutilare Yi Yun.


"Tu vuoi che mi vengano tagliate le mani. Ma cosa succede se perdi?" Yi Yun rispose a Zuoqiu Haoyu con una domanda.


"Se riesci a raffinare le  pillole del Supremo Palazzo Cuore di Ghiaccio, mi rimangerò ciò che ho detto e ti pagherò altre 500.000 rune."


Zuoqiu Haoyu sbuffò, non credeva che avrebbe perso.


Sentendo le parole di Zuoqiu Haoyu, il signore della città Qin rise. "Se Yi Yun fallisce, si fa mozzare le mani. Ma se non fallisce, tutto quello che succede è che ti rimangi le tue parole e paghi un po' di rune come risarcimento. Queste condizioni sono davvero eque."


Il signore della città Qin lo disse con leggerezza, ma chiunque poteva cogliere il sarcasmo nelle sue parole.


L'espressione di Zuoqiu Haoyu si irrigidì. Se lo avesse detto Yi Yun, avrebbe potuto prenderlo in giro. Secondo le regole della città delle Miriadi, le mani di un guerriero al Palazzo del Dao non valevano nemmeno 500.000 rune. Tuttavia, quando a parlare era il capo della città Qin, come poteva replicare?


Yi Yun aggiunse: "Dato che vuoi scommettere le mie mani, è logico che tu scommetta anche le tue. Inoltre, Alchimista Huyan, tu non dovresti essere escluso. Io ho mani e gambe. Potrei benissimo scommettere anche le tue mani."


Sentendo queste parole, l'espressione di Huyan Cang cambiò. Che stava facendo Yi Yun?


"Umpf! Tu sei un membro della giovane generazione, un'esistenza insignificante come una formica. Che abilità puoi mai avere nel raffinamento delle pillole? Sei solo un imbroglione. E oggi, strapperò via quella maschera e ti smaschererò." Disse con rabbia Huyan Cang.


"Perché dici tutte queste sciocchezze? Ti sto chiedendo, accetti la scommessa o no?"


Yi Yun era aggressivo. Tutti potevano capire che a Huyan Cang mancava la fiducia. In quel momento, Zuoqiu Haoyu intervenne: "Accetterò la scommessa."


La malattia di Dong Xiaowan non poteva essere una notizia falsa. Era certo che Yi Yun avesse fallito nel creare le pillole della Purificazione del Corpo, quindi come poteva raffinare le molto più difficili pillole del Supremo Palazzo Cuore di Ghiaccio?


"Bene! Ru'er, preparati per il raffinamento!"


Gli ingredienti necessari per raffinare le pillole del Supremo Palazzo Cuore di Ghiaccio erano stati forniti da Zuoqiu Haoyu, e tutto il necessario era presente.


Le strade fuori dalla Galleria Yun Xin erano già stracolme di gente. E lo spazio all'interno della Galleria Yun Xin era limitato. In quel momento, Zuoqiu Bo tirò fuori un disco nero rotondo. Disse: "Usiamo questa! È la mia piattaforma per le pillole.”


Mentre parlava, Zuoqiu Bo lanciò il disco circolare, che apparì sotto i piedi di tutti. Iniziò ad espandersi e rapidamente avvolse le persone al suo interno. All'istante, i negozi e le strade circostanti scomparvero.
Si trasformò in uno spazio estremamente vasto. Yi Yun, il signore della città Qin e gli altri erano nel mezzo della piattaforma per le pillole. Di fronte a Yi Yun c'era un palco di pietra per il raffinamento preparato per lui.


Yi Yun iniziò subito a darsi da fare. Fece un cenno, facendo apparire dalla sua mano destra un piccolo calderone roteante.


Vedendo il calderone di Yi Yun, Huyan Cang non poté fare a meno di mostrare un sorriso di derisione.


Non stava sottovalutando l'aspetto semplice del calderone di Yi Yun. Molti calderoni sembravano vecchi in superficie, ma nascondevano una qualità straordinaria. Non era un evento raro. Piuttosto, era divertito dal fatto che la formazione all'interno dell’artefatto fosse incompleta. Era un oggetto inferiore.


Un calderone con una formazione incompleta era inutile, non importava quanto fosse di qualità preziosa.


"Come può un alchimista lasciare che l'oggetto da cui dipende la sua sussistenza sia in condizioni così terribili? E pensare che hai tirato fuori un calderone inutile con una formazione incompleta. Non gli darei nemmeno una seconda occhiata se me lo gettassero davanti." Disse Huyan Cang. Tutti furono sorpresi quando lo sentirono e guardarono Zuoqiu Bo.


Zuoqiu Bo annuì. "La formazione del calderone è davvero incompleta. Non riesco a vedere niente di speciale in superficie, comunque. Tipicamente, una volta che la formazione di un calderone è danneggiata, la sua qualità si riduce di dieci volte."


La qualità sarebbe calata così tanto?


La folla rimase sbalordita. Non importava quanto fosse buono un calderone, senza una formazione funzionante, non era praticamente ferro vecchio?


Yi Yun stava usando un calderone rotto per raffinare pillole?


In quel momento, Yi Yun aveva già aperto il suo calderone. Negli ultimi giorni, aveva già aumentato la sua affinità con il Calderone dell'Alchimia Divina. Era come se la sua mente e la sua anima fossero connesse all’artefatto.


Yi Yun afferrò tre erbe e le gettò nel Calderone dell'Alchimia Divina!


Aveva iniziato subito con tre erbe. Anche i non addetti ai lavori sapevano che gli alchimisti devono procedere lentamente e metodicamente durante il raffinamento delle pillole. Non aveva paura di bruciare le tre erbe riducendole in cenere fin dall'inizio?


"Seme del Fuoco del Dio Eretico!"


Yi Yun era pienamente concentrato. Era immerso nel momento e il clamore circostante per lui non esisteva. Sembrava trovarsi in un vuoto infinito, ma sentiva anche di essere l'unica persona presente.


Due fili del Seme del Fuoco del Dio Eretico entrarono nel Calderone dell'Alchimia Divina. Come due folletti grigi danzanti, avvolsero le erbe.


Prima che Yi Yun consumasse la pillola Nutri-Anima della Rugiada Celeste, poteva controllare solo una lingua di fuoco. Ora però, poteva già controllarne due. Era un grande miglioramento che dava a Yi Yun il coraggio di gettare tre erbe nel calderone simultaneamente.


