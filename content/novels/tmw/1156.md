---
weight: 1156
title: Capitolo 1156 - Pillole Completate
pubDate: 2025-10-21T12:23:31.203Z
tags:
    - tmw
---


Capitolo sponsorizzato, ringraziamo Gae!
28 capitoli in coda totali (8 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Il Seme del Fuoco del Dio Eretico si fuse perfettamente con il Calderone dell'Alchimia Divina, non appena ci entrò. In superficie, il Calderone dell'Alchimia Divina rimase grigio e opaco, senza emettere alcuna forma di luce.


Anche se molte persone che osservavano Yi Yun non conoscevano l'alchimia, un buon numero di loro aveva visto altri raffinare pillole. La scena davanti a loro era completamente diversa rispetto alle loro esperienze. Tipicamente avevano visto altri alchimisti rivelare fiamme che illuminavano il cielo. Si potevano sentire fluttuazioni di qi vitale del mondo e l'immensa essenza medicinale da lontano.


Tuttavia, Yi Yun non manifestò alcun fenomeno. L'antico Calderone dell'Alchimia Divina conteneva tutto al suo interno.


Di conseguenza, alcuni non erano nemmeno sicuri che Yi Yun avesse acceso una fiamma.


"Cosa sta combinando questa canaglia?"


Huyan Cang si accigliò. Aveva gettato tre erbe tutte insieme, ma il calderone era rimasto in silenzio dopo.


Huyan Cang tentò di indagare con la sua percezione. La maggior parte dei calderoni aveva la capacità di bloccare la percezione. Tuttavia, Huyan Cang pensava di poterlo sondare visto che la formazione interna dell’artefatto era rotta e che quindi fosse più vulnerabile. Eppure, quando la sua percezione entrò in contatto con il calderone, sentì dolere l’anima. Ebbe la sensazione che la sua percezione fosse stata inghiottita dalle fiamme e subito dopo la sentì affondare, come se stesse annegando in un oceano senza fondo, fino ad essere completamente consumata.


Cosa era appena successo?


Huyan Cang guardò Zuoqiu Bo e, dalla sua espressione, capì che nemmeno lui ci era riuscito.


Questo non era un calderone ordinario!


Huyan Cang cominciò a sospettare di aver sottovalutato il calderone. Sebbene la formazione interna fosse danneggiata, il materiale di cui era fatto era straordinario, almeno per quanto riguardava la protezione dalla percezione altrui.


Trascorsero novanta secondi quando Yi Yun afferrò altre due erbe e le gettò nel Calderone dell'Alchimia Divina.


Vedendo questa scena, Huyan Cang rimase un po' sbalordito. Quando un alchimista stava raffinando una o più erbe, non avrebbe assolutamente aggiunto nuove erbe, poiché gli ingredienti aggiunti in momenti diversi avrebbero sperimentato diversi livelli di calore. Senza un controllo assoluto, avrebbe solo portato a problemi.


Si poteva iniziare a trattare gli ingredienti successivi solo quando si finiva di raffinare le erbe gettate per prime e si estraeva tutta la loro essenza medicinale.


Yi Yun aveva appena gettato altre erbe, il che poteva solo significare che quelle di prima erano state completamente raffinate. Eppure erano passati solo novanta secondi. Nessuno era in grado di estrarre tutta l'essenza medicinale da tre erbe in un colpo solo.


L'estrazione dell'essenza medicinale era il passo più difficile di qualsiasi raffinazione. Persino Huyan Cang doveva farlo con molta attenzione, spendendo un sacco di tempo in questo passo.


"Quindi questa canaglia non ha ancora acceso il fuoco!"


Huyan Cang sbuffò freddamente. Il Calderone dell'Alchimia Divina rimaneva silenzioso. Sebbene stesse manifestando alcuni ritmi nomologici in superficie, non emanava qi vitale, né si erano levate ondate di essenza medicinale. Quindi non solo Yi Yun aveva frettolosamente gettato così tante erbe in così poco tempo, ma Huyan Cang era anche certo che non avesse nemmeno iniziato a raffinare le erbe.


Altrimenti, il processo sarebbe già andato storto.


Tuttavia, era impossibile per Yi Yun accendere il fuoco dopo aver gettato così tante erbe. E per quanto riguardava recuperarle dopo? Sarebbe stato ridicolo.


"Maestro Zuoqiu, cosa sta succedendo?" Il signore della città Qin non capiva cosa stava succedendo.


Zuoqiu Bo si accarezzò la barba con gli occhi che brillavano mentre guardava il Calderone dell'Alchimia Divina. Di solito non si sarebbe preoccupato di studiare il processo di raffinamento di un membro della giovane generazione, ma si rese conto che la situazione si stava evolvendo in un modo piuttosto diverso da quanto si aspettava.


Se Yi Yun non aveva iniziato il processo, allora cos’erano quei ritmi nomologici che riverberavano attorno al calderone?


Zuoqiu Bo era un alchimista esperto. Dal suo punto di vista, questi ritmi nomologici erano estremamente intriganti. Inoltre, mostravano uno stile che non capiva.


Dopo aver riflettuto per un po', Zuoqiu Bo disse: "Non ho mai visto prima la tecnica alchemica che Yi Yun sta impiegando. Deve essere uno stile molto antico o completamente nuovo. È un metodo di gestione delle erbe è piuttosto nuovo. Tuttavia, non importa quanto unico sia lo stile, è impossibile gestire più di dieci erbe in una volta sola."


Proprio mentre Zuoqiu Bo finì di parlare, vide Yi Yun afferrare e gettare un'altra erba nel Calderone dell'Alchimia Divina.


Anche se poteva controllare due lingue di fuoco e aveva l'abilità del Cristallo Viola di estrarre energia, Yi Yun doveva stare ancora più attento man mano che il numero di erbe aumentava. Iniziò a raffinarne una alla volta per assicurarsi di non commettere errori.


Zuoqiu Bo aggrottò la fronte. Yi Yun stava seriamente gettando erbe una dopo l'altra.


Dopodiché, Yi Yun ci buttò anche una reliquia elfica. Estrasse l'energia dalla reliquia non attraverso metodi alchemici, ma con la Divina Tecnica della Desolazione. Tuttavia, questo era ancora più facile per lui.


In quindici minuti, Yi Yun aveva gettato tutte le erbe nel Calderone dell'Alchimia Divina.


In quel momento, i ritmi nomologici che aleggiavano attorno all’artefatto aumentarono di intensità. Anche l'intero calderone cominciò a vibrare leggermente.


A questo punto, anche chi non era esperto di alchimia poteva capire che Yi Yun aveva veramente iniziato il raffinamento.


Huyan Cang spalancò immediatamente gli occhi. Cosa stava succedendo?


"Maestro Zuoqiu, lei ha appena detto che è impossibile gestire così tante erbe tutte insieme. Allora, perché sta succedendo questo? O potrebbe essere che Yi Yun abbia già estratto e raffinato ogni singola erba?" Chiese il signore della città Qin.


Anche Zuoqiu Bo era perplesso. Sia raffinare più di dieci erbe tutte insieme, sia il fatto che Yi Yun l'avesse fatto in così poco tempo, erano imprese ugualmente sconvolgenti.


"Beh... l'alchimia è vasta e profonda. Il metodo alchemico di questo giovane è nuovo. Tuttavia, l'estrazione dell'essenza medicinale non può avvenire così rapidamente in nessuna circostanza." Disse Zuoqiu Bo scuotendo la testa.


In quel momento, Zuoqiu Haoyu, che era di lato, non poteva più mantenere la compostezza. Stava fissando intensamente il calderone di Yi Yun mentre si asciugava il sudore freddo dalla fronte.


Si aspettava che Yi Yun si rendesse ridicolo, ma non si era mai aspettato che sarebbe arrivato davvero all'inizio del processo di raffinazione! Quel maledetto Yi Yun. Conosceva... davvero qualche misterioso metodo alchemico?


Le sue mani e la sua reputazione erano in gioco, quindi come poteva Zuoqiu Haoyu restare calmo?


Huyan Cang grugnì freddamente e disse: "Giovane maestro Haoyu, di cosa ti preoccupi? Se Yi Yun non riesce nemmeno a raffinare le pillole della Purificazione del Corpo, come può riuscire a raffinare le pillole del Supremo Palazzo Cuore di Ghiaccio? Secondo me, Yi Yun sta solo usando dei trucchetti. Dobbiamo aspettare il risultato per sapere l'esito!"


Sentendo le parole di Huyan Cang, la principessa Volpe Bianca sorrise leggermente. Guardò Huyan Cang e non disse una parola.


Per Zuoqiu Haoyu e gli altri, l'atmosfera divenne immediatamente tesa.


Nel frattempo, Yi Yun iniettava costantemente qi vitale nel calderone.


Era completamente concentrato, la sua anima e il calderone sembravano agire all'unisono. Tutta l'energia e l'essenza delle erbe erano state estratte, trasformandosi in gocce cristalline.


Con un pensiero, queste goccioline cominciarono a fondersi insieme.


Fondere le essenze di erbe diverse era estremamente difficile. Richiedeva un controllo preciso della propria anima e bisognava infondere segni nomologici nelle essenze.


Il primo passo era un compito facile per Yi Yun, che possedeva il Cristallo Viola.


L'ultimo passo era piuttosto difficile. Anche Yi Yun aveva bisogno di impiegare un tempo sufficiente per completarlo.


Passarono ore mentre Yi Yun rimaneva concentrato. L'aura nomologica attorno al Calderone dell'Alchimia Divina divenne più forte, e Zuoqiu Bo poteva percepire vagamente che queste leggi disparate stavano cominciando a combinarsi. Mostrò un'espressione di incredulità.


"Sta... sta già condensando le pillole? Ma quando ha estratto le essenze medicinali delle erbe?"


Yi Yun aveva impiegato solo quindici minuti per gettare tutte le erbe nel calderone. Non le aveva più tirate fuori dopo, e secondo Zuoqiu Bo era assolutamente impossibile trattare così tante erbe contemporaneamente.


"Condensare le pillole? Non sono passate solo circa quindici ore?" Chiese qualcuno perplesso.


Chi non conosceva l'alchimia non aveva idea di cosa stesse succedendo dentro il calderone. Ma quasi tutti sapevano che un calderone di pillole estremamente difficili avrebbe richiesto alcuni giorni per formarsi. Eppure non era passato nemmeno un giorno.


In quel momento, sentirono un suono chiaro e squillante mentre il calderone emetteva una luce brillante.


Tutte le rune nomologiche si fusero con le essenze medicinali, radunandosi in diverse gocce di energia liquida. Subito dopo il liquido si condensò e si trasformò in pillole.


Drip, drip, drip.


Sette pillole rotolarono nel palmo di Yi Yun. Assomigliavano a gocce cristalline abbaglianti, come se riflettessero la luce del sole.


Pa!


Zuoqiu Bo si alzò di scatto dal suo posto.


Il processo di raffinamento era terminato!


Sette pillole del Supremo Palazzo Cuore di Ghiaccio, presumibilmente difficili, erano state condensate. Nemmeno Zuoqiu Bo in persona sarebbe stato in grado di raffinare più di nove. E Yi Yun era solo un membro della giovane generazione!


Era troppo sbalorditivo. In tutta la città delle Miriadi, il numero di alchimisti in grado di compiere questa impresa era estremamente basso. E, aspetto più importante di tutte, Yi Yun l'aveva fatto in quindici ore.


Non può essere!


Mentre Zuoqiu Bo era sotto shock, improvvisamente realizzò che qualcosa non andava. Aveva raffinato le pillole del Supremo Palazzo Cuore di Ghiaccio diverse volte prima. Sapeva molto bene che il loro colore normale era verde.


Se la qualità fosse stata scarsa, le pillole avrebbero contenuto impurità che le avrebbero rese di un colore verde nerastro e torbido. Se fossero state eccellenti, sarebbero state di un colore verde smeraldo intenso e pieno.


Zuoqiu Bo aveva visto un saggio alchimista raffinare le pillole del Supremo Palazzo Cuore di Ghiaccio prima. Aveva formato dodici pillole da un calderone, il numero massimo possibile di pillole del Supremo Palazzo Cuore di Ghiaccio in un solo processo. Inoltre, ognuna di esse era di colore verde smeraldo sbalorditivo.
Era stata la prima volta che Zuoqiu Bo vedeva pillole del Supremo Palazzo Cuore di Ghiaccio così belle, quindi gli aveva lasciato una profonda impressione.


Quelle di Yi Yun invece erano di colore blu ghiaccio e somigliavano proprio a veri cristalli.


Quello non era assolutamente il colore delle pillole del Supremo Palazzo Cuore di Ghiaccio.


Poroc prima che Zuoqiu Bo potesse dire qualcosa, vide Yi Yun stendere un dito mentre radunava energia di puro Yin, formando una sfera d'acqua azzurra.


Yi Yun coltivava sia lo Yin che lo Yang, quindi l'acqua che condensava non conteneva impurità. Era fredda come la sorgente di neve di una montagna di ghiaccio.


Yi Yun gettò con noncuranza le pillole del Supremo Palazzo Cuore di Ghiaccio nella fontana d'acqua e, subito dopo, i sette medicinali sembrarono dissolversi nell'acqua e svanire.


Yi Yun annuì quando vide questo. Svanendo dopo essere state immerse in acqua, le pillole del Supremo Palazzo Cuore di Ghiaccio potevano a malapena essere considerate passabili.


Agitò di nuovo la mano mentre sette pillole del Supremo Palazzo Cuore di Ghiaccio volarono via e atterrarono di nuovo nel suo palmo. Visto che erano appena state immerse in acqua, le pillole ora erano coperte da uno strato di rugiada.
La rugiada si condensò rapidamente in brina azzurra e, insieme al suo intricato bagliore, sembravano gemme intagliate. Erano davvero splendide.


Molte persone inesperte furono stupite dalla bellezza delle pillole del Supremo Palazzo Cuore di Ghiaccio che Yi Yun aveva raffinato. Era come se venissero da un sogno.


Ma in quel momento, una voce discordante risuonò…


"Pillole false! Queste non sono pillole del Supremo Palazzo Cuore di Ghiaccio!"


