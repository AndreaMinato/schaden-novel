---
weight: 1158
title: Capitolo 1158 - Vittoria e Sconfitta
pubDate: 2025-10-22T11:11:05.994Z
tags:
    - tmw
---


Capitolo sponsorizzato, ringraziamo Gae!
26 capitoli in coda totali (6 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"È davvero una pillola del Supremo Palazzo Cuore di Ghiaccio? Ma l'alchimista Huyan e il maestro Zuoqiu non avevano detto che le pillole del Supremo Palazzo Cuore di Ghiaccio dovrebbero essere verdi? Perché quelle raffinate da Yi Yun sono di colore azzurro ghiaccio?"


Si accese una serie di discussioni tra la folla. Potevano anche ignorare Huyan Cang, ma Zuoqiu Bo era un alchimista di prim'ordine nella città delle Miriadi. Era uno dei superiori della fazione numero uno, il padiglione Immortale delle Miriadi. Era un'autorità e le sue parole erano verità assoluta.


Eppure, la pillola del Supremo Palazzo Cuore di Ghiaccio di Zuoqiu Bo non aveva avuto alcun effetto su Dong Xiaowan. Invece, la pillola del Supremo Palazzo Cuore di Ghiaccio raffinata da Yi Yun aveva visibilmente migliorato le sue condizioni!


Era possibile che la maestria di Zuoqiu Bo nella pillola del Supremo Palazzo Cuore di Ghiaccio fosse inferiore a quella di Yi Yun?


"Impossibile! Impossibile!"


Zuoqiu Haoyu era stordito. "Dev'esserci un problema. Come possono le pillole del Supremo Palazzo Cuore di Ghiaccio raffinate da un membro della giovane generazione essere di livello superiore a quelle del mio sesto prozio?
La prima pillola del Supremo Palazzo Cuore di Ghiaccio che Dong Xiaowan ha consumato deve aver fatto effetto dopo. Ha consumato quella pillola inutile di Yi Yun proprio quando ha fatto effetto quella del sesto prozio, producendo questo risultato. Sì, deve essere così! È la pillola del mio sesto prozio che ha guarito Dong Xiaowan. Quel piccolo bastardo di Yi Yun ha solo avuto fortuna!"


Zuoqiu Haoyu urlava freneticamente. Non riusciva ad accettare il fatto di aver perso contro Yi Yun. Non sopportava il prezzo della sconfitta.


"Stai zitto!" In quel momento, risuonò una voce gelida. Era così potente da colpire l'anima. Fece sbiancare Zuoqiu Haoyu, che quasi cadde a terra.


Era stato proprio Zuoqiu Bo a parlare.


Zuoqiu Bo aggrottò la fronte. Non solo Zuoqiu Haoyu aveva perso, ma in un certo senso anche lui era stato sconfitto da Yi Yun.


Naturalmente provava un pizzico di vergogna per essere stato battuto da un membro della giovane generazione. Tuttavia, era un fatto che aveva perso. Non sarebbe stato anche lui un cattivo perdente.


"Hai migliorato la ricetta delle pillole del Supremo Palazzo Cuore di Ghiaccio?"


Chiese Zuoqiu Bo. A parte quello, non c'era altro modo per spiegare come Yi Yun avesse raffinato pillole color azzurro ghiaccio. Tuttavia, lo trovava incredibile. Come poteva Yi Yun avere una tale conoscenza?


Tuttavia, Yi Yun non rispose. Andò al fianco di Dong Xiaowan. L'effetto della pillola del Supremo Palazzo Cuore di Ghiaccio era leggermente migliore di quanto si aspettasse. Perciò tirò fuori una seconda pillola.


"Giovane maestro Yi, è... è troppo preziosa. Non c'è bisogno, non c'è bisogno."


Dong Shaoqing parlava in modo incoerente. Anche lui capiva che le pillole del Supremo Palazzo Cuore di Ghiaccio avevano un po' migliorato le condizioni di sua figlia, ma non potevano curarla completamente. Inoltre, erano medicinali estremamente costosi. Secondo la scommessa di prima, ora appartenevano a Yi Yun. Come poteva continuare a permettergli di usare la sua ricchezza personale per nutrire sua figlia?


Yi Yun rispose: "Maestro Dong, non c'è bisogno di essere formali. Mi ha dato l'Erba della Rugiada Celeste ed è stata estremamente utile per me. Qualche pillola non è niente".


Per Yi Yun, l'Erba della Rugiada Celeste aveva rafforzato la sua anima. Aveva aumentato notevolmente la sua percezione, permettendogli di controllare due lingue del Seme del Fuoco del Dio Eretico quando prima ne poteva gestire solo una. Un miglioramento così straordinario valeva più di un calderone di pillole del Supremo Palazzo Cuore di Ghiaccio.


Senza aggiungere altro, Yi Yun convertì una seconda pillola del Supremo Palazzo Cuore di Ghiaccio in qi vitale per poi iniettarlo nel dantian di Dong Xiaowan. Subito dopo, l'essenza medicinale viaggiò di nuovo attraverso gli arti e il corpo della giovane, penetrando nella sua carne.


Il corpo di Dong Xiaowan fu rafforzato ancora una volta.


"Oh? Questo è..."


Yi Yun teneva la sua visuale d’energia costantemente attivata. Attraverso di essa, scoprì che la faccia orribile nascosta nel corpo di Dong Xiaowan stava diventando bellicosa a causa dell'aumento del sangue vitale della ragazza. Ruggiva e si dibatteva nel tentativo di divorare il sangue vitale e il qi vitale di Dong Xiaowan e mantenere l'equilibrio.


Yi Yun pensò di usare il controllo assoluto del Cristallo Viola sull’energia per assorbirlo direttamente!


Phew!


Il Cristallo Viola evocò un vortice di energia invisibile che avvolse l'addome di Dong Xiaowan per poi affondare nel suo dantian.


Yi Yun voleva fare a pezzi l'entità malvagia.


"Roar! Roar! Roar!"


L'entità malvagia urlò spaventata mentre si aggrappava saldamente al dantian di Dong Xiaowan e resisteva al vortice d’energia del Cristallo Viola.


L'anima di Yi Yun era molto più forte di prima. Di conseguenza, era ancora più abile nel controllo dell’artefatto divino. Tuttavia, nonostante la costante perdita di energia che l'entità malvagia subiva a causa del vortice che la faceva a pezzi, rimaneva intatta.


“È un'entità vivente. L'effetto che il Cristallo Viola ha sulle creature fatte d’energia è drasticamente ridotto”. Mormorò tra sé e sé Yi Yun.


Conosceva le debolezze del Cristallo Viola. Sarebbe stato troppo difficile usarlo per sconfiggere completamente l'entità malvagia. Inoltre, aveva appena finito di raffinare un calderone di pillole del Supremo Palazzo Cuore di Ghiaccio. Questo aveva messo a dura prova il potere della sua anima, quindi era impossibile per lui guarire Dong Xiaowan immediatamente.


Yi Yun fece un respiro profondo e rinunciò ad uccidere l'entità malvagia.


L'entità malvagia si riprese a malapena dallo shock recente nonostante il vortice di energia fosse scomparso. Poteva osservare Yi Yun qttraverso il dantian di Dong Xiaowan. La sua faccia orribile rivelava un'espressione di trepidazione.


Finalmente aveva capito che il giovane poteva vederla. Inoltre, era in grado di ucciderla.


Come poteva l'entità malvagia non provare paura?


"Sparisci!"


Il grido freddo di Yi Yun risuonò nello spazio all'interno del dantian di Dong Xiaowan. L'entità malvagia fu scossa. Alla fine non osò resistere a Yi Yun e lentamente si ammutolì.


Non lasciò il corpo di Dong Xiaowan come ordinato da Yi Yun, perché non ne aveva il coraggio. Tuttavia, dopo essersi ritirata in silenzio, rilasciò lentamente il potere del sangue e del qi vitale di Dong Xiaowan che aveva sigillato.


Sebbene il potere del sangue e del qi vitale fossero indeboliti, l'essenza della pillola del Supremo Palazzo Cuore di Ghiaccio si diffuse rapidamente una volta che non incontrò la resistenza dell'entità malvagia.
L'essenza medicinale fluì attraverso i suoi meridiani verso gli arti e il corpo, ripristinando gradualmente la sua vitalità. Nel momento in cui le sue funzioni vitali tornarono alla normalità, l'anima una volta sigillata di Dong Xiaowan cominciò anche a risvegliarsi.


In meno di tre minuti, il viso di Dong Xiaowan riacquistò colore.


Dong Shaoqing percepì i cambiamenti in sua figlia, ed era ancora incerto su cosa fosse successo quando…


"Coff, coff!"


Dong Xiaowan tossì all'improvviso tremando più volte. Lentamente, aprì gli occhi.


La sua vista sfocata gradualmente si fece chiara. Vide il viso di suo padre e un giovane che non riconosceva.


"Che mi è successo... Cosa sta succedendo?"


Disse Dong Xiaowan stordita. Negli ultimi giorni, le era sembrato di essere rinchiusa in uno spazio nero e minuscolo. Non sapeva quanto tempo fosse passato. Ora, rivista la luce, non era ancora sicura di cosa le fosse successo.


"Xiaowan! Xiaowan!"


Dong Shaoqing era sopraffatto dalla gioia fino alle lacrime. Non si era mai aspettato che la seconda pillola del Supremo Palazzo Cuore di Ghiaccio di Yi Yun potesse risvegliare Dong Xiaowan!


Era estremamente emozionato. Si era già mentalmente preparato al peggio. Ora, con il risveglio di Dong Xiaowan, sentiva di aver ritrovato la figlia perduta.


Tutti i presenti ammutolirono quando videro Dong Xiaowan risvegliarsi.


Non potevano percepire l'esistenza del Cristallo Viola. Tutto ciò che sapevano era che Yi Yun aveva usato due pillole del Supremo Palazzo Cuore di Ghiaccio per curare con successo Dong Xiaowan.


Le pillole del Supremo Palazzo Cuore di Ghiaccio raffinate da Yi Yun non erano troppo miracolose!?


Sapevano benissimo che la situazione di Dong Xiaowan era così grave da essere praticamente una condanna a morte. Anche il fatto che la pillola di Zuoqiu Bo fosse inefficace lo dimostrava.


