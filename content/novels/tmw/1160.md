---
weight: 11600
title: Capitolo 1160 - L'Invito del Signore della Città Qin
pubDate: 2025-10-23T12:10:44.003Z
tags:
    - tmw
---


Capitolo sponsorizzato, ringraziamo Gae!
24 capitoli in coda totali (4 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Vedendo Zuoqiu Haoyu contorcersi dal dolore a terra, la folla sulla piattaforma per il raffinamento delle pillole cadde in un silenzio totale. C'erano centinaia di persone presenti che avevano assistito alla scena.


Molti sentirono un brivido corrergli lungo la schiena. Yi Yun era troppo spietato. La persona in questione era un signorino del Padiglione Immortale delle Miriadi, eppure Yi Yun gli aveva tagliato le braccia in modo così deciso. Non aveva davvero mostrato alcuna clemenza.


I palmi delle mani di Huyan Cang erano coperti di sudore freddo. Prima, quando Yi Yun aveva scommesso le sue braccia, era stato sul punto di fare lo stesso. Stava quasi per accettare. Per fortuna, gli era mancata la sicurezza di andare fino in fondo.
Altrimenti, sarebbe finito a terra accanto a Zuoqiu Haoyu. Se un alchimista avesse perso le mani, non sarebbe stato completamente rovinato?


Mentre Huyan Cang era ancora scosso dalla paura, vide lo sguardo indifferente di Yi Yun volgersi verso di lui. Lo fece tremare di terrore.


Questa canaglia era una piaga!


Yi Yun era spietato e deciso. Inoltre, era giovane e aveva un futuro promettente. Quando fosse maturato, non avrebbe forse cercato lentamente di regolare i conti?


"Portate Haoyu con voi. Ce ne andiamo!" Zuoqiu Bo era cupo come nuvole scure. Lui, che era un Anziano del Padiglione Immortale delle Miriadi, aveva pregato Yi Yun ed era stato trattato in quel modo. Non c'era più alcuna ragione per restare.


I seguaci dietro di lui si fecero avanti e aiutarono il gravemente ferito Zuoqiu Haoyu ad alzarsi.


"Fratello Zuoqiu, te ne vai già? Non avevi qualcosa di cui volevi discutere con me?" Chiese il signore della città Qin con un lieve sorriso.


"Signore della città Qin, non è che lei non sappia cosa ho da dire. Dato che non ha intenzione di negoziare con me, non rimarrò qui a farmi umiliare.” Zuoqiu Haoyu grugnì.


Anche se era stato Yi Yun a colpire, il signore della città Qin aveva usato le leggi dimensionali dello spazio per bloccare Zuoqiu Haoyu. Era stata una chiara indicazione del suo atteggiamento.


Aveva sempre cercato di coltivare un buon rapporto con il signore della città Qin, ma era inutile mostrare cortesia di fronte ad una persona distante. Ritirò la piattaforma delle pillole, salì sulla sua barca spirituale e se ne andò.
Nota traduzione: letteralmente sarebbe stato “era inutile usare la sua faccia calda e amichevole per baciare ripetutamente un sedere freddo” lol


Dopo che Zuoqiu Bo se ne andò, anche la folla naturalmente si disperse. Molti guardavano Yi Yun con emozioni contrastanti.


Senza dubbio, Yi Yun sarebbe diventata una nuova stella nascente nella città dei Miriadi. Tuttavia, questo a patto che potesse sopravvivere alla pressione del Padiglione Immortale delle Miriadi.


Yi Yun si avvicinò al signore della città Qin e tirò fuori le restanti quattro pillole del Supremo Palazzo Cuore di Ghiaccio. Disse: "Signore della città Qin, queste quattro pillole dovrebbero essere in grado di ripagare il mio debito di 800.000 rune. Le consegno a lei, signore della città Qin. Se non ha bisogno delle pillole, le scambierò al Padiglione delle Miriadi in cambio di rune per ripagarla. Le sono profondamente in debito."


Sebbene Yi Yun non avesse usato le 800.000 rune per comprare la reliquia del Ripristino Spirituale, era comunque grato al signore della città Qin.


Le pillole del Supremo Palazzo Cuore di Ghiaccio erano di qualità incredibile. Sebbene potessero essere usate per salvare Ling Xie'er e fossero utili per lui, aveva deciso di usarle prima per ripagare il signore della città Qin.


Il signore della città Qin diede un'occhiata alle pillole e disse: "Allora mi hai detto che mi avresti ripagato in tre mesi. Pensavo stessi solo facendo lo spaccone. Ma eccoci qui, e sono passati solo quindici giorni. Sei davvero un giovane capace.
Perfino io ho ancora bisogno di ordinare apposta queste pillole, quindi non c'è bisogno che tu le scambi con delle rune. Le accetterò.
Tuttavia, quattro pillole del Supremo Palazzo Cuore di Ghiaccio valgono più di 800.000 rune. Inoltre, sono di qualità estremamente alta. Prendendone due, sto già approfittando di te."


Vedendo che il signore della città Qin ne accettava solo due, Yi Yun guardò la principessa Volpe Bianca al suo fianco. Le porse le due rimanenti.


"Perché...?" Chiese la principessa Volpe Bianca a bassa voce.


Si era preoccupata per Yi Yun mentre raffinava le pillole, ma ora, vedendo che tutto era andato bene, poteva finalmente tirare un sospiro di sollievo.


"Grazie al tuo aiuto e alla tua fiducia, posso finalmente sistemarmi nella città dei Miriadi. Dato che coltivi l'anima, queste pillole ti saranno utili. Considerale un'espressione della mia buona volontà." disse Yi Yun.


La principessa Volpe Bianca stava per rifiutarle quando sentì il signore della città Qin dire: "In tal caso, Wuxia, dovresti prenderle. Come si suol dire, chi riceve la gentilezza altrui e non la ricambia non è un gentiluomo. Inoltre, questo tuo amico ha abilità alchemiche così impressionanti. Perché temere che sia povero? Forse, in futuro sarò io a dover contare sul nostro giovane amico Yi Yun!”


Il signore della città Qin rise fragorosamente.


"Sì, zio Qin." Annuì la principessa Volpe Bianca.


"Yi Yun, tra quindici giorni, terrò un’esibizione del guqin nella mia residenza a cui parteciperà fata Youqin. Perché non vieni?" Disse il signore della città Qin a Yi Yun con un sorriso. Le sue abilità alchemiche lo avevano piacevolmente sorpreso. Dare a Yi Yun la possibilità di frequentare gli alti ranghi della città delle Miriadi, sarebbe stata una forma di protezione per lui.


"Signore della città Qin, la ringrazio per l'invito. Ci sarò sicuramente." Disse Yi Yun.


"Bene, allora Wuxia ed io ce ne andiamo." Il signore della città Qin diede un'occhiata alla Galleria Yun Xin e disse con un significato profondo e sottinteso: "La tua Galleria Yun Xin probabilmente presto sarà piuttosto occupata."


Dopo che ebbe accompagnato alla porta il signore della città Qin e la principessa Volpe Bianca, la maggior parte delle persone che si erano unite al trambusto se n'era andata. Quelle rimaste volevano fare degli ordini.”


"Maestro Yi, vorrei far raffinare delle pillole Mente e Midollo Limpidi."


"Maestro Yi, anch'io! Voglio raffinare un calderone di Pillole dell'Estremo Yin, così come pillole dello Spirito Smeraldo, reliquie Nutri-Cuore..."


Molti si precipitarono da lui. Con l'impressionante abilità alchemica di Yi Yun, era meglio farsi raffinare le pillole prima che la sua reputazione si diffondesse. Volevano ottenerne quante più possibile. Se avessero aspettato anche solo pochi giorni, forse non sarebbero stati più in grado di mettersi in coda.


E anche se le pillole raffinate fossero state inutili per loro stessi, potevano sempre venderle per guadagnare un enorme profitto. Dopotutto, i medicinali raffinati da Yi Yun erano apparentemente molto superiori rispetto alle pillole tipiche.


Vedendo le persone che gridavano per farsi raffinare le pillole, Ru'er si avvicinò con cautela a Yi Yun e sussurrò qualcosa.


"Oh?" Yi Yun sorrise leggermente. Nel suo sguardo si poteva vedere un po’ di derisione. "Posso raffinare qualsiasi pillola volete. Un milione di rune a calderone."


"Tu..."


Le persone che poco prima stavano facendo richieste esitarono. Un milione di rune a calderone? Le pillole che volevano far raffinare non valevano nemmeno centomila rune, ma la tariffa era un milione!?


"Umpf! Non siete stati voi ipocriti ad insultare la mia Galleria Yun Xin, dicendo che appendere una targa del genere è follia? Perché volete che vi raffini le pillole ora?
Se avete un briciolo di dignità, è meglio che ve ne andiate. Non disgustatemi."


Dopo aver detto questo, Yi Yun si voltò e se ne andò. Non aveva paura di offendere tali canaglie.


Aveva tagliato le braccia di Zuoqiu Haoyu, e quello era un giovane maestro. Quindi, quando quelle canaglie considerarono il divario tra il loro prestigio e quello di Zuoqiu Haoyu, capirono che potevano solo accettare il trattamento che stavano ricevendo.


"Come... Come fa a saperlo... È stata quella serva!"


Alcuni si scambiarono sguardi. Avevano deriso la targa davanti alla Galleria Yun Xin, ma non si sarebbero mai aspettati che la serva avesse ricordato i loro volti.


"Oggi, saremo chiusi e rifiuteremo tutti i clienti. Toglii anche l'insegna fuori." Disse Yi Yun a Ru'er dopo essere rientrato dentro.


Aveva appeso l’insegna perché mancava di qualsiasi reputazione. Ora, aveva più che dimostrato le sue capacità, quindi non c'era naturalmente bisogno che continuasse a fornire servizi di raffinamento così economici.


"Giovane maestro Yi." Dong Shaoqing non se n'era andato.

