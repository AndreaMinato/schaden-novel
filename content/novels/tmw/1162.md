---
weight: 1162
title: Capitolo 1162 - Lettera d'Invito
pubDate: 2025-10-27T09:37:59.680Z
tags:
    - tmw
---


Capitolo sponsorizzato, ringraziamo Gae!
23 capitoli in coda totali (3 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"Come osa parlare in questo modo!?" Zhang Zhiyuan era furibondo. Le parole di Yi Yun erano una schiaffo in faccia indiretto per lui. Non stava forse insinuando che, vendendosi alla famiglia Zhou, Zhang Zhiyuan aveva coltivato inutilmanete? Come poteva tollerare un simile insulto?


Yi Yun ignorò Zhang Zhiyuan. Aveva percepito fin dall'inizio che questa persona era piuttosto ostile nei suoi confronti. La prima frase che aveva detto aveva un tono minaccioso. Cosa c'entrava l'essere un ospite distinto con la difficoltà di agire da soli?


Zhang Zhiyuan era diventato un ospite distinto e voleva che altri seguissero le sue orme. Quando incontrava altri potenziali talenti, provava persino gelosia. Yi Yun non si sarebbe mai sognato di trattare con sincerità una persona del genere.


Il giovane maestro Baifeng guardò Yi Yun mentre la sua espressione si faceva fredda. "Sono venuto qui personalmente per farle questa proposta. Ho persino portato con me il giovane maestro Zhang. Dovrebbe essere molto chiaro quanto sia sincero. Forse il maestro Yi non ha una grande considerazione della mia famiglia Zhou?"


Yi Yun fece segno di congedo verso il giovane maestro Baifeng e disse: "Non ho nulla da dire se vuole interpretare le mie parole in questo modo. Io, Yi Yun, sono abituato alla libertà. In questo momento, non desidero giurare fedeltà a nessuno. Dato che voi due non siete qui per il raffinamento di pillole, devo tornare alla mia coltivazione in isolamento. Vi prego di andarvene."


"Per favore, ascoltate le parole del mio giovane maestro e andatevene." Disse Dong Xiaowan. Yi Yun le aveva salvato la vita, quindi lei rispondeva solo a Yi Yun.


L’espressione del giovane maestro Baifeng divenne estremamente cupa e torva. "Allora, le auguro di non pentirsene in futuro. È solo un alchimista. Abbia cura della tua sicurezza dopo essersi fatto così tanti nemici."


Detto ciò, il giovane maestro Baifeng sbuffò freddamente e se ne andò con sdegno.


Anche Zhang Zhiyuan fissò freddamente Yi Yun per poi seguire il giovane maestro Baifeng, uscendo dalla Galleria Yun Xin.


"Giovane maestro Baifeng, quel Yi Yun non capisce cos’è bene per lui! Non solo non mi ha tenuto in considerazione, ma non ha degnato d’attenzione nemmeno il giovane maestro Baifeng e la famiglia Zhou." Zhang Zhiyuan si girò a guardare l'insegna della Galleria Yun Xin e disse: "È così arrogante solo perché conosce fata Wuxia, che è una dei talenti del signore della città Qin."


Il giovane maestro Baifeng alzò una mano per interromperlo. "Ha una certa abilità, ma ci sono così tanti geni in questo mondo. Eppure, pochi di loro riescono a maturare con successo."


Continuò: "È un alchimista di alto livello e ha un futuro promettente. I benefici che una persona del genere porterebbe a una grande fazione sono ovvi. Ma è ancora solo un membro della giovane generazione e quindi non potrà opporsi così tanto.
Potrà aver rifiutato l’offerta della mia famiglia Zhou, ma altre delle fazioni maggiori verranno sicuramente ad invitarlo. Presto, si troverà in una situazione incontrollabile. Quale fazione permetterebbe a un giovane genio che potrebbe rappresentare una minaccia per loro in futuro, ma che non giura fedeltà a loro, di maturare? Inoltre, ha anche offeso il padiglione Immortale delle Miriadi. Voglio proprio vedere come affronterà la cosa! Torniamo indietro!"


…


Dieci giorni passarono in un batter d'occhio.


In quel periodo, Yi Yun evitò gli ospiti dando come scusa che era in isolamento.


Con Zhou Baifeng come precedente, Yi Yun capì che molte fazioni nella città delle Miriadi avrebbero voluto renderlo un loro ospite distinto.


Per le varie grandi fazioni, lui era praticamente un agnello grasso da macellare perché sembrava non avesse modo di proteggersi. Tutti volevano che giurasse fedeltà a loro. Probabilmente avrebbero voluto che firmasse un contratto se si fosse unito alle loro fazioni.


I contratti che i guerrieri firmavano coinvolgevano sempre l'anima. Anche se le condizioni fossero state molto elastiche, Yi Yun non avrebbe mai firmato. Decise di tenere la bottega chiusa mentre rifiutava tutti i visitatori, invece di incontrarli e di conseguenza offenderli uno per uno.


In dieci giorni, membri del Maniero dello Yang Mistico, del Maniero della Montagna Cinque Elementi e del clan della Spada Nucleo del Cuore arrivarono alla Galleria Yun Xin. Tuttavia, non riuscirono nemmeno a incontrare Yi Yun. Da questo punto di vista, erano inferiori a Zhou Baifeng.


"Giovane maestro, fata Pioggia Viola della famiglia Guiyuan è venuta per richiedere i suoi servizi di raffinamento. La famiglia Guiyuan è seconda solo al padiglione Immortale delle Miriadi in città. Fata Pioggia Viola è un famoso talento anche fuori. 
È leggermente inferiore a fata Youqin In termini di reputazione, ma non significa che fata Pioggia Viola sia inferiore a fata Youqin. Piuttosto, la fata Youqin suona il guqin nell'Arco dei Tesori Celesti, quindi è naturale che più persone la conoscano. La fata Pioggia Viola, invece, dimora in profondo isolamento nella famiglia Guiyuan. Appare raramente in pubblico, quindi solo in pochi la conoscono. giovane maestro Yi, pensa che…" Disse Dong Xiaowan con cautela.


Yi Yun le aveva istruito che non avrebbe incontrato rappresentanti di nessuna fazione. Tuttavia, fata Pioggia Viola era diversa. Per cominciare, la sua posizione era superiore perfino a quella di Zhou Baifeng. Inoltre proveniva dalla famiglia Guiyuan, l’unica fazione degna di competere con il Padiglione Immortale delle Miriadi.


In quanto membro d'élite della famiglia Guiyuan, fata Pioggia Viola aveva preso l'iniziativa di visitare Yi Yun. Era un trattamento che molti giovani maestri avrebbero desiderato. Pertanto, dopo averci riflettuto, Dong Xiaowan decise di informare Yi Yun.


"Fata Pioggia Viola? Famiglia Guiyuan?" Yi Yun si strofinò il mento e chiese a Dong Xiaowan: "Xiaowan, com'è il rapporto tra la famiglia Guiyuan e il padiglione Immortale delle Miriadi?"


"Giovane maestro, ogni fazione ha i propri interessi in gioco. Potrebbero apparire amichevoli in superficie, ma in realtà non lo sono."


…


In quel momento, fuori dalla Galleria Yun Xin, era parcheggiata una carrozza di giada bianca. Sembrava calda e cristallina e attaccati alle redine c’erano quattro unicorni di razza pura, di colore simile alla neve. Avevano ali sul dorso ed erano molto docili.


"Signorina, ho sentito che Yi Yun rifiuterebbe chiunque da qualsiasi fazione. È veramente arrogante!"


"Tuttavia, signorina, lei è diversa. È una fata della città delle Miriadi. Non si sa quanti giovani maestri non siano nemmeno degni per inginocchiarsi davanti a lei. E lei è venuta personalmente alla Galleria Yun Xin. Yi Yun non uscirà forse con le lacrime di gratitudine o di shock agli occhi per vederla? È un’opportunità per lui essere un ospite distinto della famiglia Guiyuan. In tutta la città delle Miriadi, solo la nostra famiglia Guiyuan può combattere il Padiglione Immortale delle Miriadi."


C'erano due ragazze nella vettura. Una era vestita da serva. Stava parlando con una signorina con un abito viola.


La ragazza in viola sorrise leggermente. La sua pelle era color crema e aveva una figura slanciata. I suoi lineamenti erano delicati e i suoi occhi sembravano contenere una fresca sorgente. L’ambiente attorno sarebbe sembrato spento in confronto al suo splendore. Il suo sorriso la illuminava.


"Sai solo dire parole dolci. Perché non impari nient'altro da me?" La ragazza vestita di viola batté delicatamente la fronte dell'ancella. "Tuttavia… La mia famiglia Guiyuan è davvero l'unica scelta che ha. Ha già rifiutato la famiglia Zhou, il Maniero dello Yang Mistico, il Maniero della Montagna Cinque Elementi e il clan della Spada Nucleo del Cuore uno dopo l'altro.
Probabilmente sta aspettando che la mia famiglia Guiyuan lo visiti in modo da potersi vendere al migliore offerente."


"È un piano piuttosto astuto. Ho già ottenuto il permesso dalla Cerchia degli Anziani. Non potrebbe chiedere di meglio visto che lo sto contattando di persona. La Cerchia degli Anziani mi ha anche permesso di apportare alcune modifiche al contratto, permettendomi di allentare le condizioni."


"Eh eh, Signorina, vede le cose con tanta chiarezza. Quindi questo Yi Yun sta cercando di vendersi al miglior offerente. Pensavo fosse eccessivamente arrogante. Vediamo se osa essere arrogante quando la accoglie." L'ancella fiorì in un sorriso. Appena la sua voce si spense, la porta della Galleria Yun Xin si aprì.


La serva vide Dong Xiaowan uscire con noncuranza prima di inchinarsi leggermente verso la carrozza. Conosceva Dong Xiaowan. Aveva sentito che era finita nella classifica delle migliori bellezze talentuose, ma naturalmente era in una posizione di molto inferiore alla sua signora.


La serva sollevò con grazia le tende della carrozza. Guardando in basso Dong Xiaowan dall'alto, disse con tono leggero: "Cosa ha detto il suo giovane maestro?"


Dong Xiaowan disse: "Il nostro giovane maestro è ancora in isolamento, quindi non sarà in grado di incontrare fata Pioggia Viola."


"Oh?"


La ragazza vestita di viola dentro la carrozza ne fu leggermente sorpresa. Prima che potesse aprire bocca, la serva al suo fianco si arrabbiò. Le sue sopracciglia si agitarono mentre diceva: "Cosa? È ancora in isolamento? Che stronzate! Quanta audacia. La nostra signora è fuori che aspetta. Che diritto hai…"


"Basta." Dentro la carrozza, la ragazza vestita di viola interruppe la sfuriata della sua serva personale. Le sue belle sopracciglia erano leggermente corrugate. Non si sarebbe mai immaginata che Yi Yun avrebbe rifiutato anche la famiglia Guiyuan. Inoltre, il suo rifiuto verso di lei non era diverso da nessuno di quelli precedenti.


Yi Yun stava davvero ignorando tutte le fazioni in città. Tuttavia, non si rendeva conto che, con le sue origini e le sue fondamenta, era impotente contro di loro?


"Come dice il proverbio, i vitelli appena nati non hanno paura della tigre. Pensavo stesse aspettando di vendersi al miglior offerente. Sarebbe stata una strategia impressionante, ma non mi aspettavo che fosse così ingenuo da pensare che riuscirà a diventare come il signore della città Qin restando indipendente dalle fazioni.
Lasciamolo perdere se non vuole incontrarci. Torniamo indietro."


Dato che la ragazza vestita di viola aveva dato il suo ordine, la serva non poté far altro che abbassare la tenda.


Molti videro la carrozza di giada bianca che lasciava la Galleria Yun Xin. Naturalmente sapevano chi vi sedeva dentro.


“È una notizia sorprendente. Anche fata Pioggia Viola della famiglia Guiyuan è stata rifiutata. Se fossi stato io, avrei accettato senza alcuna esitazione."


"Eh eh, smetti di sognare a occhi aperti. Tuttavia, bisogna dire che l'attuale situazione di Yi Yun è preoccupante. Ha offeso il Padiglione Immortale delle Miriadi e ha lasciato così tante grandi fazioni diffidare di lui. Chi non vorrebbe raccogliere un pezzo di giada raffinato che è stato gettato in strada? Se si rifiutasse di essere raccolto, probabilmente si troverebbe nei guai."


I rinoceronti venivano uccisi per i loro corni mentre calamità si abbattevano sugli elefanti a causa delle loro zanne. Se si valeva troppo ma non si era in grado di difendersi, si poteva finire per essere catturati e costretti a raffinare medicine per altri.


Alcuni giorni dopo, più della metà delle prime dieci fazioni della città delle Miriadi erano andate alla Galleria Yun Xin ma se ne erano andate sconsolate.


Un giorno, Ru'er guardava fuori per strada in trance. All'improvviso, vide un turbinio di fronte a sé e apparve un anziano.


"Signorina, questa è una lettera destinata al giovane maestro Yi dal signore della città." L'anziano sorrise mentre estraeva una lettera d'invito prima di passarla a Ru'er.


Sentendo che era una lettera del signore della città Qin, Ru'er la prese in fretta e disse: "La ringrazio signore. La consegnerò al mio maestro."


"Oh? L'invito del signore della città Qin? Probabilmente è l’esibizione del guqin…"


Al termine del raffinamento della pillola, il signore della città Qin aveva invitato Yi Yun a partecipare ad un’esibizione del guqin due settimane circa dopo nella sua tenuta. Oggi era precisamente quindici giorni dopo.


Non si era mai aspettato che il signore della città Qin gli avrebbe mandato appositamente un invito. Yi Yun sorrise appena mentre si girava verso Ru'er e diceva: "Seguimi alla tenuta del signore della città."


