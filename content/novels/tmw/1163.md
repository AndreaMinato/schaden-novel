---
weight: 1163
title: Capitolo 1163 - Si Yusheng
pubDate: 2025-10-27T09:37:59.680Z
tags:
    - tmw
---


Capitolo regolare,
23 capitoli in coda totali (3 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Le varie grandi fazioni della città delle Miriadi erano ormai da tempo a conoscenza dell’esibizione del guqin che si sarebbe tenuta nella tenuta del signore della città. Tutti sapevano che sarebbero state presenti sia fata Youqin che fata Wuxia.


In precedenza, all'Arco dei Tesori Celesti del Capitolo del Paradiso, entrambe le fate si erano esibite in una sfida emozionante. Chi aveva avuto la fortuna di assistervi lo ricordava con piacere. Per quanto riguardava le persone che non l’avevano visto, potevano solo riempirsi di rimpianto.


L’esibizione del guqin di oggi rappresentava un'altra occasione per assistere allo scontro tra le due bellezze talentuose.


Le grandi fazioni che avevano ricevuto gli inviti portarono con sé diversi giovani. In realtà, non era una semplice esibizione di guqin tra fata Youqin e fata Wuxia, ma un grande incontro tra membri d’élite delle varie fazioni.


Per quanto riguardava un certo alchimista talentuoso, recentemente sotto i riflettori, e anche amico di fata Wuxia, molti si aspettavano che fosse stato invitato dal signore della città Qin.


Su un lago simile ad uno specchio, presso la tenuta, fluttuavano decine di barche dipinte con colori vivaci. Quella più grande aveva addirittura un'alta piattaforma, ed era lì che sedeva il Lord della città Qin.


Su una delle barche, una decina di donne stavano suonando il guqin. Più di cento ballerine danzavano sulla superficie del lago.


Un vento gentile soffiava mentre le acque del lago luccicavano. Sembrava un paradiso.


Per Ru'er era la prima volta che partecipava ad un banchetto del genere. Seguiva Yi Yun mentre i suoi occhi guizzavano attorno, pieni di meraviglia.


Anche Dong Xiaowan seguiva Yi Yun. Il suo portamento era elegante, quindi attirò l'attenzione di molti nel momento in cui apparve.


Tuttavia, dopo che la vide, la gente alla fine spostò lo sguardo su Yi Yun.


"Quello è Yi Yun."


"Il maestro Yi è davvero un giovane di talento. Tuttavia, proprio perché giovane, è arrogante."


"E pensare che osa venire all’esibizione del guqin di oggi. Ho sentito che negli ultimi giorni ha offeso quasi tutte le maggiori fazioni della città delle Miriadi. L’esibizione del guqin di oggi non sarà un momento rilassante per lui."


Ru'er provò un po’ di disagio sentendo tutti quei mormorii.


"Signore…"


"Tutto a posto." Yi Yun scrutò quelle persone. Sapeva che, con il suo potenziale, sarebbe stato represso dagli sforzi combinati delle varie grandi fazioni se non si fosse unito ad uno di loro. Solo all’esibizione del guqin di oggi, non c'erano molti che gli fossero amichevoli.


E infatti, Yi Yun si imbatté in alcune facce familiari.


"Giovane maestro Yi, ci rincontriamo." Era stato Zhou Baifeng a parlare. Accanto a lui c'era Zhang Zhiyuan.


I due erano stati snobbati da Yi Yun, quindi ora, nonostante a Zhou Baifeng non importasse, Zhang Zhiyuan non riusciva a nascondere la freddezza o l'intento omicida nei suoi occhi.


Zhang Zhiyuan toccò silenziosamente l'elsa della sua spada. Ovviamente non gli era permesso di sguainarla nella tenuta del signore della città, ma era una dimostrazione di forza. "Yi Yun, sarei piuttosto interessato a incontrarti in battaglia. Voglio farti sapere che, sebbene gli alchimisti abbiano una posizione elevata nella città delle Miriadi, il vero controllo qui dipende dalla forza." Disse Zhang Zhiyuan con tono leggero. Avendo il sostegno della famiglia Zhou, non gli importava affatto di offendere Yi Yun.


Zhou Baifeng si limitò a sorridere alla provocazione di Zhang Zhiyuan. Non tentò di fermarlo. In quel momento, risuonò una voce femminile ammaliante.


"Deve essere il giovane maestro Yi. Oggi è la prima volta che io, Pioggia Viola, ho l'occasione di incontrare il giovane maestro Yi. La mia visita alla Galleria Yun Xin, sfortunatamente, ha coinciso con il ritiro del giovane maestro Yi."


Una ragazza vestita di viola si avvicinò con calma. Era proprio fata Pioggia Viola della famiglia Guiyuan.


Nel momento in cui la fata Pioggia Viola apparve, persino Dong Xiaowan sembrò perdere il suo splendore. Quando le donne raggiungevano i limiti della bellezza, era difficile confrontarle. A quel punto, il confronto era determinato dal portamento. Il portamento di questa fata era proprio simile ad una pioggia viola fumosa che sembrava accompagnare una brezza inebriante.


"Mi dispiace molto, fata Pioggia Viola. Sono stato in ritiro troppo a lungo. È un onore per me oggi poter incontrare la fata Pioggia Viola dopo essere uscito dall’isolamento."


Yi Yun porse i suoi rispetti e sorrise. Sebbene non gli importasse di essere stato invitato dalla famiglia Guiyuan, in superficie si sarebbe sforzato di evitare commenti impertinenti che avrebbero potuto offendere gli altri, fintanto che l'altra parte fosse stata cortese.


"Fata Pioggia Viola, mi scusi. Devo ancora salutare il signore della città Qin all’esibizione del guqin di oggi.”


Dopo aver detto questo, Yi Yun attraversò una sala e volò verso la barca più grande al centro.


"Signore della città Qin." Yi Yun porse i suoi saluti con un inchino.


Guardò la principessa Volpe Bianca, che era accanto al Lord e disse: "Fata Wuxia."


La principessa Volpe Bianca sorrise con un guqin tra le braccia e annuì gentilmente.


"Ah ah, Yi Yun, sei arrivato in ritardo. Tieni, bevi come punizione." Disse il signore della città Qin con una risata gioviale.


A quelle parole, tutti notarono Yi Yun. Non si sarebbero mai aspettati che il giovane avrebbe mantenuto un profilo così alto anche venendo qui.


"Questa canaglia è impavida perché siamo nella tenuta del signore della città." Zhang Zhiyuan si sentiva estremamente contrariato vedendolo volare verso la barca da lontano.


Lui era riuscito a entrare al banchetto solo accompagnando il giovane maestro Baifeng; tuttavia, non aveva il diritto di salutare il signore della città Qin. Quanto alla donna elegante accanto al Lord, non poteva nemmeno avvicinarsi.


Yi Yun rise. Bevve una coppa di vino e stava per dire qualcosa quando il signore della città improvvisamente si accigliò.


"Oh? Sono venuti anche membri del Padiglione Immortale delle Miriadi…”


Mentre lo diceva, un gruppo di persone entrò dall'ingresso principale.


A guidare il gruppo c'era Zuoqiu Bo.


Accanto a lui c'era un uomo dall'aspetto giovane. Indossava abiti bianchi e i suoi capelli neri ricadevano liberi e selvaggi. Sulla sua schiena era appesa una spada.


Questo gruppo di persone volò e atterrò liberamente su una barca. Poi, si sedettero. Il giovane dai capelli lunghi prese una coppa di vino dal tavolo e salutò da lontano Lord Qin: "Signore della città Qin, io sono Si Yusheng. Per favore, accetti il mio brindisi."


Si Yusheng?


Yi Yun non lo conosceva. Dong Xiaowan sussurrò: "Signore, Si Yusheng è il successore designato per il ruolo di capo del Padiglione Immortale delle Miriadi. Il loro più grande clan è la famiglia Si.
Quanto alla famiglia Zuoqiu, inizialmente erano ospiti distinti della famiglia Si. In seguito, la famiglia Si ha prodotto una figura impareggiabile che lentamente portò loro più potere, permettendo loro di stabilire il Padiglione Immortale delle Miriadi. I capi del padiglione sono sempre stati discendenti della famiglia Si, mentre la famiglia Zuoqiu è diventata gradualmente la seconda famiglia per importanza nel Padiglione Immortale delle Miriadi.
Sono entrati anche nelle cerchie interne dei potenti. Ma in realtà la famiglia Zuoqiu si è affidata alla famiglia Si per diventare più forte.”


Yi Yun annuì. Poteva capire che Zuoqiu Bo trattava l'uomo vestito di bianco in modo diverso da come trattava Zuoqiu Haoyu. Zuoqiu Haoyu era solo un giovane maestro del Padiglione Immortale delle Miriadi, mentre l'uomo in bianco era il successore designato.


"La persona accanto al signore della città Qin è Yi Yun, colui che ha mozzato le braccia a Zuoqiu Haoyu. Le sue tecniche alchemiche sono impressionanti." Zuoqiu Bo disse a Si Yusheng tramite una trasmissione della voce.


"Quindi è lui. Haoyu e io siamo cresciuti insieme. Siamo praticamente fratelli. I problemi di Haoyu sono i miei problemi. Quanto a Yi Yun, si sta opponendo al mio Padiglione Immortale delle Miriadi a causa del sostegno di Qin Zhengyang. Se ignoriamo questa faccenda, non stiamo forse dicendo che chiunque può maltrattare il mio padiglione? La gente potrebbe persino pensare che abbiamo paura di Qin Zhengyang."


"Guarda queste persone. Stanno aspettando la nostra reazione. So che sia la famiglia Zhou che fata Pioggia Viola sono state respinte da Yi Yun." Disse Si Yusheng con freddezza.


Sebbene il signore della città Qin avesse alzato la coppa in risposta al brindisi di Si Yusheng, non la vuotò immediatamente. Si limitò a guardare Si Yusheng e disse con calma: "Sono molto lieto che il giovane maestro Si mi abbia fatto visita, ma non sembra ricordare di aver inviato un invito al giovane maestro Si?"


Per questa esibizione del guqin, il Lord Qin non aveva inviato un invito al Padiglione Immortale delle Miriadi visto che aveva invitato Yi Yun. Voleva prevenire un incontro imbarazzante tra i due.


Si Yusheng però era arrivato senza invito e questo gli diede la sensazione che presto la situazione sarebbe diventata tesa.


"Ah ah, signore della città Qin, in effetti non mi ha inviato un invito. Ma vede, ieri al Palazzo Immortale delle Miriadi, mi è capitato di incontrare il giovane maestro Wufeng della sua stimata stirpe. È stato il giovane maestro Wufeng a invitarmi."


Oh?


Sentendo le parole di Si Yusheng, il Governatore Qin aggrottò leggermente la fronte. Qin Wufeng era un suo figlio minore, ma anche uno dei più insignificanti.


Quanto al Palazzo Immortale delle Miriadi, era un luogo di lussuoso divertimento gestito dal padiglione. Era simile all'Arco dei Tesori Celesti, ma visto che era stato costruito fuori dalla città, non era limitato dalle sue regole. Questo permetteva ai guerrieri di essere più sfrenati nei loro piaceri promiscui. Maltrattavano le schiave, si dedicavano al gioco d'azzardo su combattimenti, assumevano allucinogeni… Finché uno aveva le rune, poteva indulgere completamente in qualsiasi perversione nascosta avesse.


Come poteva Qin Zhengyang essere tranquillo sapendo che il suo figlio minore era andato al Palazzo Immortale delle Miriadi?


In quel momento, la figura di Si Yusheng si trasformò in un'ombra che si dissolse prima di apparire sulla barca del signore della città Qin, proprio dietro Yi Yun.


Vedendo Si Yusheng apparire accanto a Yi Yun, il giovane maestro Baifeng sorrise mentre aspettava di vedere cosa sarebbe successo dopo.


"Probabilmente ora diventerà interessante."


Non era solo il giovane maestro Baifeng. I giovani geni che erano stati respinti da Yi Yun rivelarono sguardi gongolanti quando videro Si Yusheng e Yi Yun apparire sulla stessa barca.


Si Yusheng non era come Zuoqiu Haoyu. Raramente frequentava o cercava di costruire relazioni sociali con gli altri; tuttavia, era estremamente famoso. Questo a causa della sua velocità di coltivazione estremamente terrificante e del suo talento marziale sbalorditivo, oltre che della sua posizione come futuro capo del Padiglione Immortale delle Miriadi!


Si Yusheng manteneva un alto profilo ed era persino un po' prepotente. Chiunque lo provocasse avrebbe finito per pagare un prezzo terribile.


La gente non dubitava che, se non fosse stato nella città delle Miriadi, Si Yusheng avrebbe immediatamente ucciso Yi Yun.


Naturalmente, questa era la tenuta del signore della città Qin. Si Yusheng non poteva fare nulla a Yi Yun di fronte al Lord.


Vedendo Si Yusheng salire sulla sua barca, il signore della città Qin aggrottò leggermente la fronte. Si Yusheng era venuto con intenzioni malevole.


Yi Yun si girò a guardare. Sapeva che quella persona era lì per lui.


Tuttavia, cosa poteva fare quella persona in una situazione del genere?


"Devi essere Yi Yun, giusto?" Si Yusheng guardò Yi Yun mostrando un sorriso sprezzante. "Hai mozzato le braccia di Zuoqiu Haoyu e hai macchiato la reputazione del mio Padiglione Immortale delle Miriadi. Dovrei saldare i conti con te."


"Come pensi di farlo?" Yi Yun alzò le sopracciglia. Stava forse per attaccarlo di fronte al signore della città Qin?


"In realtà, il mio metodo preferito è catturare le persone che offendono il Padiglione Immortale delle Miriadi, come te, e gettarle nelle segrete per poi torturarle a morte."


Mentre lo diceva, il suo tono cambiò. Continuò: "Ma… io, Si Yusheng, stimo le persone di talento. L'abilità del giovane maestro Yi mi impressiona. Inoltre, il signore della città Qin è qui oggi. In sua considerazione, mi capita di avere un modo perfetto per risolvere la questione."


