---
weight: 11700
title: Capitolo 1170 - Lago sul Fianco della Montagna
pubDate: 2025-10-31T07:39:12.751Z
tags:
    - tmw
---


Capitolo sponsorizzato, ringraziamo Matteo!
17 capitoli in coda totali (17 Matteo)
0/1 sponsorizzazioni 1 euro a capitolo,
-Schadenfreude


Mentre la torre dell'Avvento Divino volava, Yi Yun si sentì completamente sollevato quando percepì di allontanarsi sempre più dal Monte Kunhua.


Menomare Si Yusheng aveva messo Yi Yun nella posizione di non avere altra scelta che lasciare temporaneamente la città delle Miriadi. Aveva seriamente compromesso il futuro del Padiglione Immortale delle Miriadi. Dato che il Padiglione Immortale delle Miriadi era un'entità così potente e orgogliosa, non gli avrebbero offerto un compromesso. Del resto, Yi Yun non desiderava scendere a compromessi.


"Giovane maestro, quali sono i tuoi piani per il futuro?" Chiese Ru'er.


"Trovare un posto tranquillo e stabilirmi lì." Rispose Yi Yun.


Se fosse stato impossibile, anche la torre dell'Avvento Divino era abitabile.


"Giovane maestro, se desidera un posto tranquillo, io ho un posto in mente." Suggerì Dong Xiaowan.


Yi Yun disse: "Non mi dica che è la setta Onda di Giada? Anche se è con me, non ha fatto nulla a Si Yusheng, quindi anche se il Padiglione Immortale delle Miriadi volesse sfogare la sua furia sulla setta Onda di Giada, muoverebbe le sue truppe senza una giustificazione valida. Tuttavia, se io dovessi stabilirmi lì, sarebbe un'altra storia."


"Giovane maestro, la ringrazio per la premura nei confronti della setta Onda di Giada." Dong Xiaowan sorrise gentilmente e disse: "Tuttavia, il posto che ho in mente non è la setta Onda di Giada. È solo una mia residenza privata. Quando sono in viaggio, a volte ci soggiorno quando desidero stare da sola."


Nel dirlo, Dong Xiaowan non si rese conto di essere arrossita.


Era una ragazza non ancora sposata, e la sua residenza privata equivaleva alla sua camera da letto. Nessun altro vi aveva mai messo piede, figuriamoci un giovane uomo.


Yi Yun rifletté un momento e disse: "Va bene allora. Andiamo in questa sua residenza privata."


I tre anni fino all’incontro di scambio non erano che un batter d'occhio per un guerriero.


…


Sul Monte Kunhua, Zuoqiu Bo guardò impotente mentre Yi Yun si ritirava illeso. Il suo flusso sanguigno era in subbuglio e i suoi occhi erano pieni di intento omicida.


Si Yusheng era ancora a terra mezzo morto. Il guardiano vestito di viola era al suo ultimo respiro. Ma sopratutto, molte fazioni rinomate della città delle Miriadi avevano assistito allo scontro, insieme ad un gran numero di guerrieri.


Lui, un Supremo, aveva lasciato fuggire Yi Yun di fronte a tutti!


Il Padiglione Immortale delle Miriadi era stato spietatamente umiliato da un membro della giovane generazione.


"Qin Zhengyang." Zuoqiu Bo fissò freddamente il Lord della città Qin. "Riferirò quanto accaduto oggi al signore del Padiglione. Indipendentemente da dove scappi Yi Yun, il mio Padiglione Immortale delle Miriadi non si fermerà davanti a nulla pur di distruggerlo! Se intendi ancora proteggerlo, significa che sarai entrato apertamente in ostilità con il Padiglione Immortale delle Miriadi!"


Il signore della città Qin mostrò un'espressione di scherno e disse: "Tu, un alchimista che a malapena ha raggiunto lo stadio di Supremo, osi minacciarmi? Riporta solo i fatti. E già che ci sei, prenditi in fretta quell’invalido e vattene. E se quel mio inutile figlio non tornerà oggi sano e salvo, verrò personalmente a riprendermelo."


Anche se il Padiglione Immortale delle Miriadi fosse un'entità gigantesca, perché mai il Lord della città Qin avrebbe dovuto temerlo?


Inoltre, Si Yusheng aveva fatto un accordo con Yi Yun. Tutti i presenti lo avevano sentito. Finché il signore della città Qin non avesse ostacolato Si Yusheng mentre portava via Yi Yun, il Padiglione Immortale delle Miriadi avrebbe dovuto rilasciare Qin Wufeng. Anche se adesso Si Yusheng era mezzo morto, l'accordo non poteva essere violato.


L'espressione di Zuoqiu Bo era cupa mentre agitava una mano. Disse ai sottoposti del Padiglione Immortale delle Miriadi: "Portate il giovane signore e il guardiano. Ce ne andiamo!"


Rimanere più a lungo avrebbe solo attirato ulteriore scherno dalla folla presente. Era ovvio per Zuoqiu Bo che notizie di quanto accaduto oggi si sarebbero diffuse rapidamente in tutta città delle Miriadi, o addirittura in tutto il Cielo Empireo, rendendo il Padiglione Immortale delle Miriadi lo zimbello del mondo.


Vedendo Zuoqiu Bo e i suoi lasciare frettolosamente come miserabili, il Lord della città si girò e sorrise alla principessa Volpe Bianca, dicendo: "Wuxia, Yi Yun gestisce le cose in modo risoluto e attento. Sicuramente eviterà l'inseguimento del Padiglione Immortale delle Miriadi. Inoltre, è così forte da poter fuggire illeso da un Supremo. Anche se il Padiglione Immortale delle Miriadi ha un buon numero di Supremi, la sua dimora è vasta e ha molti nemici. Non può dirottare i suoi migliori esperti per inseguirlo."


La principessa Volpe Bianca annuì leggermente. Si sentì sollevata sentendo le sue parole.


"A proposito, questo tuo amico mi ha davvero sorpreso moltissimo ogni volta. Ahah." Disse il signore della città Qin ridendo.


Sotto il morbido velo, la splendida principessa Volpe Bianca rivelò un lieve sorriso. "Vale lo stesso per me. Mi sorprende ogni volta."


Questa volta, la forza di Yi Yun era aumentata drasticamente, raggiungendo vette che la principessa Volpe Bianca non si era aspettata. Sembrava che da quando avesse lasciato il Cielo Empireo dei Diecimila Elfi, la velocità di coltivazione di Yi Yun fosse solo diventata più rapida...


"Andiamo." Disse fata Youqin alla sua serva. Era appariscente con il suo abito bianco e aveva una bellezza impareggiabile. Tuttavia, avendo assistito al terrificante talento di Yi Yun, l'altera fata Youqin si sentì improvvisamente avvilita. Era sempre stata messa su un piedistallo, ma paragonata a lui, non era nulla.


Persino Si Yusheng era stato sconfitto da Yi Yun. Un tempo era stato pieno di entusiasmo e si godeva un gran successo, ma ora avrebbe dovuto affrontare un destino peggiore della morte.


D’ora in avanti, Yi Yun sarebbe sicuramente diventato famoso in tutta la città delle Miriadi. Tutti avrebbero saputo che Yi Yun non era come inizialmente immaginavano. Non era solo un genio alchimista, ma anche un mostruoso esperto con un eccellente talento marziale.


Le fazioni che consideravano Yi Yun un succulento boccone da arraffare stavano per rimanere scioccate.


...


La torre dell'Avvento Divino volò per centinaia di migliaia di chilometri in una sola volta prima di atterrare in una remota valle montana.


All'esterno la valle era avvolta da nebbie roteanti, ma all'interno il cielo era sereno. Dal cielo si poteva scorgere un ampio e calmo lago che sembrava un disco di giada tra la foresta verde. I loti fiorivano, mostrando uno spettacolo magnifico.


Al centro dello specchio d’acqua, c'era un isolotto con una raffinata casa di bambù. C'era un padiglione sul bordo del lago e sentieri lastricati con ghiaia.


Yi Yun osservò il luogo e disse in tono soddisfatto: "Questo tuo posto è davvero remoto e tranquillo."
Dong Xiaowan sorrise gentilmente. Nemmeno i membri della setta Onda di Giada sapevano di questo luogo. Era estremamente nascosto.


"Giovane maestro, sono felice che ne sia soddisfatto. Mi ha salvato la vita e non ho modo di ripagarla. Essere in grado di aiutarla un po' mi rallegra." Disse Dong Xiaowan.


"Va bene." Yi Yun annuì mentre espandeva la sua percezione per l'intera valle montana. "Tuttavia, ora dobbiamo stare in allerta per il Padiglione Immortale delle Miriadi. La sua formazione di occultamento è troppo semplice. Dovrò rinforzarla un po'."


Yi Yun aveva imparato parecchio sulle formazioni dagli appunti del divino alchimista. Ora poteva mettere quella conoscenza in pratica qui, e anche usare le sue abilità spaziali. Avvolse l'intera valle montana, distorcendo lo spazio attorno alla regione. Ne fece un piccolo mondo indipendente completamente isolato dal mondo esterno.


In questo modo, anche se un Supremo fosse venuto in questa valle montana, non necessariamente avrebbe rilevato nulla di strano nella zona a meno che non sapesse dove cercare.


Dong Xiaowan fu stupita dai metodi di Yi Yun. Era piuttosto competente e si rese conto di ciò che stava facendo.


"Giovane maestro, ha aperto un piccolo mondo indipendente?" Non molti Supremi erano capaci di farlo.


"Non è necessariamente stabile, ma non avrà problemi a durare per qualche decennio." Yi Yun aveva coltivato le leggi dimensionali dello spazio in tutti questi anni. Senza rendersene conto, l'aveva coltivata a un tale livello. Non era lontano dall'essere in grado di aprire veramente un piccolo mondo da solo.


Subito dopo, Yi Yun portò fuori Ling Xie'er dalla torre dell'Avvento Divino e la sistemò dentro la casa di bambù. Aveva tre stanze. A Ling Xie'er fu data una stanza mentre Yi Yun ne prese un'altra. Dong Xiaowan e Ru'er condivisero la terza restante.


Nella valle di montagna naturalmente crescevano molte piante e frutti spirituali. Dong Xiaowan e Ru'er andarono a raccoglierne alcuni e di notte, del fumo si levò dalla casa di bambù.


Yi Yun si sedette dentro il padiglione sul bordo del lago, godendosi la brezza fresca. Guardò le due ragazze affaccendarsi davanti e dietro la casa. Accendevano un fuoco per preparare i pasti e, gradualmente, si calmò.


Aveva offeso gravemente il Padiglione Immortale delle Miriadi, ma per salvare Ling Xie'er, aveva ancora bisogno di tornare nella città. Non era il tipo di persona che avrebbe sofferto in silenzio quando veniva oppresso dagli altri. Avrebbe regolato i conti con il Padiglione Immortale delle Miriadi lentamente.


E durante questo periodo, Yi Yun aveva intenzione di coltivare di più. Aumentando la sua forza, avrebbe potuto affrontare prima il Padiglione Immortale delle Miriadi.


Il lago sul fianco della montagna godeva di un ambiente silenzioso. L'energia spirituale non era scarsa. Era davvero un buon posto per coltivare in isolamento. E vivere in un posto così pacifico era molto benefico per accrescere il suo potere spirituale.


Tuttavia, prima aveva altri piani. Voleva visitare la miniera di Pietre del Mondo della setta Onda di Giada. Voleva dare un'occhiata alla strana terra che aveva causato il male a Dong Xiaowan.


"Xiaowan, si prepari ad accompagnarmi alla miniera di Pietra del Mondo della setta Onda di Giada. Voglio vedere quali misteri si nascondono dietro la rovina abbandonata che ha causato la tua malattia."


"Cosa? giovane maestro..."


Dong Xiaowan ne fu allarmata. La rovina abbandonata era stata sigillata dalla setta Onda di Giada. La setta aveva proibito a chiunque di avvicinarsi o addirittura di parlarne fuori dalla setta.


Ora, si erano diffuse voci che fosse una terra maledetta. Chiunque vi entrasse sarebbe stato maledetto e Dong Xiaowan ne era l’esempio perfetto.


"Giovane maestro, non ci sono tesori in quella rovina abbandonata. C'è solo sfortuna e una maledizione. Giovane maestro, potrebbe avere una forza straordinaria, ma è meglio che non vada in un posto così strano. E se finisse contaminato da alcune entità malvagie, allora io..."


Quando Dong Xiaowan disse questo, si fermò. Non sapeva come continuare. Non aveva il diritto di mettere in discussione ciò che Yi Yun voleva fare, ma, senza rendersene conto, Dong Xiaowan si rese conto di provare un inspiegabile senso di preoccupazione per lui. Forse, aveva provato questi sentimenti quando si era svegliata da quel mondo oscuro di disperazione e si era resa conto che era stato questo giovane a salvarla...


"Non importa. Starò attento." Yi Yun sorrise a Dong Xiaowan. Aveva la vaga sensazione che l'antica rovina abbandonata nascondesse alcuni misteri sconcertanti.

