---
weight: 11750
title: Capitolo 1175 - Dove si trovano i Servi Demoniaci
pubDate: 2025-11-03T08:18:32.642Z
tags:
    - tmw
---


Capitolo regolare,
15 capitoli in coda totali (15 Matteo)
0/1 sponsorizzazioni 1 euro a capitolo,
-Schadenfreude


L’aura di Yi Yun diventava più forte via via che combatteva. Iniziò a rendersi conto di aver sottovalutato di gran lunga la forza dell'Albero Divino Legno Azzurro. Grazie ad esso, era praticamente invincibile qui. Specialmente perché i servi demoniaci erano privi di corpi fisici, l'Albero Divino Legno Azzurro era come una tigre in un branco di pecore. Non c'era modo di fermarlo.


"Peng! Peng! Peng!"


Yi Yun stava uccidendo interi gruppi di servi demoniaci. Allo stesso tempo, Yi Yun usò le sue leggi dimensionali per distorcere lo spazio e imprigionare altre grandi schiere di volti spettrali.


Tuttavia, alcuni erano sfuggiti alle sue restrizioni e avevano iniziato a fuggire dalla rovina.


Maledizione.


Yi Yun aggrottò la fronte. Sapeva che, sebbene i servi demoniaci fossero estremamente deboli e facilmente schiacciati dall'Albero Divino Legno Azzurro, una volta fuori dalla rovina sarebbero stati molto difficili da gestire!


Poche persone potevano persino vederli senza la visuale d’energia del Cristallo Viola. E anche se fossero riusciti a vederli, avrebbero comunque difficoltà ad affrontarli perché potevano possedere il corpo degli altri.


Di per sé, non erano molto forti, ma se avessero posseduto un guerriero, la loro forza sarebbe aumentata di centinaia di volte!


Per quanto forte fosse Yi Yun, non poteva trattenere un esercito di migliaia di servi demoniaci. Quando la gabbia spaziale si chiuse completamente, più della metà dei servi demoniaci era già scappata dalla rovina.


…


In quel momento, fuori dalla rovina, i guerrieri della Setta Onda di Giada erano di guardia. A causa della fluttuazione di qi vitale di prima, erano ancora molto tesi.


"Questo posto è semplicemente troppo strano. Stare qui mi mette a disagio."


"Purtroppo, sia tu che io dobbiamo sorvegliare questo posto. Se qualcuno dovesse davvero intrufolarsi, probabilmente morirebbe dalla paura."


Le guardie guardavano in direzione delle rovine mentre un brivido di freddo scorreva lungo le loro schiene.


All'improvviso, si sentirono investite da una forte raffica di vento gelido. Li fece tremare fino alle ossa.


"Che succede?"


Una delle guardie era stata sollevata in aria dalla raffica gelida e scaraventata contro un muro.


In quel momento, ebbe la sensazione che qualcosa avesse risucchiato tutta la sua vitalità, come se stesse per morire all'istante.


E in quell'attimo, un bagliore splendente esplose dal sigillo della rovina, disintegrandolo. Ne uscì un giovane ricoperto di luce azzurra. Il suo volto era un mistero, e quando alzò una mano, apparve un raggio di spada verde.


"Cia!"


Il fendente sfrecciò attraverso la guancia della guardia, come se stesse trafiggendo qualcosa. Subito dopo, la guardia sentì quello che sembrò un grido straziante. La voce sembrava evanescente, come se provenisse dagli abissi dell'inferno. Lo fece rabbrividire di paura.


"Bam!"


La guardia cadde pesantemente a terra. Si rese conto che la sua schiena era completamente zuppa di sudore freddo. Anche se non sapeva cosa fosse appena successo, era certo di essere sfiorato dalla morte.


Era stato salvato da quel raggio di spada verde, ma chi era quel giovane? Perché stava attraversando le restrizioni che sigillavano l'antica rovina?


Spalancò gli occhi fissando il giovane, sforzandosi di distinguere i suoi lineamenti. Tuttavia, sembrava ci fossero densi motivi del Dao a coprirlo, oscurandone il volto. Più la guardia ci provava, meno riusciva a distinguere qualcosa.


"Informa il maestro della tua setta di evacuare l'intera Setta Onda di Giada, o una catastrofe si abbatterà sulla setta."


La voce del giovane risuonò nell'orecchio della guardia, cogliendola di sorpresa. L'intera setta Onda di Giada doveva essere evacuata o sarebbe accaduta una catastrofe? Anche se sapeva che il misterioso giovane era formidabile, il maestro della setta avrebbe creduto alle parole di questo estraneo?


Proprio mentre stava per chiedere ulteriori spiegazioni, il giovane si trasformò in un flusso di luce azzurra. In un batter d'occhio, aveva attraversato la valle ampia trenta chilometri quadrati ed era scomparso.


"Che… cosa faccio?"


A parte il sorvegliante che era stato scaraventato via, le altre guardie si sentivano fredde e sudate. Sospettavano che il vento freddo potesse essere la fuga delle maledizioni dall'interno della rovina. Quanto al misterioso giovane, chi era?


Comunque dovevano informare il maestro della setta della questione!


Da quando Dong Xiaowan era partita con Yi Yun, suo padre Dong Shaoqing, non aveva lasciato la sua setta. Anche se si fidava di Yi Yun, sentiva comunque la mancanza di sua figlia.


In quei giorni, era stato in pensiero per la taglia sulla testa di Yi Yun. Era estremamente preoccupato per lui, dato che il Padiglione Immortale delle Miriadi era disposto a pagare un prezzo enorme per dargli la caccia. La notizia si era diffusa in tutto il Territorio Divino delle Miriadi e persino in diverse regioni circostanti. Erano stati convocati perfino i quattro Supremi del Padiglione Immortale delle Miriadi.


Tuttavia, era come se Yi Yun fosse svanito nel nulla.


L'unica opzione di Dong Shaoqing era aspettare.


Sfortunatamente, prima di ricevere notizie su Yi Yun, ricevette un rapporto dai suoi subordinati di com’era successo nell'antica rovina nella miniera di Pietre del Mondo.


Un misterioso giovane coperto di luce azzurra? Spiriti malvagi risvegliati?


"Che aspetto aveva quel giovane!?" Chiese ansiosamente Dong Shaoqing.


"Non riuscivamo a vederlo." Le guardie scossero la testa. "C'era luce e leggi che lo bloccavano. Non riuscivamo a distinguere nulla."


"È così…?" Dong Shaoqing pensò a molte eventualità. Un giovane dalla forza immensa appariva per caso vicino all'antica rovina. La prima persona a cui pensò fu Yi Yun.


Era possibile che Yi Yun avesse saputo la posizione dell'antica rovina da sua figlia e fosse andato a investigare?


Rendendosene conto, Dong Shaoqing fece un respiro profondo. Yi Yun era veramente talentuoso e audace. Una terra così strana e maledetta, senza tesori, era un posto che la gente evitava per paura, eppure lui aveva preso l'iniziativa di indagare?


Indipendentemente dal fatto che fosse Yi Yun o meno, Dong Shaoqing decise di mantenere la questione assolutamente segreta. Se il Padiglione Immortale delle Miriadi ne fosse venuto a conoscenza, sarebbe stato un guaio.


"Ascoltate. Le notizie sull'incidente di oggi, specialmente qualsiasi cosa abbia a che fare con quel misterioso giovane, devono rimanere assolutamente segrete. Chiunque le riveli verrà punito secondo le regole della setta: con la morte! Firmate immediatamente un contratto spirituale!"


"Inoltre, informate immediatamente tutti nella Setta Onda di Giada che ci stiamo allontanando da questa area."


Dobbiamo davvero trasferirci?


Le guardie erano sbalordite. Pensavano che il maestro di setta non avrebbe creduto all'avvertimento misterioso. Dopotutto, la Setta Onda di Giada aveva consolidato la sua posizione in queste terre da troppo tempo. Queste erano le loro radici, come potevano trasferirsi così facilmente?


Eppure, Dong Shaoqing prese questa decisione importante in pochi secondi. Lo spirito del maestro di setta era veramente imponente.


…


Nel frattempo, a migliaia di chilometri di distanza, Yi Yun era ancora all'inseguimento dei servi demoniaci con in mano la spada spezzata di Puro Yang!


Mentre questi servi demoniaci fuggivano da Yi Yun, si disperdevano costantemente. Tuttavia, il gruppo centrale rimaneva ammassato insieme. Erano estremamente rapidi, così veloci che Yi Yun non riusciva a colmare il divario.


Tuttavia, più a lungo li inseguiva, più Yi Yun aggrottava le sopracciglia. Presto avrebbe dovuto rinunciare a prenderli. Non perché non potesse affrontare i servi demoniaci, ma perché si stavano dirigendo verso la città delle Miriadi!


Nella città vigeva il divieto di volo, ma questo non aveva importanza per i servi demoniaci. Nemmeno i Supremi li avrebbero rilevati. Tuttavia, se Yi Yun fosse volato dentro, sarebbe sicuramente stato fermato.


Inoltre, la città era la casa del Padiglione Immortale delle Miriadi. Yi Yun li aveva offeso gravemente, quindi entrare nella città delle Miriadi sarebbe stato come cadere in una trappola.


Pensando a questo, Yi Yun rallentò gradualmente. Rinunciò a inseguire i servi demoniaci perché non aveva scelta.


Prima o poi i servi demoniaci sarebbero scappati. Li aveva costretti a fuggire in fretta e furia e ne aveva ridotto notevolmente il numero. Questo era tutto ciò che poteva fare. Per il resto, sarebbe dipeso dalla città delle Miriadi. Non poteva continuare a essere coinvolto nella faccenda.

