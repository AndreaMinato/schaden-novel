---
weight: 11770
title: Capitolo 1177 - Sterminare il Demone
pubDate: 2025-11-04T09:56:40.955Z
tags:
    - tmw
---


Capitolo sponsorizzato, ringraziamo Matteo!
13 capitoli in coda totali (13 Matteo)
0/1 sponsorizzazioni 1 euro a capitolo,
-Schadenfreude


Dopo aver abbandonato l'inseguimento dei servitori demoniaci, Yi Yun tornò direttamente alla valle di montagna in riva al lago.


"È tornato!" esclamò felice Ru'er, vedendolo apparire improvvisamente nel padiglione.


Dong Xiaowan uscì in fretta dalla casa. "Giovane maestro, perché è tornato così in fretta?"


Probabilmente era tornato così rapidamente perché aveva notato la stranezza delle rovine antiche e ne aveva percepito il pericolo…


"È un bene che sia tornato. Io e Ru'er eravamo preoccupate per lei.” Disse Dong Xiaowan.


Riguardo alla possibilità che Yi Yun avesse raccolto informazioni significative in un'indagine così breve, non aveva molta importanza.


Yi Yun sorrise leggermente e disse: "Ho trovato un modo per risolvere la maledizione delle rovine antiche. Mi ritirerò in isolamento per alcuni giorni. Xiaowan, si prepari. Una volta uscito dalla meditazione, la aiuterò a risolvere definitivamente il suo problema."


Detto questo, Yi Yun rientrò in casa.


Dong Xiaowan rimase lì, stordita. I suoi splendidi occhi erano pieni di incredulità.


Yi Yun aveva parlato in modo così tranquillo, ma le sue parole l’avevano scioccata.


Non solo Yi Yun aveva indagato a fondo sulle rovine antiche, ma aveva anche trovato una soluzione alla maledizione in così poco tempo?


E inoltre…


"Xiaowan, congratulazioni. Finalmente potrai guarire grazie al signore." Disse Ru'er, prendendola felice per mano.


Dong Xiaowan sembrava ancora come se fosse in un sogno. Ancora stordita, annuì mentre sorrideva lentamente. "È vero… mi chiedo ancora se ho sentito male…"


Dopo essere tornato nella sua stanza, Yi Yun si sedette su un letto di bambù e studiò l'Albero Divino Legno Azzurro dentro di lui.


Avendo assorbito un così gran numero di servitori demoniaci nelle rovine antiche, conteneva ancora una grande quantità di energia che l'Albero Divino Legno Azzurro non aveva ancora completamente digerito.


Per quanto riguardava quella che aveva già assorbito, aveva reso più rigoglioso l’Albero Divino Legno Azzurro. Stava crescendo a vista d’occhio.


La crescita dell'Albero Divino Legno Azzurro era connessa a quella di Yi Yun. Mentre percepiva la vibrante vitalità dell'Albero, non poté fare a meno di sentirsi rinfrescato.


I servitori demoniaci erano rimasti in letargo per un periodo di tempo sconosciuto. Se lasciati a sé stessi, avrebbero causato una catastrofe al loro risveglio, impossessandosi dei corpi di innumerevoli guerrieri. Tuttavia, si era verificata una svolta inaspettata quando Yi Yun era stato in grado di eliminarli in massa.


"Prima dovrei ritirarmi in isolamento per finire di digerire l'energia assorbita, poi potrò distruggere la radice del problema di Dong Xiaowan." Yi Yun inspirò leggermente prima di chiudere dolcemente gli occhi.


Immediatamente, emanò una fluttuazione di qi vitale dal corpo. Allo stesso tempo, l'immagine illusoria dell'Albero Divino Legno Azzurro apparì all’improvviso dietro di lui.


L'intera casa di bambù fu avvolta da un'energia tinta di blu. Il bambù avvolto da quest’aura che era morto o tagliato cominciò a germogliare.


Una quantità quasi infinita di foglie di bambù cominciò a crescere nella stanza di Yi Yun. Mentre il qi vitale fremeva, l'aura ricca si estese perfino fuori dalla casa di bambù e avvolse l'intera isola al centro del lago.


I fiori spirituali piantati qui cominciarono a germogliare per poi sbocciare. L'erba spirituale divenne anche più lussureggiante.


L'isola si trasformò in un conglomerato di fiori splendidi e bellissimi, con una fragranza che inondava i sensi.


"Questo suo isolamento è veramente miracoloso. Anche io sento il mio corpo che si fa più leggero." Disse Ru'er, guardando la porta ermeticamente chiusa con tono malinconico.


Dopo che Yi Yun era entrato in meditazione, anche Dong Xiaowan aveva iniziato la sua. Voleva raggiungere condizioni fisiche ottimali per prepararsi al trattamento.


Ora, nella casa di bambù nella valle di montagna in riva al lago, due persone erano in isolamento mentre un'altra era in un sonno profondo. Ru'er era l'unica sveglia.


Sedette sui gradini fuori casa reggendosi il visino con le mani. Stava guardando con interesse i minuscoli fiori sbocciare ai suoi piedi.


Questa scena continuò per diversi giorni.


Un giorno, un enorme raggio di luce blu si levò dalla stanza di Yi Yun. La valle di montagna in riva al lago, compresa tutta la vegetazione qui, tremò immediatamente in risposta, come se si stesse prostrando in direzione di Yi Yun.


Creak.


Yi Yun aprì la porta e uscì. Dopo essere stato in isolamento per alcuni giorni, i suoi occhi sembravano contenere una luce divina. La sua pelle somigliava a splendida giada e il suo portamento sembrava ultraterreno. Era come un immortale disceso dal cielo.


La vegetazione che si stava prostrando verso di Yi Yun cominciò a piegare le foglie come se si stesse inchinando davanti a un re.


Ru'er arrivò correndo con gioia ed entusiasmo, ma si fermò immediatamente quando vide Yi Yun.


Lo riconobbe a stento, le sembrava più un immortale venuto da un altro mondo dove sbocciavano fiori.


Yi Yun percepì i cambiamenti dentro di sé e ne fu soddisfatto. Dopo aver assorbito tutta l'energia dei servitori demoniaci, l'Albero Divino Legno Azzurro era cresciuto di altri tre metri.


L'albero alto sei metri era ora alto nove metri.


L'Albero Divino Legno Azzurro aveva bisogno di assorbire enormi quantità di tesori naturali per crescere, ma questi servitori demoniaci non erano in alcun modo inferiori a quelle risorse.


Pensando a questo, Yi Yun provò un po’ di delusione. Conosceva solo un'unica rovina antica, situata nella miniera di Pietre del Mondo della setta Onda di Giada. Forse c’erano altre antiche rovine che non conosceva.


Altrimenti…


"Non serve esagerare. Non dovrei pensarci in questo momento." Yi Yun scosse la testa.


I servitori demoniaci erano estremamente peculiari. La maggior parte della gente probabilmente li avrebbe evitati per il terrore. Se quei mostri avessero saputo che qualcuno li cercava attivamente, e con tale anticipazione, chissà come si sarebbero sentiti?


In quel momento, Yi Yun aveva ritirato la sua aura. Le rigogliose energie vitali erano nascoste dentro il suo corpo. Le piante tornarono alla normalità mentre Ru'er finalmente uscì dal suo stordimento.


Guardò Yi Yun perplessa e disse: "Signore, attualmente lei è…" Anche se il giovane aveva radunato la sua aura, la sua disposizione rimaneva elegante. Era una sensazione speciale che emanava.


"Ne parleremo tra poco. Dov'è Xiaowan?" Chiese Yi Yun.


"Giovane maestro Yi." Un'altra porta si aprì e ne uscì Dong Xiaowan con eleganza, guardando Yi Yun. "Giovane maestro, congratulazioni per aver completato il suo isolamento con successo.”


Yi Yun annuì e disse: "Bene, sembra che abbia finito i suoi preparativi. Non ritardiamo oltre. Iniziamo immediatamente. Ru'er, resta fuori ad aspettare."


Il servitore demoniaco era piuttosto sinistro. Dato che Ru'er era debole, Yi Yun temeva di spaventarla.


"Va bene." Ru'er annuì obbedientemente.


"Iniziamo."


Yi Yun entrò nella stanza di Dong Xiaowan e disse: "Sdraiati prima."


Dong Xiaowan si stese obbedientemente sul letto di bambù mentre guardava Yi Yun, che era in piedi accanto al letto.


"Protegga il suo qi vitale e non lo invii al suo dantian. Lascia il resto a me." Disse Yi Yun mentre appoggiava delicatamente il palmo della mano sull'addome di Dong Xiaowan. Quando sentì il suo morbido addome tendersi un po', Yi Yun la guardò e sussurrò: "Non abbia paura."


"Va bene…" La voce di Dong Xiaowan era fine come il ronzio di una zanzara. Mentre guardava l'espressione concentrata di Yi Yun, sentì le sue orecchie farsi un po' calde.


Non solo aveva lasciato Yi Yun entrare nella sua residenza privata, ma era anche sdraiata sul letto davanti a lui. Inoltre, il palmo caldo di Yi Yun la toccava attraverso un sottile strato di vestiti.


Era qualcosa che Dong Xiaowan non aveva mai sperimentato prima.


Il palmo di Yi Yun era premuto dove si trovava il dantian della giovane. Attivò la visuale d’energia del Cristallo Viola e vide immediatamente il servitore demoniaco dal volto spettrale che si nascondeva nel suo dantian.


Nel momento in cui il servitore demoniaco percepì Yi Yun, rivelò subito un’espressione inorridita.


A questo punto, Yi Yun aveva già assorbito un gran numero dei suoi simili. L'Albero Divino Legno Azzurro era cresciuto di altri tre metri, quindi il terrore che incuteva nel servitore demoniaco era solo più intenso di prima.


"Ah!" Il servitore demonico lanciò un urlo straziante e cercò di fuggire più in profondità nel dantian di Dong Xiaowan.


"Pensi ancora di scappare?" Yi Yun premette delicatamente il palmo, iniettando le energie vitali dell'Albero Divino Legno Azzurro nel dantian di Dong Xiaowan.


L'energia rinfrescante fece rilassare Dong Xiaowan. Emise involontariamente un basso gemito, ma l'energia era come un inferno per il servitore demonico.


"Ah!!! Ah!!!"


Il servitore demoniaco non poté sopportare il dolore lancinante e finalmente fuggì fuori dal dantian, sperando di scappare. Tuttavia, fu imprigionato da una gabbia spaziale che Yi Yun aveva già preparato.


Il servitore demoniaco sbatteva da tutte le parti nella gabbia spaziale. A causa di questa situazione estrema, Dong Xiaowan poté finalmente percepire il mostro. Immediatamente urlò.


"È ora che tu muoia." Yi Yun guardò freddamente il servitore demoniaco. Mentre l’immagine illusoria dell'Albero Divino Legno Azzurro brillava, il volto spettrale urlò immediatamente mentre si riduceva a punti di luce. Il qi vitale in cui si trasformò fu completamente assorbito dall'Albero Divino Legno Azzurro.


Vedendo il servitore demoniaco dissolversi completamente, l'espressione di Yi Yun si rilassò.


Guardò in basso verso Dong Xiaowan e disse con un sorriso: "È finita."


Dong Xiaowan fissò Yi Yun senza battere ciglio. Aveva creduto che sarebbe stato un processo interminabile e straziante, ma era finito tutto così…

