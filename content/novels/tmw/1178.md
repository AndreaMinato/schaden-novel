---
weight: 1178
title: Capitolo 1178 - Pestilenza
pubDate: 2025-11-04T17:07:37.619Z
tags:
    - tmw
---


Capitolo sponsorizzato, ringraziamo Matteo!
12 capitoli in coda totali (12 Matteo)
0/1 sponsorizzazioni 1 euro a capitolo,
-Schadenfreude


Con Dong Xiaowan completamente guarita, Yi Yun si sentì sollevato da un peso.


Aveva intenzione di continuare il suo isolamento nei prossimi giorni per consolidare la crescita dell'Albero Divino Legno Azzurro.


Quanto al pericolo dei servitori demoniaci che seminavano il caos dopo essere fuggiti nella città delle Miriadi, andava al di là del controllo di Yi Yun.


"Dovrò entrare in isolamento per un po’ di tempo. Ru'er, prenditi cura di Xie'er. Xiaowan, tu in realtà potresti tornare alla setta Onda di Giada. Tuo padre deve essere molto preoccupato per te.” Disse Yi Yun.


Aveva già informato Dong Xiaowan che la setta Onda di Giada si era trasferita.


Dong Xiaowan scosse la testa. "Giovane maestro, mi ha appena salvato la vita e ora sta per entrare in isolamento. La sorella Xie'er ha bisogno che qualcuno si prenda cura di lei, come potrei semplicemente andarmene? Prenderò quella decisione quando avrà finito il suo isolamento."


Dong Xiaowan desiderava davvero far sapere a suo padre di essere guarita il prima possibile. Per salvarla, suo padre, Dong Shaoqing, si era dato un gran da fare.


"Giovane maestro, desidero inviare un messaggio a mio padre per fargli sapere che sono al sicuro e guarita. Non rivelerò la nostra posizione. È d'accordo?" Chiese Dong Xiaowan.


Yi Yun annuì. Si fidava di lei. Del resto, la valle montana in cui si nascondeva attualmente era il suo rifugio personale.


"Vada pure e invii il messaggio.” Disse Yi Yun.


"Subito." Rispose felice Dong Xiaowan. Aveva un metodo estremamente segreto per contattare suo padre.


…


Mentre Yi Yun era in isolamento, una strana malattia cominciò a manifestarsi nella città delle Miriadi. Nessuno sapeva quando fosse iniziata, ma nel momento in cui uno ne veniva infettato, diventava incapace di coltivare. Non importava quanto si sforzasse, il suo livello di coltivazione non sarebbe aumentato minimamente.


Inoltre, la strana malattia era estremamente selettiva. Si manifestava solo in coloro che avevano un talento straordinario e nei guerrieri giovani. Quelli che erano mediocri o anziani erano completamente sani.


Questi geni talentuosi erano nella fase della loro vita in cui la loro forza aveva più spazio per crescere. Questo periodo di tempo era particolarmente prezioso, ma, dopo essere stati infettati dalla strana malattia, i loro livelli di coltivazione non miglioravano affatto, non importava quanto coltivassero. Ricorsero a molti tesori, ma senza risultato. Sembrava una malattia incurabile.


Non solo non potevano coltivare, alcuni cominciarono persino a indebolirsi gradualmente.


Si Shaoyu era uno di loro.


Dopo che Si Yusheng era stato mutilato, Si Shaoyu aveva rilevato la Galleria Yun Xin di Yi Yun. Era in piena ascesa, con un'alta probabilità di prendere il posto vacante di Si Yusheng, diventando il successore del Padiglione Immortale delle Miriadi.


Tuttavia, proprio mentre godeva del suo nuovo successo, si rese improvvisamente conto che il suo livello di coltivazione si era arrestato!


Era lui a gestire la Yun Xin Loft. Quando riaprì, guadagnava grandi somme ogni giorno. Dopo aver preso la sua parte, avrebbe acquistato decine di pillole di coltivazione. Tuttavia, l'enorme quantità di risorse non gli diede i benefici che si aspettava.


Anzi, la sua costituzione fisica si stava gradualmente indebolendo. Questo lo gettò nel panico più totale!


Di questo passo, non solo non sarebbe riuscito a diventare il successore, ma sarebbe finito come Si Yusheng. Sarebbe caduto dal suo piedistallo e sarebbe diventato un invalido ignorato da tutti!


Questo pensiero era persino più terrificante della morte.


"Giovane maestro…" Un servo si avvicinò cautamente alla porta della stanza di Si Shaoyu. Negli ultimi giorni, Si Shaoyu si era rinchiuso nella stanza. Era diventato irascibile, e servitrici erano state ferite o rese invalide da lui.


"Che c'è!?" La voce estremamente cupa di Si Shaoyu rimbombò dall'interno.


"Il giovane maestro Baifeng della famiglia Zhou è qui.” Disse il servo.


Si Shaoyu era seduto nella sua stanza, circondato da ogni tipo di pillola e medicina. I suoi occhi erano rossi.


Consumava costantemente medicine e coltivava, ma il suo dantian era come un buco senza fondo. Nessuna pillola si rivelava efficace.


In tali circostanze, Si Shaoyu non aveva intenzione di ricevere nessuno.


Tuttavia, ricordò che Zhou Baifeng aveva offerto il suggerimento su come attirare Yi Yun allo scoperto. La sua idea era abbastanza ragionevole tanto che Si Shaoyu aveva ordinato di eseguire il piano.


"Perché è qui?" Chiese Si Shaoyu con impazienza.


"Il giovane maestro Baifeng dice che è di grande importanza. Insiste che la informi…" Il servo si sentì sudare copiosamente la fronte.


Dopo un po', la porta si aprì di colpo. Si Shaoyu si fermò sulla porta e disse freddamente: "Digli di incontrarmi nella sala degli ospiti."


"Sì." Il servo diede una rapida occhiata a Si Shaoyu. Per qualche motivo, il giovane davanti a lui sembrava terribile. Aveva occhiaie scure e i suoi passi apparivano deboli…


Tuttavia, era solo un servo. Sapeva che l’avrebbe pagata se avesse parlato a sproposito, quindi si assicurò di non dire assolutamente nulla.


Presto, il servo condusse Zhou Baifeng nella sala degli ospiti.


Quando Zhou Baifeng vide Si Shaoyu, sembrò come se un sospetto fosse stato confermato.


"Fratello Shaoyu, devi aver sentito parlare del pestilenza, vero?" Chiese Zhou Baifeng.


"Naturalmente."


Troppi geni ne erano stati colpiti. Ora, la gente della città definiva la malattia una pestilenza.


In un mondo di guerrieri, era quasi impossibile che ci fossero pestilenze. I guerrieri godevano di ottima salute, come potevano ammalarsi?


Ma ora, la verità era sotto gli occhi di tutti. C'erano quelli che credevano che certe entità malvagie stessero scorrazzando per la città delle Miriadi.


"Mi chiedo se il fratello Shaoyu abbia pensato a Dong Xiaowan? Questa pestilenza sembra condividere somiglianze con la malattia da cui era affetta Dong Xiaowan qualche tempo fa, come il sintomo di non poter coltivare.
Inoltre, le persone che contraggono la malattia ora sono come Dong Xiaowan. Sono guerrieri geni estremamente talentuosi." Disse Zhou Baifeng.


L'espressione di Si Shaoyu era cerea. Aveva pensato a Dong Xiaowan da tempo.


"All'epoca, il padre di Dong Xiaowan, che è il maestro della setta Onda di Giada, Dong Shaoqing, cercò dottori famosi da ogni parte. Alla fine, si rivolse a Huyan Cang per raffinare pillole, spendendo tutti i suoi soldi. In effetti, durante il raffinamento pubblico delle pillole, Zuoqiu Bo aveva dato un medicinale simile a Dong Xiaowan. Non fu affatto efficace. Solo la pillola raffinata da Yi Yun ebbe un effetto benefico.” Disse Zhou Baifeng.


Si Shaoyu disse freddamente: "Fratello Baifeng, va' pure dritto al punto e di' quello che pensi."


"Ho sentito che alcune fazioni stanno cominciando a cercare di nascosto Yi Yun. I loro geni sono stati infettati dalla pestilenza. Ora, hanno messo gli occhi su Yi Yun. Alcuni sono persino andati dal signore della città Qin per chiedere il suo aiuto.” Disse Zhou Baifeng. "Fratello Shaoyu, ci sono notizie dalla tua parte? Se il Padiglione Immortale delle Miriadi cerca ancora di catturare Yi Yun, potrebbe attirare l'ira di alcune fazioni."


Si Shaoyu guardò Zhou Baifeng e mostrò un sogghigno. "A quanto pare, anche il fratello Baifeng è malato? Perché dici questo? Stai pensando di farti curare da Yi Yun?"


"Sfortunatamente per me, il Padiglione Immortale delle Miriadi ha un rapporto conflittuale con Yi Yun. Perché mai acconsentirebbe a curarmi? Naturalmente, non importa se alla fine lo vorrà o no. Quando lo cattureremo, non avrà scelta." Si Shaoyu serrò i pugni. I suoi occhi divennero ancora più rossi mentre si iniettavano di sangue.


Zhou Baifeng scosse la testa con un'espressione un po' stanca. In effetti si era ammalato; sennò non sarebbe venuto a cercare Si Shaoyu.


Nessuno sapeva che la malattia di Dong Xiaowan fosse l'inizio di una pestilenza.


Notando che Zhou Baifeng sembrava esitante, Si Shaoyu disse freddamente: "Perché? Il fratello Baifeng sta pensando di cambiare idea? Speri di ingraziartelo in modo che curi la tua malattia?"


"Riguardo a quello…" Zhou Baifeng forzò una risata. "Fratello Shaoyu, stai rimuginando troppo."


In verità, Zhou Baifeng aveva considerato a lungo il problema. Il suo risentimento con Yi Yun non era arrivato ad un punto di non ritorno. Se gli avesse dato alcuni tesori e si fosse scusato sinceramente, allora forse Yi Yun sarebbe stato disposto a perdonarlo.


"Eheh!" Si Shaoyu ridacchiò in modo insidioso. "Credi che senza di te, io non sarò in grado di realizzare qualcosa di grande? Inoltre, non credere che Yi Yun abbia davvero i mezzi per affrontare questa strana malattia. All'epoca, era solo riuscito a risvegliare temporaneamente Dong Xiaowan.
Quella canaglia stessa aveva detto che Dong Xiaowan non era completamente guarita. Nemmeno lui aveva modo di trattare il problema alla radice."


"Tutto quello che ha fatto è stato raffinare alcune pillole del Supremo Palazzo Cuore di Ghiaccio che curavano gli effetti collaterali, ma non la causa sottostante. Fratello Baifeng, credo che tu stia cercando aiuto nel panico! Umpf!"


Si Shaoyu non credeva che la pestilenza potesse essere risolta da Yi Yun. Così tanti geni di varie fazioni si erano ammalati, eppure nessuno dei loro Anziani era riuscito a trovare una soluzione. Yi Yun era solo un membro della giovane generazione come lui, come poteva possedere una tale abilità?


Tuttavia, una volta catturato Yi Yun, poteva costringerlo a raffinare pillole del Supremo Palazzo Cuore di Ghiaccio di qualità superiore. Potevano non guarirlo, ma avrebbe rallentato gli effetti della strana malattia. Durante quel periodo di grazia, avrebbe più tempo per cercare una soluzione permanente.


"Il fratello Shaoyu ha ragione. Tuttavia, questo non può continuare per sempre. Il tempo che abbiamo è estremamente prezioso. Se ritardiamo anche solo di pochi anni, sprecheremo il nostro potenziale, di fatto condannando il resto delle nostre vite."


Sentendo le parole di Zhou Baifeng, gli occhi di Si Shaoyu brillarono. Disse: "La Cerchia degli Anziani del Padiglione Immortale delle Miriadi ha deciso di tenere un grande incontro di alchimisti e dottori.
Verrà offerto un prezzo astronomico a qualsiasi alchimista o dottore che possa curare la pestilenza. Hanno già distribuito gli inviti agli alchimisti. In pochi mesi, ci sarà un grande evento dalla scala senza precedenti tenuto nella città delle Miriadi. Mi rifiuto di credere che gli sforzi combinati dei migliori alchimisti e dottori di questo mondo falliranno! È solo una questione di tempo!"


"Oh? Ci sarà un evento del genere? È fantastico!" Zhou Baifeng si sentì finalmente sollevato. Poteva stare tranquillo sapendo che il Padiglione Immortale delle Miriadi si stava facendo avanti e stava spendendo grandi quantità di risorse per risolvere il problema. Sicuramente sarebbe stato possibile trovare una soluzione con la collaborazione dell'intera città.


