---
weight: 118
title: Capitolo 118 - Ispirazione ottenuta dalla battaglia
pubDate: 2023-09-02T14:09:48.036Z
tags:
    - tmw
---


Vedendo questa scena, l’espressione di Yi Yun cambiò.

All’inizio sembrava che sarebbe stato facile per lui battere l’avversario. Ma dopo che Tao Yunxiao aveva attivato il rituale di sangue della spada sinistra, era cambiato qualcosa.

Perfino Yi Yun sentì il qi vitale del mondo attorno venire trascinato dalla spada, formando un piccolo mulinello nero.

“Maestro, quella spada…” In alto nel cielo, Lin Xintong si accigliò quando vide la lama nelle mani di Tao Yunxiao.

“Oh… è strana… Questa spada non è di grande qualità e non la si potrebbe considerare un tesoro, ma… il modo in cui è stata forgiata e le sue rune mistiche non sembrano opera di umani!”

“Se questo fosse un posto vicino ai confini della civilizzazione umana, non sarebbe strano che ci fosse qualcosa forgiato da una razza estranea… ma… queste Lande Selvagge della Nuvola sono sempre stati territori umani. Sono infinitamente lontane da quelle razze aliene. Come mai un’arma di qualità così bassa ha raggiunto le Lande Selvagge della Nuvola?” Il vecchio Su non lo sapeva, ma in quel momento l’aura di Tao Yunxiao stava iniziando a crescere rapidamente.

Le labbra del giovane erano macchiate dal sangue fresco e, sotto il raggio di spada della lama femmina, sembrava feroce.

“Yi Yun, ricevi questo mio attacco!”

Dopo aver attivato l’energia dell’artefatto ancestrale, Tao Yunxiao non era più lo stesso di prima!

La velocità della spada femmina era al limite.

“Uh?!” Le pupille di Yi Yun si rimpicciolirono e in un momento la spada di Tao Yunxiao arrivò di fronte ai suoi occhi!

Anche se l’arte della spada di Tao Yunxiao aveva dei difetti, non c’era modo di battere una mossa veloce, Tao Yunxiao era rapido come non mai e anche se avesse avuto dei punti deboli, Yi Yun non avrebbe potuto sfruttarli!

Perché, in termini di velocità, era inferiore all’avversario!

Yi Yun aveva la sensazione che l’artefatto ancestrale avesse trasformato Tao Yunxiao in un demone. Questa spada gli stava dando energia! Ciò che stava usando non era la sua forza, ma l’energia della lama demoniaca.

“Cha!”

Yi Yun schivò il fendente, ma il vento tagliente che la accompagnava creò uno squarcio nella sua maglia di lino!

“Chi!”

Risuonò un lieve rumore. La folla lo sentì chiaramente.

“È stato colpito!”

Gridò la folla. Potevano vedere il lungo buco sul braccio di Yi Yun. La sua manica sinistra era stata tagliata.

“No, è solo il vento di spada. Yi Yun non è rimasto ferito.”

Anche se Yi Yun era ancora illeso, la gente del clan tribale si entusiasmò.

“Di sicuro il giovane maestro Yunxiao vincerà!”

“Uccidi quel ragazzino!”

La gente delle vaste lande selvagge era rozza e i membri del clan tribale Tao, specialmente i giovani dal sangue caldo, non volevano che la loro tribù venisse messa in ombra da Yi Yun, così erano pieni di gelosia.

A questo punto erano diversi dalle giovani del clan tribale Tao.

In un mondo selvaggio dove la forza determinava la posizione di un uomo, le ricchezze e quante donne si aveva a disposizione, vigeva praticamente la legge della giungla. I maschi che si sentivano minacciati da un estraneo l’avrebbero trattato con ostilità.

E Tao Yunxiao era il lupo alfa tra queste bestie.

Vedendo la sua manica sinistra tagliata, lo sguardo di Yi Yun divenne solenne.

Tao Yunxiao era davvero diventato molto più forte.

“L’ha schivato? Umpf! La prossima volta ti taglierò il braccio!” Sogghignò Tao Yunxiao. All’improvviso mosse il braccio destro emanando uno stridio.

“Cha!”

L’aria fu compressa dalla spada femmina e, dopo un’esplosione, onde d’urto blu volarono verso Yi Yun!

“Qi di spada!” Gridò qualcuno fuori dall’arena. Tao Yunxiao aveva rilasciato qi della spada il giorno prima quando aveva fatto la sua dimostrazione, così aveva lasciato una profonda impressione nel pubblico.

E oggi Tao Yunxiao aveva di nuovo rilasciato qi di spada al punto da renderlo visibile. Questo potere e velocità superavano di gran lunga quelli del giorno precedente!

Le pupille di Yi Yun si rimpicciolirono e poi schivò!

“Cha!”

Evitò il qi di spada appena in tempo, ma in quel momento Tao Yunxiao era già apparso di fronte a lui!

Con la sua velocità estrema, sembrava che si fosse teletrasportato. La sua espressione feroce si riflesse nelle pupille di Yi Yun!

In quel momento Yi Yun aveva appena evitato il qi di spada ed era a mezz’aria. Non aveva più modo di schivare!

Usando il qi di spada per costringere Yi Yun a rivelare un punto debole, apparire di fronte all’avversario in un batter d’occhio e scagliare un colpo letale era una serie di attacchi incredibile! Era uno spettacolo fin troppo grandioso per gli occhi del pubblico!

Come poteva qualcuno evitare questo tipo di attacco?

Il giovane maestro Yunxiao stava per vincere! La gente spalancò gli occhi, temendo di perdersi la prossima scena entusiasmante.

Il Grande Anziano del clan tribale Tao si tese. Questa battaglia era della massima importanza. Tao Yunxiao stava per sconfiggere Yi Yun e questo lo rendeva entusiasta e nervoso!

Nell’aeronave, perfino Lin Xintong che era piena di fiducia in Yi Yun balzò per la paura! Toccò la sua fascia da polso interspaziale, pronta a tirare fuori elisir per salvare Yi Yun!

Senza modo di poter fuggire, Yi Yun non poteva schivare!

“Muori!”

Tao Yunxiao colpì! La spada mirò al petto di Yi Yun. La spada femmina era lunga solo due piedi e la lama era rossa come il sangue!

In quel momento il tempo sembrò fermarsi. Agli occhi di Yi Yun, la spada femmina sembrava un serpente velenoso in avvicinamento!

Yi Yun aveva una concentrazione senza precedenti. Pareva che fosse tornato alla notte precedente quando aveva lottato contro Lin Xintong. La ragazza lo aveva attaccato più volte. Anche se i suoi attacchi limitati non erano stati veloci come quelli di Tao Yunxiao, avevano una precisione superiore. Non erano solo fisici, ma pieni di forza!

Forza…

Yi Yun ripensò alle parole che Lin Xintong aveva detto la notte scorsa.

“Quello è uno stadio introduttivo di una tecnica di movimento conosciuta come Minuta Sottigliezza! Questa tecnica, dopo lo stadio iniziale, c’è il successo minore, che può prendere in prestito la forza del nemico per evitare i suoi attacchi. Anche se provassi ad insegnartelo, sarebbe difficile per te comprenderlo. Tutto dipenderà dalle tue capacità percettive…”

In quell’istante, Yi Yun ebbe un’ispirazione. Di fronte all’attacco di Tao Yunxiao, si piegò in modo innaturale e la spada rosso sangue gli sfiorò il naso. Lo aveva schivato a meno di un pollice!

Yi Yun non aveva posto dove atterrare, ma era riuscito ad evitare il colpo. Diede la sensazione di essere una foglia soffiata via dal qi di spada di Tao Yunxiao.

“Uh?!” Tutta la tribù Tao rimase sbalordita. Sulla piattaforma, il patriarca, il Grande Anziano e gli altri erano scioccati. Com’era riuscito Yi Yun ad evitarlo a mezz’aria?

“Impossibile!” Tao Yunxiao non credeva a questa assurdità e attaccò di nuovo!

Fiori nella Tempesta!

Tao Yunxiao, che era stimolato dall’energia della spada femmina, poté quasi scagliare cento fendenti usando Fiori nella Tempesta!

L’arte della spada faceva sciogliere nel vento del deserto la spada; si potevano sentire solo le raffiche della lama, ma l’arma era invisibile!

Ma accadde qualcosa di strano. Yi Yun sembrava una piuma priva di peso. La spada di Tao Yunxiao attaccava, ma il corpo di Yi Yun arretrava di conseguenza. Sembrava che la spada di Tao Yunxiao fosse un ventaglio.

Il qi di spada di Tao Yunxiao era così tagliente che avrebbe potuto trapassare una pietra di ferro nero, così come potevano le raffiche di spada soffiare via qualcuno? Ma era questo ciò che era accaduto di fronte alla folla!

I movimenti di Yi Yun erano troppo strani. L’arte della spada di Tao Yunxiao era estremamente rapida, ma di fronte a Yi Yun pareva lenta e pesante!

Pareva che Tao Yunxiao stesse usando un ventaglio per attaccare una piuma. Non importava quanto si agitasse, non avrebbe colpito la piuma, perché il vento l’avrebbe fatta volare via prima!

Dopo aver attaccato per altre centinaia di volte, non riuscì nemmeno a toccare l’orlo dell’abito di Yi Yun. Tao Yunxiao iniziò a sudare profusamente.

Come poteva essere possibile?!

Nella piattaforma, il patriarca del clan tribale Tao, il Grande Anziano e gli altri erano spaventati e turbati, il sudore imperlava le loro fronti.

Erano vissuti per molto tempo e avevano letto molti libri. Erano molto più informati di Tao Yunxiao. Sapevano cosa stava facendo Yi Yun.

“Minuta Sottigliezza… Questa è la tecnica della Minuta Sottigliezza!” La voce del patriarca tremò.

Prima aveva mostrato l’Aura Viola dall’Est e ora lo stadio della Minuta Sottigliezza!

Come poteva un dodicenne rivelare cose del genere?!



