---
weight: 11840
title: Capitolo 1184 - Allearsi con il Capitolo del Paradiso
pubDate: 2025-11-10T07:21:41.759Z
tags:
    - tmw
---


Capitolo regolare,
18 capitoli in coda totali (8 Matteo+10 Alessandro)
0/1 sponsorizzazioni 1 euro a capitolo,
-Schadenfreude


"Yi Yun, sei tu?"


Quando era alla famiglia Guiyuan, Yi Yun si era camuffato con il Libro Celeste del Cambiamento delle stelle, ma ora aveva ripristinato il suo aspetto originale. La principessa Volpe Bianca fu naturalmente in grado di riconoscerlo immediatamente.


Nel vederlo, rimase sbalordita ma anche preoccupata. "Yi Yun, non sai che il Padiglione Immortale delle Miriadi ha messo una taglia enorme su di te? L'intero Territorio Divino ti sta cercando. Perché sei tornato in città?"


Anche Fata Youqin lo guardò con sorpresa. Ricordava vividamente come Yi Yun aveva inflitto un colpo devastante a Si Yusheng e aveva tenuto testa a Zuoqiu Bo. Quel giorno era presente, ed era rimasta sbigottita dalle abilità alchemiche e dalla forza spaventosa di Yi Yun.


Fata Youqin credeva che non avrebbe mai più rivisto Yi Yun e invece eccolo qui in città. Inoltre, era apparso davanti a lei in modo così improvviso.


"Il giovane maestro Yi è veramente talentuoso e audace." Disse fata Youqin. Anche se era malata, il suo tono rimaneva contento e piacevole. Risuonava nelle orecchie come una melodia del guqin.


"Fata, non mi prenda in giro." Yi Yun annuì alla Fata Youqin. Poi, disse a entrambe: "Non c'è bisogno di parlare del Padiglione Immortale delle Miriadi adesso. Wuxia, come sono le tue condizioni?"


La principessa Volpe Bianca notò che Yi Yun non era per niente preoccupato del Padiglione Immortale delle Miriadi, e ne fu un po' sorpresa. Tuttavia, visto che Yi Yun stava chiedendo come stava, non ebbe altra scelta che mettere temporaneamente da parte la questione.


"Devi aver sentito della pestilenza che sta devastando la città delle Miriadi, vero? Sia Youqin che io siamo state infettate. Yi Yun, questo non è un buon momento per tornare nella città delle Miriadi per te. Anche senza pensare al Padiglione Immortale delle Miriadi, è una pestilenza estremamente strana. Infetta solo i talenti e non si sa se sia contagiosa. È estremamente pericoloso per te tornare adesso." Disse la Principessa Volpe Bianca con preoccupazione.


"Grazie per la premura. Sto bene." Il cuore di Yi Yun si riscaldò. Dopotutto, lui e la Principessa Volpe Bianca si conoscevano da tempo. Solo qualcuno a cui teneva avrebbe considerato la possibilità che potesse essere infettato.


"In realtà, questa pestilenza è inefficace contro di me." Yi Yun gettò un’occhiata verso il dantian della principessa Volpe Bianca e quello di fata Youqin. Il servitore demoniaco non poté nascondersi sotto la visuale d’energia del Cristallo Viola. Tuttavia, fu piuttosto sorpreso quando vide la situazione della principessa Volpe Bianca.


Che si trattasse di Dong Xiaowan o di fata Pioggia Viola, i volti spettrali nei loro dantian avevano assorbito grandi quantità di qi vitale. Avrebbero digrignato i denti e sarebbero diventati più forti. Tuttavia, il servitore demoniaco nel dantian della principessa Volpe Bianca sembrava essere represso.


Sebbene avesse assorbito parte del qi vitale della principessa Volpe Bianca, non era riuscito a radicarsi completamente e a prendere il controllo del suo dantian.


Quando guardò lo spirito malvagio all'interno del dantian della Fata Youqin, trovò anch’esso parzialmente sotto controllo. Tuttavia, la sua situazione era un po' peggiore di quella della principessa Volpe Bianca.


Yi Yun ritrasse lo sguardo e chiese: "Wuxia, puoi dirmi della tua situazione in dettaglio?"


La principessa Volpe Bianca annuì e disse: "Dopo essere stata infettata, non ho più potuto coltivare. Tuttavia, ho calmato il mio cuore e ho suonato il guqin ogni giorno. Ho usato il cuore di un mortale per apprezzare il Dao del guqin e, da lì, ho gradualmente ottenuto l'illuminazione nel Cuore del Guqin. Potrebbe essere considerato un lato positivo nella faccenda."


"Oh? Davvero?" Yi Yun fu colto alla sprovvista. La principessa Volpe Bianca era davvero talentuosa. A quanto pareva, si poteva reprimere gli spiriti malvagi se il proprio talento raggiungeva un certo livello.


Inoltre, la principessa Volpe Bianca si era avvicinata al Cuore del Guqin nonostante non potesse coltivare. Attraverso questa intuizione, era stata in grado di reprimere il demone servitore. I talenti potevano trasformare molti incidenti in opportunità. Il punto cruciale era poter cogliere l’occasione o no. Finché avessero avuto abbastanza provvidenza e una forza sufficiente, qualsiasi calamità poteva essere trasformata in una benedizione.


"Giovane maestro Yi, non c'è bisogno che ti preoccupi per me. Posso percepire vagamente che dopo aver ottenuto l'intuizione del Cuore del Guqin, posso frenare lo spirito malvagio poco a poco. Potrei persino essere in grado di annientarlo alla fine.
Potrebbe volerci molto tempo, ma alla fine sarei libera." Disse la Principessa Volpe Bianca con noncuranza.


Questo processo poteva richiedere più di un decennio o addirittura diverse decadi. Tuttavia, la principessa Volpe Bianca aveva sufficiente fiducia e pazienza. Il Dao del Guqin richiedeva progressi lenti. Non poteva essere affrettata.


Yi Yun studiò la velocità con cui lo spirito malvagio si stava indebolendo e poté stimare approssimativamente quanto tempo ci sarebbe voluto. Scosse la testa e disse: "È troppo. Ci vorranno almeno trent'anni. Sarebbe uno spreco di tempo prezioso di coltivazione per te."


Sebbene il Cuore della Guqin fosse importante, i livelli di coltivazione lo erano di più. Per i geni assoluti, i loro anni di gioventù erano estremamente preziosi. Sarebbe stato un peccato sprecare anche solo sei mesi. Un ritardo di trent'anni poteva influenzare gravemente i loro futuri risultati.


"Non c'è altra scelta. Devo sperimentarlo da sola." La Principessa Volpe Bianca sorrise leggermente. Fata Youqin sospirò accanto a lei. Le sue condizioni erano peggiori.


Forse, la principessa Volpe Bianca poteva liberarsi dallo spirito malvagio in due o tre decenni, ma lei poteva aver bisogno di cinque o addirittura otto decadi. Sarebbe stato un periodo di tempo davvero troppo lungo.


Se fosse accaduto, sarebbe al massimo progredita fino alle fasi iniziali dello stadio di Suprema.


Yi Yun disse: "Wuxia, in realtà so come rimuovere lo spirito malvagio dentro il tuo corpo, permettendoti un pieno recupero."


Le parole di Yi Yun scioccarono fata Youqin e la principessa Volpe Bianca. Figure potenti avevano controllato personalmente le loro condizioni e molti dottori famosi le avevano esaminate. Avevano consumato copiose quantità di tesori naturali e sapevano naturalmente quanto fosse incurabile la malattia.


Yi Yun poteva guarirle completamente?


La principessa Volpe Bianca si fidava naturalmente di Yi Yun completamente. Dato che Yi Yun diceva di poter curare la malattia, significava che era assolutamente in grado di farlo.


Tuttavia...


La principessa Volpe Bianca rifletté per un momento prima di dire: "Sebbene questa malattia mi abbia danneggiato, mi ha anche spinto ai confini della comprensione del Cuore del Guqin. Io coltivo il Dao del Guqin e dell'anima. Questa malattia è un modo per temprarmi."


Temprarsi?


Yi Yun si sentì pensieroso quando sentì una tale risposta. Solo la principessa Volpe Bianca avrebbe continuato a mantenere una compostezza così imperturbabile ed elegante contro una malattia che lasciava molti angosciati.
Non solo non si abbandonava alla disperazione, ma pensava di usare questa esperienza per temprare sé stessa. Superava di gran lunga chiunque altro in determinazione.


"Che ne dici di fare così: indebolirò un po' gli spiriti malvagi. In questo modo, puoi continuare a temprarti ma ridurrà anche il tempo necessario. In circa sei mesi, sarai in grado di sconfiggere completamente lo spirito malvagio." Disse Yi Yun.


"Può essere... indebolito?" Fata Youqin rivolse i suoi splendidi occhi verso Yi Yun. Eliminare l'entità malvagia era già un miracolo, ma indebolirla e non ucciderla era ancora più difficile che rimuoverla completamente.


Yi Yun le sembrava proprio avvolto nel mistero. Che fosse la sua forza, le abilità alchemiche, o la sua improvvisa dimostrazione delle sue abilità mediche, lasciava sempre le persone sbalordite.


Era un talento impareggiabile. Faceva lamentare per l’inadeguatezza qualunque altro genio della sua stessa generazione come lei.


"Yi Yun... davvero non so come ringraziarti..." Disse la principessa Volpe Bianca con sincerità. Lin Xintong una volta le aveva salvato la vita e ora, Yi Yun l'aveva salvata ancora una volta, trasformando questa calamità in un'opportunità per lei.


"Non hai mai chiesto nulla in cambio quando mi hai aiutato in passato." Disse Yi Yun con un sorriso gentile.


La principessa Volpe Bianca esitò per un momento prima di dare un'occhiata furtiva a fata Youqin. Guardò di nuovo Yi Yun e disse: "Avrei una richiesta presuntuosa. Mi chiedo se..."


Dall'atteggiamento della principessa Volpe Bianca, Yi Yun capì cosa stava per dire. Ora che lei e fata Youqin erano amiche strette, naturalmente voleva che lui salvasse fata Youqin. Tuttavia non poteva costringere Yi Yun a farlo.


Yi Yun disse con un sorriso: "In realtà, anche se non avessi incontrato fata Youqin oggi, sarei andato all'Arco dei Tesori Celesti a visitarvi nel prossimo futuro."


Fata Youqin aveva il sostegno del Capitolo del Paradiso. Voleva allearsi anche con loro oltre che con la famiglia Guiyuan.


"Giovane maestro Yi, hai bisogno di qualcosa da noi?" Chiese perplessa fata Youqin.


"Non curerò solo te, ma anche gli altri geni del Capitolo del Paradiso che sono stati infettati dalla pestilenza." Disse Yi Yun.


Fata Youqin sbatté le palpebre mentre guardava Yi Yun con un'espressione sconcertata. Immediatamente, realizzò qualcosa e chiese piano: "Sembra che il giovane maestro Yi abbia alcune condizioni?"


"Fata Youqin è veramente pura di cuore e spirito. Sì, ho alcune condizioni. Come sapete, ho una conto in sospeso con il Padiglione Immortale delle Miriadi. La mia condizione è che il Capitolo del Paradiso si allei con me firmando un contratto spirituale.
Combatteremo insieme contro il Padiglione Immortale delle Miriadi. E per vostra informazione, vengo proprio dalla famiglia Guiyuan. Ho già firmato un contratto spirituale con loro." Disse con calma Yi Yun.


Fata Youqin ascoltò in silenzio per poi annuire leggermente. "Non mi aspettavo che la famiglia Guiyuan accettasse. In effetti, sia l'abilità del giovane maestro Yi nel curare i loro geni che il suo futuro, richiedono che si metta seria considerazione nella questione. Tuttavia, devo ancora informare la mia maestra di questa faccenda. Ho bisogno che lei prenda la decisione."


"Prego." Disse Yi Yun.


Fata Youqin tirò fuori immediatamente un talismano di trasmissione della voce creato appositamente e registrò i dettagli nell’amuleto prima di inviarlo.


Non c'era bisogno di temere che la comunicazione facesse trapelare informazioni. L'alleanza con la famiglia Guiyuan per affrontare insieme il Padiglione Immortale delle Miriadi era una questione di grande importanza. La notizia doveva rimanere segreta.


Yi Yun guardò pazientemente mentre le fiamme del talismano di trasmissione vocale bruciavano fino a estinguersi. Supponeva che il Capitolo del Paradiso avesse bisogno di almeno due o quattro ore per discutere la questione. Era persino possibile che avrebbero inviato Anziani della setta a discuterne personalmente prima di prendere una decisione finale.


A questo proposito, Yi Yun non aveva fretta.


In quel momento, fata Youqin disse: "Giovane maestro Yi, in realtà, avrei una richiesta aggiuntiva. Non c'è bisogno che guarisca completamente la mia malattia. Anche io vorrei ottenere intuizioni nel Cuore del Guqin con Wuxia."


"Questo è decisamente possibile." Yi Yun rispose subito.


Le due donne avevano cuori fermi e risoluti. Avrebbero sopportato volentieri il dolore della malattia per temprare sé stesse e ottenere intuizioni. Fata Pioggia Viola era piuttosto inferiore rispetto a loro.


