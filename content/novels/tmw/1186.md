---
weight: 1186
title: Capitolo 1186 - Sacre Mani del Fuoco Celeste
pubDate: 2025-11-10T07:21:41.761Z
tags:
    - tmw
---


Capitolo sponsorizzato, ringraziamo Matteo!
17 capitoli in coda totali (7 Matteo+10 Alessandro)
0/1 sponsorizzazioni 1 euro a capitolo,
-Schadenfreude


Con il passare del tempo, sempre più dottori e alchimisti rinomati iniziarono a radunarsi nella città delle Miriadi.


Le ricompense offerte dal Padiglione Immortale delle Miriadi erano particolarmente allettanti. Visto l’afflusso sempre maggiore di persone in anticipazione del prossimo Grande Raduno dell'Alchimia e della Medicina, divenne anche un'opportunità per molti dottori e alchimisti di farsi un nome.


Non era solo il Padiglione Immortale delle Miriadi ad aver bisogno di questo evento. Molte fazioni nella città aspettavano con impazienza il raduno, sperando che si trovasse una cura per i loro talenti infetti.


"Sono venuti quasi diecimila dottori e alchimisti nella città delle Miriadi. A parte i pochi che godono di una reputazione immeritata, ci sono parecchi veri esperti. In particolare, gli arrivi più impressionanti sono dalle sette immortali di alchimia e medicina dall’eredità antica decine di milioni di anni. Chi proviene da queste sette sono di gran lunga migliori dei dottori e alchimisti locali della città delle Miriadi."


Su un lago simile ad uno specchio nella tenuta del signore della città, la principessa Volpe Bianca suonava il guqin mentre informava Yi Yun delle ultime novità.


In questi giorni, quando non raffinava pillole, Yi Yun avrebbe accompagnato la principessa Volpe Bianca, così come fata Youqin, che visitava frequentemente. Il trio navigava sul lago, bevendo tè e immergendosi nella musica del guqin. Era la coltivazione di mente e corpo. Col passare del tempo, Yi Yun percepì di aver quasi rimediato al contraccolpo nell’essere avanzato forzatamente allo stadio del Palazzo del Dao.


In pochi altri giorni, avrebbe potuto tentare di fare ulteriori progressi verso il secondo piano.


"Non importa chi verrà.” Disse Yi Yun.


Se non avesse ottenuto l'eredità del divino alchimista, sarebbe stato un po’ interessato ai metodi delle sette immortali dell’alchimia e della medicina dalle antiche eredità. Tuttavia, al momento non ci pensava troppo.


Mancavano pochi giorni al Grande Raduno dell'Alchimia e della Medicina. Nel frattempo Yi Yun aveva meditato per portarsi al picco delle sue condizioni negli ultimi tre mesi.


"È così? Ho sentito che oggi arrivano membri della setta Alchemica Nove Calderoni. Provengono dal Territorio Divino Calderone dell’Illuminazione. Pensavo che potremmo andare se fossi interessato." Disse la principessa Volpe Bianca con un sorriso.


Nota traduzione: letteralmente sarebbe (烛鼎) calderone della candela, ma probabilmente ha un significato più metaforico simile ad un “calderone illuminato dalla luce dello spirito”.


"Oh? Territorio Divino Calderone dell'Illuminazione?"


Yi Yun aveva memorizzato gli appunti del divino alchimista, quindi ovviamente conosceva il Territorio Divino Calderone dell'Illuminazione.


Se si diceva che il Territorio Divino delle Miriadi fosse il centro commerciale del Cielo Empireo dello Yang Divino, allora il Territorio Divino Calderone dell'Illuminazione sarebbe la mecca degli alchimisti del Cielo Empireo!


Sebbene il Territorio Divino delle Miriadi fosse pieno di grandi ricchezze grazie al suo ambiente unico, non aveva nulla di cui vantarsi in quanto ad antiche eredità.


Le fazioni più importanti del Territorio Divino delle Miriadi erano, in essenza, mega-conglomerati. Tuttavia, il Territorio Divino Calderone dell'Illuminazione era diverso. Produceva ogni sorta di artefatto mistico e tesoro naturale. In aggiunta a una tradizione alchemica e medica vecchia centinaia di milioni di anni, aveva dato origine a molti saggi alchimisti e dottori alchimisti.


Anni fa, il divino alchimista aveva trovato un rivale dal Territorio Divino Calderone dell'Illuminazione. Chiaramente doveva essere straordinario per venire considerato un suo rivale.


Tuttavia, era accaduto qualcosa centinaia di milioni di anni fa. Il divino alchimista aveva menzionato nei suoi appunti che anche il suo rivale si era diretto verso la voragine. Forse si era già trasformato in polvere ed era tornato alla terra.


"La setta Alchemica Nove Calderoni proviene davvero dal Territorio Divino Calderone dell'Illuminazione? Quanto sono ben considerati nel Territorio Divino Calderone dell'Illuminazione?"


"Sono una fazione di primo livello. Ci sono alcune grandi organizzazioni alchemico-medicali nel Territorio Divino Calderone dell'Illuminazione, e la setta Alchemica Nove Calderoni fa parte della categoria.”


"Davvero..." Yi Yun annuì. Sapeva che il Territorio Divino Calderone dell'Illuminazione aveva molte sette recluse. Molte di esse superavano la setta della Pioggia Immortale.


Tuttavia, nei lunghi fiumi del tempo, alcune sette alchemico-medicali sarebbero scomparse improvvisamente, e nessuno avrebbe saputo dov’erano finite.


"Le sette del Territorio Divino Calderone dell'Illuminazione hanno una lunga eredità e devono essere davvero altere. Hanno davvero accettato l'invito del Padiglione Immortale delle Miriadi?"


"Nemmeno io ne sono sicura."


…


A questo punto, le porte della città delle Miriadi brulicavano di gente costantemente. Molte persone di vari territori divini affluivano alla città delle Miriadi per il Grande Raduno dell'Alchimia e della Medicina.


Il gruppo di persone che si presentò all’ingresso in quel momento era particolarmente unico.


Al loro arrivo, attirarono l'attenzione di innumerevoli guerrieri.


Una grande foglia di loto, simile a giada, scese dal cielo. In cima ad essa c'erano alcune figure che sembravano trascendenti. Dietro di loro c'erano alcuni bambini estremamente talentuosi dalle labbra rosse e i denti bianchi.


"Sono membri della Setta Alchemica Nove Calderoni!"


"Sono davvero venuti."


Notizie dell'arrivo della Setta Alchemica Nove Calderoni alla città delle Miriadi si erano già diffuse.


Sentendo i mormorii, un uomo vestito di blu osservò la gente dall’alto. Il suo sguardo era come una torcia, come se i suoi occhi contenessero due fiamme abbaglianti. Poteva soffocare qualcuno con un’occhiata. La folla si sarebbe sentita pungere, come se fosse stata lambita da lingue di fuoco.


"Ho sentito che un alchimista della setta Nove Calderoni ha coltivato per tremila anni. Il suo nome è Sacre Mani del Fuoco Celeste e ha raffinato due lingue di Fuoco Celeste nei suoi occhi. Deve essere lui."


Sacre Mani del Fuoco Celeste era rinomato anche tra i guerrieri lontani nel Territorio Divino delle Miriadi. Le sue abilità alchemiche erano estremamente brillanti, e aveva grande influenza nel Territorio Divino Calderone dell'Illuminazione. Innumerevoli persone si rivolgevano a lui per i suoi servizi.


Ora che potevano vedere Sacre Mani del Fuoco Celeste di persona, avevano la sensazione che il suo sguardo li bruciasse. Era dolorosissimo.


In effetti, era all'altezza della sua fama.


La foglia di loto atterrò e immediatamente un po’ di persone si fecero avanti dalle porte della città.


A capo del gruppo c’era Zuoqiu Bo. In quanto Anziano alchimista del Padiglione Immortale delle Miriadi, naturalmente sarebbe stato lui ad accogliere la figura distinta.


E dietro di lui c'era Si Shaoyu.


Se Si Yusheng non fosse stato menomato, Si Shaoyu non avrebbe avuto la possibilità di dare il benvenuto e ricevere Sacre Mani del Fuoco Celeste.


"Non mi aspettavo che Sacre Mani del Fuoco Celeste venisse personalmente. Che onore!" Disse Zuoqiu Bo con passione.


Sacre Mani del Fuoco Celeste disse con noncuranza: "Ho trovato i sintomi della malattia della sua città molto unici, è qualcosa di cui non ho mai sentito parlare prima. Sono venuto perché mi ha incuriosito."


"È così?" Zuoqiu Bo lo trovò sensato. Se non fosse stato per quello, perché Sacre Mani del Fuoco Celeste sarebbe venuto personalmente?


Si Shaoyu disse con un inchino: "Benvenuto Sacre Mani del Fuoco Celeste."


Diede un'occhiata all’alchimista e provò un barlume di speranza da lui.


Ogni volta che pensava alla sua malattia, Si Shaoyu si sentiva estremamente abbattuto. Negli ultimi tre mesi, le sue condizioni erano peggiorate. Inoltre, Yi Yun non era apparso. Era possibile che si fosse ritirato per la paura.


Tuttavia, l'obiettivo principale del Grande Raduno dell'Alchimia e della Medicina era trovare un dottore capace che potesse curare la pestilenza. Quanto a catturare Yi Yun, quello era solo un bonus per Si Shaoyu.


Ora, con Sacre Mani del Fuoco Celeste della Setta Alchemica Nove Calderoni qui, Si Shaoyu desiderava solo di ricevere una diagnosi immediatamente.


"Oh? Anche tu sei infetto?" Sacre Mani del Fuoco Celeste capì a colpo d'occhio che a Si Shaoyu mancava qi vitale. Anche il suo respiro era superficiale, come se fosse gravemente malato.


Si Shaoyu sorrise raggiante mentre disse immediatamente: "Sì. Sono Si Shaoyu del Padiglione Immortale delle Miriadi. Sono infetto da più di sei mesi. Mi chiedo se è possibile per Sacre Mani..."


"Non c'è fretta." Sacre Mani del Fuoco Celeste lo interruppe. "Visto che il Grande Raduno dell'Alchimia e della Medicina è vicino, naturalmente darò una diagnosi al raduno."


"Al riguardo..." Gli occhi di Si Shaoyu lampeggiarono di delusione. "Sacre Mani, è così? Dopotutto, lei viene da lontano e non comprende i dettagli della pestilenza. Posso spiegarle in modo più dettagliato."


Desiderava che il Grande Raduno dell'Alchimia e della Medicina si tenesse immediatamente, perché non voleva che la sua malattia durasse nemmeno un secondo in più.

