---
weight: 1187
title: Capitolo 1187 - Il Grande Raduno inizia
pubDate: 2025-11-10T15:23:36.805Z
tags:
    - tmw
---


Capitolo sponsorizzato, ringraziamo Matteo!
16 capitoli in coda totali (6 Matteo+10 Alessandro)
0/1 sponsorizzazioni 1 euro a capitolo,
-Schadenfreude


Nei giorni seguenti, Yi Yun continuò a passare il tempo al lago che sembrava uno specchio, ascoltando musica del guqin e bevendo tè. Era una vita spensierata e tranquilla.


Un giorno, la principessa Volpe Bianca, che era accanto a Yi Yun, smise improvvisamente di suonare. Le sue dita si bloccarono mentre guardava verso il bordo del lago.


"Zio Qin."


Il signore della città Qin rise forte prima di apparire di fronte alla barca. "Siete proprio spensierati tutti e due. Avete dimenticato che oggi c'è il Grande Raduno dell'Alchimia e della Medicina?"


"Non proprio." Yi Yun si alzò e chiese: "Signore della città Qin, è tutto pronto?"


Gli occhi del signore della città Qin brillarono acutamente. Il suo sorriso gioviale conteneva una sfumatura di intento omicida.


"Ho terminato le mie discussioni con la famiglia Guiyuan e il Capitolo del Paradiso. Questo Grande Raduno dell'Alchimia e della Medicina sarà sicuramente un vero grande raduno." Il signore della città Qin parlò mentre guardava Yi Yun. "Vieni anche tu?"


"Naturalmente." Yi Yun annuì.


"Mmh… Non hai paura di essere riconosciuto? Il Padiglione Immortale delle Miriadi potrebbe catturarti sul momento."


"Non si preoccupi signore della città Qin. Ho già fatto da tempo i preparativi necessari." Mentre parlava, il suo aspetto e la sua altezza iniziarono immediatamente a cambiare. All'inizio era sottile, ma in un batter d'occhio si era trasformato in un uomo di mezz’età anonimo.


Il signore della città Qin si meravigliò alla vista. "Se non avessi visto la tua trasformazione con i miei occhi, non sarei in grado di riconoscerti, anche se fossi di fronte a me. Questa tecnica di travestimento è veramente onnicomprensiva."


"Non sono solo gli effetti del mio travestimento. Negli ultimi giorni, ho raffinato una Pillola della Rinascita. Ho ottenuto questo travestimento efficace usando la pillola insieme alla mia tecnica di camuffamento." Disse Yi Yun con un sorriso.


Il Libro Celeste del Cambiamento delle stelle del Lord dello Yang Azzurro era estremamente approfondito, per cominciare. Nemmeno persone molto più forti di lui sarebbero state in grado di notare nulla di strano.


Poi c'era la Pillola della Rinascita che Yi Yun aveva trovato negli appunti del divino alchimista. Consumandola non solo gli permetteva di cambiare aspetto e voce, ma alterava persino la sua anima e la sua aura. I due combinati creavano un travestimento impeccabile.


"Signore della città Qin, sono curioso di sapere a che livello è il discernimento dei partecipanti del raduno in confronto a lei?”


"Hahaha, non preoccuparti. Se io non riesco a vedere attraverso il tuo travestimento, allora gli altri sicuramente non ci riusciranno. Il capo del padiglione Immortale delle Miriadi ha solo un livello di coltivazione simile al mio.
Per quanto riguarda il maestro della setta Alchemica Nove Calderoni, è insondabilmente forte, ma è impossibile che partecipi. Perciò, non c'è bisogno di preoccuparsi.”


Yi Yun annuì. Si era trasformato di fronte al signore della città Qin per verificare l'efficacia del suo travestimento.


"Giovane maestro Yi, con il tuo nuovo aspetto, puoi accompagnarmi come medico straniero. Possiamo descriverti come qualcuno convocato dalla mia maestra." Disse la principessa Volpe Bianca con un sorriso.


Yi Yun annuì. "Va bene!"


"In tal caso, partiamo. Non dovremmo far aspettare troppo a lungo gli altri." Osservò con significato il signore della città Qin.


…


Il Grande Raduno dell'Alchimia e della Medicina, frutto di sei mesi di preparativi, finalmente iniziò!


Era stato organizzato dal Padiglione Immortale delle Miriadi, coprendo una vasta area nei distretti centrali della città. Era un edificio alto e sontuoso con una vasta piazza di fronte.


Il giorno del raduno, la città delle Miriadi si svuotò perché quasi tutti andarono in piazza.


La piazza da sola poteva a malapena contenere così tante persone. Tuttavia, il Padiglione Immortale delle Miriadi era stato previdente e aveva preparato un artefatto che conteneva un piccolo mondo al suo interno. Era un artefatto altrimenti inutile, con la sola capacità di contenere un mondo tascabile. Tuttavia, questo incontro era l'occasione perfetta per usarlo.


Chi entrava in piazza passava attraverso uno schermo di luce che circondava la piazza e lo avrebbe inviato automaticamente in un piccolo mondo.


Al centro del piccolo mondo c'era un palco. Come un giardino, c'erano molti padiglioni forniti per gli ospiti delle varie fazioni maggiori. I guerrieri ordinari potevano solo sedersi in lontananza.


Da un lato del palco, un uomo di mezz’età dallo sguardo un po’ solenne e dall’aura profonda come un abisso, era seduto su una struttura alta.


Alzò leggermente gli occhi e vide arrivare il signore della città Qin e la principessa Volpe Bianca su una carrozza. Sorrise e commentò: "Signore della città Qin, è venuto anche lei."


"Questo grande raduno coinvolge così tanti geni della città delle Miriadi. In quanto signore della città, come potrei perdermelo?" Disse forte e chiaro il capo Qin. La sua voce rimbombava ancora quando lui e la principessa Volpe Bianca arrivarono in cima alla struttura sopraelevata.


"Non è d'accordo, capo del padiglione Si?" Disse il signore della città Qin rivolto all'uomo di mezza età.


L'uomo di mezz’età non era altri che il capo del Padiglione Immortale delle Miriadi!


Yi Yun fece un respiro profondo mentre incrociava brevemente lo sguardo con quell’uomo di mezz’età. Aveva una figura magra e una pelle un po' scura. Mostrava un sorriso amichevole ma i suoi occhi sembravano nascondere una lama affilata!


"Naturalmente." Il capo del padiglione Si annuì. Non soffermò il suo sguardo su Yi Yun troppo a lungo prima di posarlo sulla principessa Volpe Bianca accanto al signore della città Qin. Aveva una percezione acuta e poté sentire immediatamente la debolezza dentro di lei. Chiaramente, lo spirito malvagio era ancora nel suo corpo.


"Chi avrebbe mai pensato che anche il signore della città Qin sarebbe stato impotente contro questi spiriti malvagi. Allora, oggi al Grande Raduno dell'Alchimia e della Medicina potrebbe trovare una cura per fata Wuxia. Se arriverà quel momento, il signore della città Qin potrebbe persino dovermi ringraziare."


Credeva che il signore della città Qin fosse venuto per cercare una cura per la principessa Volpe Bianca.


"Davvero? In effetti, oggi ho portato con me un alchimista." Rispose il signore della città Qin.


Il capo del padiglione Si diede un'occhiata superficiale all'uomo di mezz’età in piedi accanto alla principessa Volpe Bianca. Sembrava completamente ordinario, quindi il capo del padiglione Si non gli diede troppa attenzione. A quanto pareva, era solo un alchimista a caso che il signore della città Qin si era portato dietro.


"Questo alchimista…? Pensavo che avrebbe portato Yi Yun qui." Mentre parlava, gli occhi del capo del padiglione Si brillarono freddamente.


Nel momento in cui lo disse, l'atmosfera divenne leggermente più fredda.


Yi Yun era un nome estremamente prominente.


Tutti sapevano che ormai Yi Yun era la nemesi del Padiglione Immortale delle Miriadi. Eppure, il capo del padiglione Si lo aveva menzionato improvvisamente in tali circostanze. Lasciò i presenti un po' storditi.


Era risaputo che il signore della città Qin si era precedentemente schierato con Yi Yun e lo aveva protetto. Per questo, il rapporto tra il signore della città Qin e il Padiglione Immortale delle Miriadi si era incrinato. Tuttavia, era una questione che poteva essere messa da parte. In superficie, tutti si comportavano amichevolmente.


Tuttavia, il capo del padiglione Si aveva menzionato improvvisamente Yi Yun, chiaramente intendendo sminuire il signore della città Qin.


L'atmosfera divenne un po' imbarazzante; tuttavia, il signore della città Qin si limitò ad alzare le sopracciglia e rimase in silenzio.


"Ahahahah!" Il capo del padiglione Si rise improvvisamente forte, "Stavo solo scherzando. Perché quella faccia? L'ha presa sul serio? So che una volta è stato ingannato da quella canaglia. E non importa quanto sia audace, è impossibile che osi venire a questo raduno. Sarebbe un suicidio."


"Signore della città Qin, non si preoccupi. Non mi soffermerò sulle piccole liti del passato. Avanti, brindiamo e mettiamo questa questione alle spalle!"


Mentre parlava, il capo del padiglione Si alzò la sua coppa di vino.


Chiunque vide questo gesto capì stava dando un avvertimento al signore della città Qin. Lo stava intimando di non immischiarsi in affari che coinvolgevano Yi Yun e, allo stesso tempo, gli stava ricordando che era il Padiglione Immortale delle Miriadi il vero sovrintendente della città. Il titolo del governatore della città Qin, d'altra parte, era solo un nome.


"Vedremo." Qin Zhengyang rivelò un sorriso dal significato nascosto mentre alzava la coppa e beveva il vino.


Chi assisteva alla scena interpretò in modi differenti cosa intendeva. A quanto pareva, pareva che il signore della città Qin fosse sceso a compromessi.


Infatti, il Padiglione Immortale delle Miriadi adesso era diventato molto importante. Aveva organizzato il Grande Raduno dell'Alchimia e della Medicina, spingendo la sua reputazione al limite. Inoltre, ogni fazione nella città aveva bisogno del loro aiuto. Speravano che il raduno salvasse i loro giovani. Il signore della città Qin non faceva eccezione.


Il governatore Qin non aveva scelta se non fare un compromesso per curare la principessa Volpe Bianca.


Mentre le persone riflettevano sulla questione, provarono emozioni contrastanti. Se il Grande Raduno dell'Alchimia e della Medicina fosse riuscito a trovare una cura per la pestilenza, il Padiglione Immortale delle Miriadi sarebbe finito sotto i riflettori. Sarebbe diventato la fazione numero uno indiscussa nella città delle Miriadi.


Dopo il brindisi, arrivarono la famiglia Zhou, la famiglia Guiyuan e il Capitolo del Paradiso.


Fata Pioggia Viola non si fece vedere in pubblico, restando invece dentro la sua carrozza. Per quanto riguardava fata Youqin, era venuta insieme alla Perfezionata Qianhua. Si sedettero di fronte al signore della città Qin e alla principessa Volpe Bianca.


Uno dopo l'altro, arrivarono membri di varie fazioni importanti.


In quel momento, il capo del padiglione Si alzò di nuovo la coppa di vino e disse: "Dal come la vedo, non solo il signore della città Qin ha portato un alchimista, ma tutti hanno cercato numerosi alchimisti e dottori rinomati, invitandoli qui. È un bene che tutti abbiano la possibilità di provare e produrre una cura.
I nostri sforzi collettivi porteranno benefici per tutti. Tuttavia, i più attesi saranno gli esperti delle varie grandi sette del Territorio Divino Calderone dell'Illuminazione."


Mentre parlava, arrivarono i membri delle sacre sette alchemiche. Uno di loro stava su una foglia di loto. Scorreva parallela al terreno e apparve dentro un padiglione.


"Oh!? Quella è la foglia del Loto Immacolato?"


C'erano molti alchimisti presenti, quindi c'erano parecchi riconobbero la foglia di loto sotto i piedi del gruppo della setta Alchemica Nove Calderoni.


"Cos'è il Loto Immacolato?" Chiesero confuse alcune persone. Non tutti gli alchimisti erano estremamente esperti.


"I Loto Immacolati sono incredibilmente rari. Si pensava perfino che si fossero estinti. Il Loto Immacolato è un tesoro naturale cresciuto attraverso ogni sorta di fortunate coincidenze in un mondo sull'orlo della distruzione.
Tipicamente, un pianeta che va incontro alla distruzione finirebbe nel caos completo, con lava e terremoti ovunque. Si manifesterebbe miasma velenoso e, in profondità nelle crepe della terra, fuoriuscirebbero Fumi Apocalittici. Tuttavia, quell'ambiente esatto è dove il Loto Immacolato può crescere e rimanere puro. Le foglie di loto sono di un verde lussureggiante e i suoi fiori sono pieni di umidità. Ecco il motivo dietro il suo nome!" Spiegò un alchimista anziano.


Le origini suonavano miracolose.


Sopra la foglia di Loto Immacolato, una ragazza vestita di rosso sentì la discussione. Mostrò un ghigno. "Non mi aspettavo che questi zoticoni fossero così esperti e riconoscessero un Loto Immacolato. Quindi, non sono solo bravi a fare affari!"


"Yue'er, perché parli così? Sebbene la nostra setta Alchemica Nove Calderoni abbia una lunga eredità, non sminuire le menti capaci del mondo esterno o avrai solo la peggio." In piedi di fronte alla ragazza vestita di rosso, un uomo la rimproverò accigliato. I suoi occhi lampeggiavano con luce cremisi. Non era altri che Sacre Mani del Fuoco Celeste!


"Sì, zio marziale. Ho parlato senza pensare." La ragazza in vestito rosso tirò fuori la lingua. Sebbene verbalmente fosse d'accordo, chiaramente non aveva imparato la lezione.


Sacre Mani del Fuoco Celeste scosse la testa. Sapeva che i giovani discepoli della setta Alchemica Nove Calderoni erano tutti estremamente arroganti. Tuttavia, erano davvero i migliori geni nella setta, specialmente nel campo dell'alchimia. Vista la lunga discendenza e le tecniche ereditarie della setta Alchemica Nove Calderoni, nessuno li impressionava.

