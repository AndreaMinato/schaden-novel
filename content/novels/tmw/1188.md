---
weight: 1188
title: Capitolo 1188 - Orchidea Immortale Fiamma di Giada
pubDate: 2025-11-12T07:14:54.978Z
tags:
    - tmw
---


Capitolo sponsorizzato, ringraziamo Matteo!
15 capitoli in coda totali (5 Matteo+10 Alessandro)
0/1 sponsorizzazioni 1 euro a capitolo,
-Schadenfreude


La setta alchemica Nove Calderoni divenne il centro dell'attenzione nel momento in cui arrivò. Anche il capo del padiglione Si si fece avanti per accoglierli personalmente. In quanto organizzatore del Grande Raduno dell'Alchimia e della Medicina, il Signore del Padiglione Si provava un senso di orgoglio per essere riuscito a farli presentare.
Sapeva che, sebbene il Padiglione Immortale delle Miriadi fosse estremamente ricco, a volte veniva disprezzato da sette antiche, considerato niente più che una mera compagnia commerciale. Il fatto che la setta alchemica Nove Calderoni partecipasse all'incontro poteva essere considerato una forma di riconoscimento per il Padiglione Immortale delle Miriadi.


Una fazione aveva bisogno di crescere e maturare passo dopo passo. Allo stesso modo, un'eredità lunga richiedeva tempo per accumularsi. Forse in futuro, il Padiglione Immortale delle Miriadi sarebbe diventato una setta empirea o immortale dall’eredità profonda, guadagnando il rispetto e l'ammirazione degli altri. Naturalmente, avrebbe dovuto iniziare prendendo il pieno controllo del Territorio Divino delle Miriadi.


"Sacre Mani del Fuoco Celeste, sono veramente onorato dalla vostra presenza qui e dal vostro grazioso arrivo. Ho organizzato questo Grande Raduno dell'Alchimia e della Medicina per risolvere la pestilenza della città.
Conto completamente su di voi, Mani Sacre. Inoltre, ho portato con me alcuni alchimisti della mia setta, sperando di ottenere alcuni suggerimenti e consigli da voi." Disse il Signore del Padiglione Si porgendo i suoi rispetti.


"Signore del Padiglione Si, sono venuto a questo incontro per risolvere questa pestilenza. Contemporaneamente, ho portato alcuni giovani per permettere loro di fare un po’ di esperienza.” Disse con leggerezza Sacre Mani del Fuoco Celeste. Presto, i membri della setta alchemica Nove Calderoni furono condotti a posti d'onore.


Subito dopo, un gruppo di servitrici dal fisico eccellente portarono fuori piatti di frutta, cibo spirituale e vino pregiato, posizionandoli sul tavolo di fronte alla setta alchemica Nove Calderoni.


Il Padiglione Immortale delle Miriadi era una setta ricca, quindi ogni piatto conteneva frutti spirituali di alta qualità o ambrosia. I guerrieri ordinari non potevano permettersi prelibatezze del genere. Non solo questi piatti avevano sapori favolosi, ma un solo pasto era sufficiente per eguagliare anni di ardua coltivazione.


"Non mi aspettavo che questo Padiglione Immortale delle Miriadi servisse un pasto decente. Sfortunatamente, sembra che non sappiano che questo Frutto del Drago Viola non dovrebbe essere mangiato direttamente. Invece, dovrebbe essere intinto nella Rugiada del Cuore Spirituale.
In quel modo, avrà un sapore ancora più dolce e fragrante. Inoltre, rilascerà tutta l'essenza del Frutto del Drago Viola stesso che è molto benefica per il corpo. I nuovi ricchi sono davvero nuovi ricchi. Che spreco di oggetti così buoni."


La ragazza vestita di rosso tenne in mano un Frutto del Drago Viola e scosse la testa mentre diceva questo al suo fratello maggiore.


Il suo fratello maggiore sembrava avere vent'anni. Indossava una lunga veste viola. I suoi occhi erano luminosi e aveva denti dritti. Stranamente, entrambe le sue mani avevano sei dita ciascuna, per un totale di dodici dita. Inoltre, tutte e dodici queste dita erano lunghe e sottili come quelle di una donna.


Rispose: "Sorella minore Yue'er, il Frutto del Drago Viola e la Rugiada del Cuore Spirituale sono rari già di per sé. Quindi come potrebbero sapere di combinarli insieme? Mangialo in silenzio e basta."


Dopo che tutto il cibo spirituale per la setta alchemica Nove Calderoni era stato servito, le donne servirono cibo spirituale agli alchimisti e agli erboristi delle altre fazioni.


Tuttavia, la qualità di quel cibo spirituale era di gran lunga inferiore. C'erano diecimila alchimisti e dottori presenti. Era impossibile servire tutti con cibo spirituale di prima scelta perché sarebbe costato troppo. Nemmeno il Padiglione Immortale delle Miriadi poteva permetterselo.


Così mise in risalto il trattamento riservato alla setta alchemica Nove Calderoni. Agli altri alchimisti, dottori, e persino a un certo numero di quelli relativamente sconosciuti non fu dato un posto a sedere. Finirono per essere sommersi tra la folla.


Il trattamento preferenziale dato dal Padiglione Immortale delle Miriadi irritò molti alchimisti.


Uno di questi giovani era seduto accanto a Yi Yun. Veniva dal Capitolo del Paradiso.


Sebbene Yi Yun fosse un alchimista invitato dalla Principessa Volpe Bianca,non gli fu concesso alcun trattamento speciale dal Padiglione Immortale delle Miriadi. Era stato piazzato con gli altri alchimisti ordinari.


"Che cavolo. Il Padiglione Immortale delle Miriadi ci ha invitati qui solo per fare da comparsa. Dall'inizio, hanno riposto le loro speranze solo nella setta Alchemica Nove Calderoni. Noi siamo qui solo per fare numero. Che schifo."


Sentendo l'alchimista giovane brontolare, Yi Yun sorrise. Il giovane sembrava aver coltivato per qualche secolo. Un alchimista di qualche centinaio di anni era già piuttosto buono rispetto ai guerrieri ordinari. Naturalmente, Yi Yun camuffato sembrava molto più vecchio in superficie.


"Come devo chiamarla? Non mi sembra familiare." Il giovane alchimista notò Yi Yun.


"Lin Yun." Yi Yun rispose casualmente. Usò il cognome di Lin Xintong.


"Quindi è l'alchimista Lin. È venuto su invito del mio Capitolo del Paradiso? Il mio nome è Zhang Xiaotian. Sono cresciuto nel Capitolo del Paradiso."


Mentre parlava, Zhang Xiaotian prese un frutto spirituale e lo addentò come se stesse sfogando la sua rabbia sul frutto. Aveva un carattere piuttosto schietto e mostrava palesemente le sue emozioni.


Infatti, tra i diecimila alchimisti ed erboristi presenti, molti la pensavano come lui.


I guerrieri erano tutti orgogliosi. Gli alchimisti ed erboristi erano fondamentalmente guerrieri specializzati, quindi erano ancora più orgogliosi. Godevano sempre di un'esistenza elevata. Innumerevoli persone ne imploravano i servizi. Persino un alchimista minore sarebbe stato lusingato e desiderato da piccole sette.


Avevano, naturalmente, sentito parlare della setta Alchemica Nove Calderoni e del Territorio Divino Calderone dell'Illuminazione. In effetti, entrambi avevano una ricca eredità nel campo dell’alchimia, ma non ci si poteva sempre fidare delle voci. Dovevano vederlo con i propri occhi. Molti degli alchimisti non erano convinti e volevano mettere alla prova la cosiddetto setta di alto livello.


Dopo qualche giro di vino, l'atmosfera divenne molto più vivace. Un anziano della famiglia Guiyuan si alzò improvvisamente e disse: "Signori! Sono Guiyuan Zhen della famiglia Guiyuan. Vorrei porre una domanda al signore del padiglione Si.
Lei ha menzionato in precedenza di aver invitato i maestri della setta alchemica Nove Calderoni per dare consigli ai giovani alchimisti del Padiglione Immortale delle Miriadi. Mi chiedo se una persona vecchia come me possa ricevere qualche suggerimento?"


L'anziano parlò con un tono lento che suonava umile e educato. Il capo del padiglione Si annuì e naturalmente non rifiutò. "Che domanda ha? Si senta libero di chiedere."


"Vorrei chiedere a Sacre Mani del Fuoco Celeste: tra tutte le erbe spirituali, c'è una rinomata erba conosciuta come l'Orchidea Immortale Fiamma di Giada. Ha molti effetti, e il consumo diretto può risultare nell'aumento del proprio livello di coltivazione. Sarebbe anche molto benefica per il proprio fisico e sangue vitale, ma sfortunatamente, cercare di infondere la sua essenza in una pillola è impossibile. Mi chiedo se Sacre Mani del Fuoco Celeste conosca qualche soluzione a questo problema?"


Guiyuan Zhen pronunciò le sue parole lentamente sbattendo gli occhi. L'Orchidea Immortale Fiamma di Giada non poteva essere infusa in una pillola perché la natura del suo elemento era il fuoco. Conteneva un qi vitale estremamente volatile che avrebbe bruciato l'Orchidea Immortale Fiamma di Giada in cenere non appena fosse entrata in contatto con il fuoco alchemico.


Ma in realtà, molti anni fa, Guiyuan Zhen si era imbattuto in un metodo per infondere l'Orchidea Immortale Fiamma di Giada nelle pillole. Primo, sarebbe passato dal raffinamento con il fuoco a quello con l’acqua. Secondo, avrebbe usato le Divine Tecniche della Desolazione per preparare in anticipo l’erba spirituale.
Così era riuscito a malapena ad estrarre un terzo dell'essenza dell'Orchidea Immortale Fiamma di Giada. Era un’impresa piuttosto notevole riuscirci.


Guiyuan Zhen conosceva già la risposta. Non stava cercando consigli da Sacre Mani del Fuoco Celeste, ma piuttosto voleva metterlo alla prova.


Sapeva che la setta alchemica Nove Calderoni aveva un’eredità antica, qualcosa che la sua famiglia Guiyuan poteva eguagliare. Tuttavia, non importava quanto grande fosse la setta alchemica Nove Calderoni, non potevano essere invincibili in ogni aspetto.


Solo l'Orchidea Immortale Fiamma di Giada gli aveva richiesto cento anni di studio. Credeva che nessun altro fosse più esperto di lui quando si trattava di questa erba. Dopotutto, c'erano così tante erbe disponibili per un alchimista. Pochissimi avrebbero sprecato così tanti sforzi su un'erba sola.


Guiyuan Zhen voleva solo usarla per sminuire un po' la setta alchemica Nove Calderoni.

