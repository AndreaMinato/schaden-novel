---
weight: 1192
title: Capitolo 1192 - L'Ingrediente Principale
pubDate: 2025-11-17T06:51:39.787Z
tags:
    - tmw
---


Capitolo regolare,
13 capitoli in coda totali (3 Matteo+10 Alessandro)
0/1 sponsorizzazioni 1 euro a capitolo,
-Schadenfreude


Tutti la pensavano come Si Yusheng. Se esisteva una soluzione in grado di risolvere il problema una volta per tutte, chi si sarebbe accontentato di sopprimere lo spirito malvagio?


"È impressionante che Sacre Mani del Fuoco Celeste abbia già escogitato un modo per curare il problema alla radice. Sembra che questi tesori siano destinati finire nelle sue mani. Sacre Mani del Fuoco Celeste, ci spieghi il suo metodo per favore." Disse con un lieve sorriso il signore del padiglione Si.


La setta alchemica Nove Calderoni era stata appositamente invitata dal Padiglione Immortale delle Miriadi, e non aveva deluso il capo Si. Una volta risolta la faccenda, la reputazione della sua organizzazione sarebbe migliorata di molto nella città delle Miriadi. Tutto stava volgendo nella direzione che sperava.


Lanciò un'occhiata distratta al signore della città Qin, alla famiglia Guiyuan, al Capitolo del Paradiso e alla famiglia Bai. Dopo oggi, sarebbe potuto diventare l'unica voce autorevole nel Padiglione Immortale delle Miriadi. Col tempo, avrebbe annesso queste altre fazioni e loro avrebbero cessato di esistere.


In quel momento, Sacre Mani del Fuoco Celeste si rivolse lentamente alla folla entusiasta.


Disse: "Non c'è fretta. Permettetemi prima di fare una prova."


Rivolse il palmo della mano, rivelando una pillola rossa. Sembrava intrisa di sangue.


Yi Yun diede un'occhiata e notò che conteneva qi vitale ricco, ma di natura molto infiammatoria. Non era necessariamente facile da assorbire.


Ripensò alle informazioni negli appunti del divino alchimista e confermò che si trattava di una pillola del Sangue Vitale.


La pillola poteva stimolare il potenziale vitale di una persona al consumo, ma aveva notevoli effetti collaterali. Avrebbe indebolito notevolmente un guerriero. Prendendone due consecutivamente, la coltivazione poteva calare di livello.


Un esperto troppo debole non sarebbe stato nemmeno in grado di tollerare il qi vitale bollente. Il loro destino sarebbe stata la morte per esplosione.


"Prendi prima questa pillola." Sacre Mani del Fuoco Celeste la porse a Si Shaoyu.


Si Shaoyu guardò la pillola e poteva percepire la forte essenza medicinale infiammatoria al suo interno. Tuttavia, nel momento in cui ripensò a come Sacre Mani del Fuoco Celeste aveva detto di poter curare il problema alla radice, superò l'esitazione e la prese immediatamente, facendosi forza per inghiottirla.


Una volta che Si Shaoyu consumò la pillola, la sua pelle divenne rapidamente rossa. Persino i suoi occhi si iniettarono di sangue. Il suo corpo tremava involontariamente. Sacre Mani del Fuoco Celeste mantenne un'espressione calma mentre girava nuovamente il palmo, rivelando aghi lunghi formati dal Fuoco Celeste che si irradiava dai suoi occhi.


Sacre Mani del Fuoco Celeste conficcò gli aghi nel corpo di Si Shaoyu, spaventandolo. Eppure il giovane non provò alcun dolore. Invece, gli aghi emisero un bagliore brillante mentre il Fuoco Celeste al loro interno percorreva rapidamente tutti i meridiani del suo corpo.


Il qi vitale violento della pillola fu immediatamente attenuato dal Fuoco Celeste.


In pochi secondi, Sacre Mani del Fuoco Celeste aveva conficcato più di una decina di aghi nel corpo di Si Shaoyu. Questi aghi erano connessi al Fuoco Celeste ed erano controllati da Sacre Mani del Fuoco Celeste.


Le dita che stava muovendo rapidamente emisero un lieve bagliore. Quanto al qi vitale violento, fu incanalato verso il dantian insieme al Fuoco Celeste.


"Questo mio Fuoco Celeste è il nemico naturale delle entità malvagie. È un'opzione valida per questo problema particolare." Disse Sacre Mani del Fuoco Celeste.


Grandi quantità di Fuoco Celeste e qi vitale si riversarono nel dantian di Si Shaoyu, bruciandone le parti interne.


Si Shaoyu sentì un bruciore nell'addome, come se degli aghi lo stessero punzecchiando costantemente. Grossi gocce di sudore cominciarono a colare dalla sua fronte. Inoltre, la fornace dentro il suo addome bruciava solo più intensamente. Si sgonfiava e si rigonfiava come una palla.


"Sa... Sacre Mani, è... normale?" Chiese Si Shaoyu con grande difficoltà.


Soffriva di un dolore lancinante, e riusciva a malapena a sopportare questa sofferenza.


"Lo spirito malvagio è troppo ostinato. Ti ho già fornito grandi quantità di qi vitale attraverso la pillola per proteggere il tuo dantian. Non c'è bisogno di preoccuparsi." Osservò Sacre Mani del Fuoco Celeste.


Tuttavia, dal profondo del suo sguardo proveniva un’oscurità sinistra.


Lo spirito malvagio non era morto nonostante fosse stato bruciato dal suo Fuoco Celeste.


Se avesse aumentato la potenza del suo Fuoco Celeste forse avrebbe potuto bruciare a morte lo spirito malvagio, ma questo avrebbe anche causato danni irreparabili al dantian di Si Shaoyu. Tuttavia, non poteva arrendersi lì e allora. Altrimenti, tutti i suoi sforzi fino a quel momento sarebbero andati sprecati.


Sacre Mani del Fuoco Celeste emise un freddo sbuffo mentre rafforzava risolutamente le sue fiamme. Si rifiutava di credere di non essere in grado di incenerire lo spirito malvagio.


Allo stesso tempo, il corpo di Si Shaoyu divenne completamente rosso. I suoi occhi iniziarono a sporgere e sangue cominciò a trasudare dai suoi pori. Era evidente che stesse soffrendo intensamente.


"Ahhhhhh!" Si Shaoyu lanciò un grido straziante mentre il suo corpo si contorceva violentemente. "Io... non ce la faccio più... Il mio... il mio dantian... sta per spaccarsi."


"Che rumoroso!"


Sacre Mani del Fuoco Celeste non poteva più tirarsi indietro e ora, con Si Shaoyu che si lamentava, si agitò. Era certo che se avesse rafforzato il Fuoco Celeste e lo avesse mantenuto per circa mezzo minuto, avrebbe consumato sicuramente lo spirito malvagio. Ma allo stesso modo, il dantian di Si Shaoyu probabilmente sarebbe stato ridotto in cenere.


"Umpf! Che buono a nulla!"


Sacre Mani del Fuoco Celeste ritirò le sue fiamme, così come i suoi aghi, dal corpo di Si Shaoyu.


Tuttavia, nel momento in cui gli aghi furono ritirati, l'espressione di Sacre Mani del Fuoco Celeste cambiò. Nell'istante in cui si era allontanato, lo spirito malvagio che era stato represso dal Fuoco Celeste ed era sull'orlo della morte, sembrò rinascere improvvisamente. In pochi secondi, consumò tutto il Fuoco Celeste rimanente nel dantian di Si Shaoyu.


Dopo aver consumato il Fuoco Celeste, lo spirito malvagio recuperò chiaramente parte della sua vivacità. Guarì anche più della metà delle bruciature inflitte dal Fuoco Celeste.


Cosa!?


L'espressione di Sacre Mani del Fuoco Celeste si irrigidì. Quando ritirò il Fuoco Celeste e gli aghi, i loro effetti si erano immediatamente dimezzati.


Sacre Mani del Fuoco Celeste stava iniziando a credere che, attraverso più sessioni, sarebbe stato in grado di contenere lo spirito malvagio per decenni o anche più di un secolo. Ma a quanto pareva, lo spirito malvagio si sarebbe completamente ripreso da un trattamento dopo pochi mesi! Anche se avesse condotto più trattamenti, non c'era modo di frenarne la crescita. Poteva persino essere che, prima che lo spirito malvagio fosse ucciso, il recipiente umano sarebbe stato prima ridotto ad un invalido.


Il problema era così difficile?


L'espressione di Sacre Mani del Fuoco Celeste divenne cupa. In un momento, con il Fuoco Celeste che svaniva all'improvviso, il dantian di Si Shaoyu passò da tumulto a tranquillità. Il cambiamento fu così drastico che non riuscì ad adattarvisi. Con un grido straziante, cadde a terra. Sudore misto a sangue trasudava incessantemente dai suoi pori.


Le migliaia di persone presenti avevano prestato piena attenzione a questa scena. Molti membri degli alti ranghi di grandi fazioni avevano la capacità di rilevare l'esistenza dello spirito malvagio. Potevano chiaramente percepire che, sebbene lo spirito malvagio si fosse leggermente indebolito, era ancora lontano dall'essere annientato.


Quanto a Si Shaoyu, sentì quasi metà della sua vitalità bruciare via in un istante. Durante il trattamento, aveva provato un dolore indescrivibile.


"Sacre Mani, quanto è stato efficace il trattamento?" Chiese il signore del padiglione Si con il cuore pesante. Aveva un'ipotesi ma chiese comunque, sperando in una piacevole sorpresa.


"Questo spirito malvagio è estremamente ostinato. Sebbene abbia attaccato nel suo punto più debole, il discepolo della vostra stimata setta ha una tolleranza troppo bassa. Non può sopportare il potere del mio Fuoco Celeste." Disse freddamente Sacre Mani del Fuoco Celeste, addossando ogni responsabilità a Si Shaoyu.


Sebbene Si Shaoyu fosse accasciato a terra, era ancora cosciente. Sentendo le parole di Sacre Mani del Fuoco Celeste, non poté fare a meno di provare un'amara sofferenza.


Aveva una bassa tolleranza? Prima aveva consumato una pillola infiammatoria che stimolava il suo potenziale vitale, poi il Fuoco Celeste aveva bruciato direttamente il suo dantian. Anche i Supremi probabilmente si sarebbero spellati dal dolore, figuriamoci lui!


La colpa era veramente sua?


Il signore del padiglione Si aggrottò leggermente le sopracciglia. Credeva che Sacre Mani del Fuoco Celeste sarebbe stato in grado di risolvere la faccenda facilmente. Ma ora, a quanto pareva, non era stata trovata alcuna soluzione.


Se Sacre Mani del Fuoco Celeste non poteva risolverla immediatamente, c'era qualche speranza per questi geni infetti?


"Sacre Mani del Fuoco Celeste, riguardo a questo..."


Sacre Mani del Fuoco Celeste rimase in silenzio per un momento prima di dire: "Non importa. C'è un'altra ragione per cui lo spirito malvagio non è stato bruciato a morte dal Fuoco Celeste."


"Oh? Qual è la ragione?" Chiese il signore del padiglione Si.


Sacre Mani del Fuoco Celeste disse: "La ragione per cui lo spirito malvagio non può essere ucciso è che la fonte del problema non è lo spirito malvagio stesso. Per sistemare le cose una volta per tutte, bisogna curare il problema alla fonte.
Giovane maestro Si Shaoyu, ho sentito che hai menzionato prima che la pestilenza della città delle Miriadi è iniziata da una persona, di nome Dong Xiaowan. Dong Xiaowan era entrata in una rovina e aveva portato fuori lo spirito malvagio, diffondendolo tra i geni di città delle Miriadi. Non è così?" Chiese Sacre Mani del Fuoco Celeste.


Yi Yun era ancora curioso di sapere come Sacre Mani del Fuoco Celeste sarebbe riuscito a trovare una soluzione, ma sentendo queste parole, Yi Yun si accigliò immediatamente. I suoi occhi freddi si posarono dritti su Si Shaoyu.


Si Shaoyu soffriva così tanto da non riuscire a parlare. Un altro genio infetto del Padiglione Immortale delle Miriadi gridò con rabbia: "Esatto! È lei! Se non fosse stato per lei, perché ci sarebbe una pestilenza?"


Sotto il palco, molte fazioni iniziarono a discutere freneticamente, specialmente i talentiinfetti.


Sentendo tali discorsi, lo sguardo di Yi Yun divenne più freddo.


Sacre Mani del Fuoco Celeste alzò una mano per fermare le discussioni. Disse con calma: "Dong Xiaowan è l'origine, dato che è stata lei a portato fuori lo spirito malvagio. Lo spirito malvagio deve essere proprio come la Fiamma del Freddo Estremo della mia setta alchemica dei Nove Calderoni.
Può generare molti altri spiriti malvagi, che poi hanno finito per possedere altri geni della città delle Miriadi."


"Il piano più fattibile al momento è rintracciare Dong Xiaowan e poi estrarre lo spirito malvagio dal suo corpo. Usando quello spirito malvagio come ingrediente principale, possiamo raffinare un calderone di pillole per gli infetti. Allora, la malattia sarà curata!"


La voce di Sacre Mani del Fuoco Celeste riecheggiò in tutto il piccolo mondo.


Non appena la sua voce si spense, la folla scoppiò in un tumultuoso baccano. Mentre discutevano felicemente, il volto di Yi Yun si riempì di intento omicida. Trovare Dong Xiaowan e usare lo spirito malvagio dentro di lei come ingrediente principale? Questo metodo molto probabilmente si sarebbe concluso con la morte di Dong Xiaowan. Sacre Mani del Fuoco Celeste non era riuscito a eliminare lo spirito malvagio, quindi probabilmente non aveva alcun mezzo per estrarlo senza danneggiare chi era stato posseduto.


Qualcuno del Padiglione Immortale delle Miriadi disse: "Sacre Mani del Fuoco Celeste, ha ragione. Tuttavia, quella sgualdrina, Dong Xiaowan, è stata portata via da un uomo. Catturarla non sarà facile."


Il signore del padiglione Si sospirò leggermente. Disse freddamente: "Il monaco può scappare, ma non il suo tempio! Il mio Padiglione Immortale delle Miriadi invierà truppe per catturare Dong Shaoqing e costringerlo a dirci dove si trova sua figlia."


Sebbene la setta Onda di Giada si fosse trasferita, come poteva un’organizzazione di una certa dimensione spostarsi senza essere vista da altri? La nuova ubicazione della setta Onda di Giada poteva essere trovata con una semplice indagine.


"Terzo Anziano, Quinto Anziano, Settimo Anziano, radunate alcune persone e assalite la setta Onda di Giada. Catturate Dong Shaoqing. Non importa se viene menomato, ma deve essere vivo."


Il signore del padiglione Si diede l'ordine. In quel momento, alcuni Anziani si alzarono immediatamente per eseguire l'ordine. Agirono senza indugio, perché volevano passare all'azione per impedire a Dong Shaoqing di nascondersi dopo aver sentito la notizia.


Vedendo che il Padiglione Immortale delle Miriadi stava per assediare la setta Onda di Giada, Yi Yun non poteva più rimanere in disparte a guardare. Si alzò in piedi e andò dritto verso dove si trovavano il Padiglione Immortale delle Miriadi e la setta alchemica Nove Calderoni.


