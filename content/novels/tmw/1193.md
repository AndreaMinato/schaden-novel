---
weight: 11930
title: Capitolo 1193 - La Radice del Ritorno dell'Anima in Mano
pubDate: 2025-11-17T06:51:39.788Z
tags:
    - tmw
---


Capitolo regolare,
13 capitoli in coda totali (3 Matteo+10 Alessandro)
0/1 sponsorizzazioni 1 euro a capitolo,
-Schadenfreude


"Oh? Fratello Lin Yun, cosa..."


Zhang Xiaotian vide improvvisamente Yi Yun alzarsi e rimase momentaneamente perplesso. Ma subito dopo, vide Yi Yun dirigersi verso il signore del padiglione Si e Sacre Mani del Fuoco Celeste.


Il signore del padiglione Si stava ancora impartendo i suoi ordini in quel momento, così quando vide Yi Yun farsi avanti, fu piuttosto sorpreso. Ricordò la posizione di Yi Yun e disse: "Lei è il dottore invitato qui dall'amministrazione del signore della città?"


Il signore del padiglione Si e Qin Zhengyang non avevano un rapporto armonioso, quindi naturalmente aveva una cattiva impressione di un medico invitato dal signore della città. Dal suo punto di vista, l'intero incontro era stato organizzato per la setta alchemica Nove Calderoni. Gli altri erano lì solo per fare numero.


"Perché si è fatto avanti? A tutti voi era stato concesso del tempo per fare una diagnosi. Ora che Sacre Mani del Fuoco Celeste ha trovato una soluzione per curare la pestilenza alla radice, non c'è più bisogno di voi.” Disse pazientemente il signore del padiglione Si; tuttavia, avrebbe voluto schiaffeggiare a morte una persona che si stava comportando in modo così inappropriato.


Yi Yun ignorò completamente il signore del padiglione Si. Guardò direttamente Sacre Mani del Fuoco Celeste e chiese: "Sono molto curioso, come ha fatto a determinare che la pestilenza della città delle Miriadi abbia avuto origine da Dong Xiaowan?"


Sacre Mani del Fuoco Celeste aggrottò le sopracciglia. Non aveva alcun interesse a conversare con questo sconosciuto. Se qualsiasi persona qualunque potesse semplicemente farsi avanti e mettere in discussione le sue conclusioni, a cosa serviva la sua reputazione?


"Signore del padiglione Si, per favore, cacci via chiunque sia qui per creare problemi."


"Uomini!" Gridò freddamente il signore del padiglione Si. Alcuni guardiani del Padiglione Immortale delle Miriadi si precipitarono nella piazza, pronti a catturare Yi Yun.


Improvvisamente, un grido freddo riecheggiò tra la folla:


"Il signor Lin è un mio ospite. Osate toccarlo!"


Qin Zhengyang si fece avanti mentre parlava. Si mise di fronte a Yi Yun e all'istante, ci fu un'ondata di immensa aura nomologica contenuta. Soffocò leggermente il respiro di tutti. La forza di Qin Zhengyang era indubbia.


I guardiani del Padiglione Immortale delle Miriadi rimasero storditi sul posto. Non osarono agire.


L'espressione del signore del padiglione Si si oscurò. "Qin Zhengyang, cosa sta facendo? Oggi, ho usato le ricchezze che il mio Padiglione Immortale delle Miriadi ha accumulato per riunire dottori rinomati da tutto il mondo, tutto per curare i giovani della Città Miriade. Perché allora vuole creare problemi, impedendo all’élite della città delle Miriadi di venire curata?"


Con una sola affermazione, il signore del padiglione Si aveva cercato di mettergli contro la città delle Miriadi. In risposta, Qin Zhengyang rise a gran voce: "Si Shanhe, non parlare in modo così pomposo. Sappiamo tutti quali sono i tuoi piani. Sto solo dichiarando che se qualcuno osa toccare il signor Lin, io, Qin Zhengyang, non gli mostrerò nessuna cordialità. Non sono ammesse eccezioni!”


Le parole di Qin Zhengyang e il suo tono audace, si diffusero in tutta l'area. Persino il Padiglione Immortale delle Miriadi, che aveva il vantaggio assoluto, non osava agire liberamente. Una volta che Qin Zhengyang avesse attaccato senza ritegno, l'artefatto incantato che alimentava il mondo tascabile sarebbe stato distrutto. Sarebbe stato difficile gestire il caos che ne sarebbe seguito, e il Grande Raduno dell'Alchimia e della Medicina sarebbe stato completamente rovinato.


In quel momento, Sacre Mani del Fuoco Celeste disse: "Signore del Padiglione Si, a quanto pare non sono il benvenuto a Città Miriade. In tal caso, va bene. Me ne vado."


Sacre Mani del Fuoco Celeste credeva di essere stati abbastanza cortese fino ad ora. Aveva già fatto del suo meglio per rispettare gli alchimisti della città delle Miriadi. Aveva persino trattenuto i suoi discepoli, ma gli alchimisti di Città Miriade continuavano ad essere arroganti. In tal caso, decise di andarsene.
Dopotutto, la pestilenza era estremamente complicata da curare. Sacre Mani del Fuoco Celeste non era assolutamente sicuro di poterla eliminare. Tuttavia era consapevole che la città delle Miriadi non lo avrebbe sicuramente lasciato andare facilmente.


Infatti, il signore del padiglione Si si innervosì nel momento in cui sentì le parole di Sacre Mani del Fuoco Celeste. Aveva riposto tutte le sue speranze in lui.


"Per favore, aspetti, risolverò immediatamente questa questione."


Il cuore del signore del padiglione Si si fece pesante. Era pronto a usare la forza, ma in quel momento, Yi Yun rise. "Può andartene immediatamente se vuole. Sta solo minacciando di andarsene per farsi trattenere?
La sua recita è davvero falsa e ridicola. Dal mio punto di vista, non è altro che un ciarlatano. Dopo aver fallito nel trovare una cura, ha tirato fuori una conclusione ridicola, dicendo che la fonte della pestilenza è Dong Xiaowan. Non appena l'ingrediente principale sarà raffinato, la pestilenza sarà curata. Che assurdità."


"Cos'hai detto!?" Sacre Mani del Fuoco Celeste si infuriò. Non si sarebbe mai aspettato di incontrare qualcuno di così arrogante da rimproverarlo direttamente.


Non era forse una figura importante? Come poteva essere rimproverato da un misero alchimista di Città Miriade!?


Non fu solo Sacre Mani del Fuoco Celeste a rimanere sbalordito, anche gli alchimisti locali ne furono stupiti. Era già abbastanza sorprendente che Qin Zhengyang si fosse immischiato nella situazione.
Non si sarebbero mai aspettati che l'alchimista di mezz’età, tutt'altro che affascinante, si sarebbe comportato in modo ancora più assurdo. Aveva demolito Sacre Mani del Fuoco Celeste con le sue parole!


Sebbene tutti si fossero sentiti repressi e aggravati dalla setta alchemica Nove Calderoni pochi momenti prima, non si aspettavano mai che l'uomo sarebbe stato così duro con le sue parole. Zhang Xiaotian era ancora più stupito. Lui aveva brontolato in continuazione, ma l'uomo di mezz’età accanto a lui era rimasto in silenzio. Pensava fosse una persona onesta e sincera. Non si poteva davvero giudicare un libro dalla copertina.


Sacre Mani del Fuoco Celeste strizzò gli occhi verso Yi Yun. C'era un bagliore nel suo sguardo.. Tuttavia, la sua discepola vestita di rosso non ne poteva più.


Improvvisamente si fece avanti e gridò: "Zoticone di campagna, come osi insultare lo zio marziale? Che rospo ridicolo bloccato in fondo a un pozzo. Come potresti sapere quanto è vasto il mondo?"


Sentendo le parole della ragazza in rosso, Yi Yun le lanciò un’occhiataccia. "Una stupida ragazzina che non sa nemmeno stabilire la causa della malattia ha il diritto di parlare con me?"


"Tu!" La ragazza arrossì. Era sempre stata messa su un piedistallo dai suoi fratelli nella setta alchemica Nove Calderoni. Anche fuori dalla setta, poteva tenere la testa alta. Quando era mai stata derisa così pubblicamente?


"Vecchio sciocco, non ti vergogni a paragonarti a me? Io ho coltivato per meno di cento anni e sono un genio discepolo della setta alchemica Nove Calderoni. Ho un futuro illimitato davanti a me. Eppure, tu paragoni il misero talento che hai guadagnato da chissà quanti anni con il mio? Sei orgoglioso per così poco?”


Anche la ragazza in rosso era eloquente e arguta. Dopo un breve periodo di rabbia, rispose immediatamente.


Sentendo queste parole, fata Youqin e la principessa Volpe Bianca, che erano sotto il palco, non poterono fare a meno di mostrare un lieve sorriso. Avrebbe potuto dirlo a chiunque altro, ma con Yi Yun, diventava una barzelletta.


"Basta! Yue'er!" Sacre Mani del Fuoco Celeste interruppe la ragazza vestita di rosso. Guardò Yi Yun e osservò: "Dal momento che mi hai chiamato ciarlatano, sicuramente devi avere una qualche soluzione per questa pestilenza.
Bene, fammi vedere come intendi curare questa piaga. Ma lascia che sia chiaro una cosa. Dal momento che hai avuto il coraggio di mettermi in discussione, te la farò pagare se non sarai in grado di fornire una soluzione ragionevole!"


La voce di Sacre Mani del Fuoco Celeste aveva un tono prepotente, ma a Yi Yun non importava. Si girò per guardare il signore del padiglione Si e disse: "Ho sentito che tutti i tesori preparati per il Grande Raduno dell'Alchimia e della Medicina saranno dati in ricompensa alla persona che cura la pestilenza. È così?"


Il signore del padiglione Si alzò le sopracciglia quando sentì la sua domanda. Questo spaccone deve essere pazzo, pensò. Crede davvero di aver trovato una soluzione alla piaga? "Dal momento che lo sa già, perché la recita? Può sempre provare. Se riesce a curare la malattia, tutti questi tesori saranno suoi. Ma se non riesce a curarla, non mi biasimi se sarò spietato!"


Yi Yun scrutò con noncuranza i tesori sul tavolo lungo, soffermandosi momentaneamente sulla Radice del Ritorno dell'Anima.


Subito dopo, guardò tutti i geni infetti e disse: "Qualcuno vuole farsi avanti come volontario?"


Molti dei discepoli del Padiglione Immortale delle Miriadi erano tra gli infetti. Il dantian di Si Shaoyu aveva sperimentato le fiamme del Fuoco Celeste pochi momenti prima ed era gravemente danneggiato.
Era estremamente debole e ora era accasciato su una sedia. Quando sentì la domanda di Yi Yun, sogghignò. Senza ritegno, disse: "Dargli una possibilità è solo un modo per giustificare la sua punizione. Crede davvero di essere un pezzo grosso? Da come urla come un pazzo, chi si farebbe curare da lui?"


"Esatto, un ciarlatano può causare la morte. Perfino il trattamento di Sacre Mani del Fuoco Celeste ha causato così gravi ferite al fratello Shaoyu. Chissà cosa succederebbe se si venisse curati da questo sciocco!”


I geni infetti del Padiglione Immortale delle Miriadi guardarono Yi Yun, ma nessuno era disposto a farsi avanti. Chi avrebbe scommesso il proprio dantian?


Vedendo che c'era una decisione unanime a non farsi avanti, Si Shaoyu sogghignò. L'uomo impetuoso era di fronte a un imbarazzante silenzio.


Tuttavia, ciò che Si Shaoyu non sapeva era che Yi Yun era grato per una situazione del genere. Se un talento del Padiglione Immortale delle Miriadi si fosse fatto avanti, lui non avrebbe nemmeno voluto curarlo. Come poteva curare il suo nemico?


Yi Yun guardò la famiglia Guiyuan e il Capitolo del Paradiso. Queste due sette erano sue alleate. Naturalmente, la loro alleanza era ancora segreta. Solo gli alti ranghi delle due sette ne erano a conoscenza.


In quel momento, un giovane discepolo della famiglia Guiyuan si girò per guardare la carrozza di fata Pioggia Viola. Annuì e si alzò.


"Lo farò io." Il discepolo salì sul palco. Si mise insieme agli infetti del Padiglione Immortale delle Miriadi. Non era alto e il suo viso era pallido. Sembrava estremamente magro e fragile.


"Sacre Mani del Fuoco Celeste." Yi Yun guardò Sacre Mani del Fuoco Celeste e disse: "Per favore, lo esamini prima."


Sacre Mani del Fuoco Celeste grugnì freddamente. Non c'era bisogno per lui di fare esami dettagliati. Poteva capirlo con un'occhiata che il discepolo era posseduto da uno spirito malvagio.


"Concentrati solo sul trattamento. Questa persona è davvero afflitta dalla pestilenza. Non c'è bisogno che ti impegni in questa recita.”


Yi Yun ignorò lo scherno di Sacre Mani del Fuoco Celeste. Si avvicinò al discepolo Guiyuan e, con un leggero movimento della mano, il discepolo galleggiò e fu adagiato orizzontalmente.


Subito dopo, Yi Yun premette una mano sul suo addome. L'energia dell'Albero Divino Legno Azzurro iniziò a circolare attraverso il corpo di Yi Yun. Prima ancora che iniziasse a esercitare i suoi poteri, lo spirito malvagio all'interno del dantian del malato lo percepì e si risvegliò.


"Eh!?"


Prima ancora che Yi Yun agisse, Sacre Mani del Fuoco Celeste aveva percepito il movimento improvviso dello spirito malvagio. Cosa stava succedendo? Lo spirito malvagio era chiaramente fuso con il discepolo infetto. Finché il suo dantian non fosse stato distrutto, sarebbe rimasto estremamente al sicuro. Perché era improvvisamente diventato ansioso?


Sacre Mani del Fuoco Celeste non ebbe il lusso di analizzare a lungo lo strano comportamento, perché lo spirito malvagio lanciò un grido di terrore all’improvviso. Si lanciò fuori dal corpo del talento infetto e tentò disperatamente di fuggire.


Cosa!?


Sacre Mani del Fuoco Celeste fu allarmato. L'energia dello spirito malvagio si era divisa in innumerevoli filamenti che riempivano il dantian del giovane. Con la sua partenza così improvvisa, non avrebbe potuto nemmeno ritirare l'energia malvagia contenuta all'interno dei filamenti. Si erano spezzati direttamente!


Che tipo di orrore aveva incontrato lo spirito malvagio per essere così spaventato?


Sacre Mani del Fuoco Celeste era sbalordito. E in quel momento, Yi Yun aveva teso la mano. L'energia dell'Albero Divino Legno Azzurro esplose dal suo palmo, mentre due sottili viticci volarono fuori.
Erano lussureggianti e pieni di foglie di forme diverse. Alcune erano calderoni, spade o trigrammi. Ogni foglia conteneva un incanto divin, infuso con un'immensa essenza di qi vitale.


Molti videro l'immagine illusoria dell'albero divino, ma non capirono cosa fosse. L'Albero Divino Legno Azzurro era esistito molto tempo fa, e anche se qualcuno l'avesse visto prima, era impossibile che collegassero il germoglio con la sua versione matura. Credevano solo che fosse un prodotto dei poteri nomologici di Yi Yun.


“Whew! Whew!”


Due viticci volarono fuori e, come due catene ordinate, imprigionarono istantaneamente lo spirito malvagio.


"Peng!"


Con un'esplosione, lo spirito malvagio fu polverizzato. Tutta la sua energia fu assorbita dai viticci dell'Albero Divino Legno Azzurro.


Yi Yun si strofinò i palmi e ritrasse le sue venature. Guardò il discepolo della famiglia Guiyuan e disse: "È finita. Puoi alzarti."


"Cosa... cosa hai detto?"


Al discepolo della famiglia Guiyuan non fu nemmeno dato il tempo di reagire eppure, era finita?


Tentò di far circolare energia dal suo dantian e infatti, percepì la sua forza tornare. Il suo dantian avvizzito improvvisamente si sentì arricchito dal qi vitale del mondo, causandogli un po' di dolore all'addome. Tuttavia, questo dolore lo rese euforico.


"Sto davvero bene! Davvero!"


L'uomo magro gridò di gioia.


In quel momento, i migliaia di presenti caddero in silenzio. Questa scena era troppo bizzarra. Molti sospettarono perfino che non fosse vero.


"Chi state prendendo in giro!? Come può essere così semplice? Avete cospirato tutti e due per preparare questa messinscena!?" Disse con sarcasmo la ragazza vestita di rosso. Si rifiutava di credere che la pestilenza che confondeva il suo zio marziale fosse stata risolta così facilmente da qualcun altro.


"Zio Marziale, una recita così goffa è davvero..."


Proprio mentre la ragazza sorrideva e parlava a Sacre Mani del Fuoco Celeste, si interruppe bruscamente. Vide l’espressione di Sacre Mani del Fuoco Celeste incupirsi come nuvole nere corvine. Era da decenni che non l’aveva mai visto così infuriato.
"Zio... Zio marziale?"


"Sta' zitta!" Gridò freddamente Sacre Mani del Fuoco Celeste. La sua voce risuonò, facendo ronzare i timpani della giovane vestita di rosso.


Cosa stava succedendo? Non era stata una recita?


Non era stato solo Sacre Mani del Fuoco Celeste ad assistere al processo. Anche Si Shanhai aveva visto chiaramente le azioni dello spirito malvagio. Come poteva qualcosa che aveva visto con i suoi occhi essere falso?


Cosa aveva fatto questo uomo di mezz’età sconosciuto?


"Signore del padiglione Si, Sacre Mani del Fuoco Celeste, ho finito. La mia prova è sufficiente?"


Yi Yun rispose con una domanda. Sacre Mani del Fuoco Celeste e il signore del padiglione Si erano completamente a corto di parole. Era proprio una situazione assurda.


"In tal caso, prenderò volentieri questi tesori!"


Senza aggiungere altro, spazzò via tutti i tesori sul tavolo lungo, facendoli volare nel suo anello interspaziale.


Questi tesori erano protetti da formazioni, ma Yi Yun le distrusse facilmente!


Yi Yun sapeva che oggi sarebbe scoppiato un conflitto. Presto sarebbe entrato in piena ostilità con il Padiglione Immortale delle Miriadi e una volta che la battaglia fosse iniziata, forse non sarebbe stato in grado di recuperare i tesori.


Prima che scoppiasse il caos, era meglio raccogliere prima gli oggetti.

