---
weight: 1194
title: Capitolo 1194 - Scaricare la Colpa
pubDate: 2025-11-17T12:21:20.703Z
tags:
    - tmw
---


Capitolo sponsorizzato, ringraziamo Matteo!
12 capitoli in coda totali (2 Matteo+10 Alessandro)
0/1 sponsorizzazioni 1 euro a capitolo,
-Schadenfreude


"Tu!?"


Vedendo che Yi Yun aveva preso tutti i tesori, il signore del padiglione Si lo fissò scioccato. Sebbene le protezioni sui tesori fossero state applicate di passaggio, non sarebbero dovute essere così facili da distruggere. Serviva una profonda comprensione delle leggi per rimuoverle. L'uomo di mezz’età era un dottore, ma comprendeva davvero le leggi così a fondo? Come aveva fatto a raccogliere tutti i tesori in modo così semplice?


"Aspetta! La condizione del paziente non è stata ancora accertata. Non è troppo presto per te reclamare tutte le ricompense!?" Gridò con tono profondo il signore del padiglione Si.


Ogni singolo tesoro era stato acquisito con grande fatica dal Padiglione Immortale delle Miriadi, ma ora erano stati spazzati via da Yi Yun. Come poteva permetterlo quando nessuno dei loro talenti era stato curato?


"È libero di accertare i risultati. Non la sto fermando."


A Yi Yun non importava. Anche se Si Shanhai fosse stato riluttante a dargli i tesori, aveva veramente trovato una cura per la pestilenza. Non c'era motivo per cui qualcuno avesse da ridire.


Il signore del padiglione Si non riuscì a dire un’altra parola. Aveva promesso di fronte a tutti che Yi Yun avrebbe potuto prendere i tesori se fosse riuscito a curare la malattia.


Visto lo sviluppo, il signore del padiglione Si poteva solo tentare di battere Yi Yun sul suo stesso terreno. Sospirò e si calmò. Disse a Yi Yun: "Non mi aspettavo che il signor Lin avesse un'abilità così impressionante. Tuttavia, una sola persona guarita non è abbastanza convincente. Non può dimostrare appieno le capacità mediche del signor Lin. Forse, per approfondire la mia comprensione, potrebbe dimostrarlo di nuovo?"


Dopo aver detto questo, il signore del padiglione Si girò la testa verso i talenti infetti del Padiglione Immortale delle Miriadi senza aspettare la risposta di Yi Yun. Fece loro un cenno con gli occhi.


"Io... lo farò io..."


Si Shaoyu sopportò il dolore lancinante proveniente dal suo dantian e gridò a denti stretti. Sapeva che il signore del padiglione Si aveva detto quelle parole apposta per far curare i geni del Padiglione Immortale delle Miriadi. Se c'era una possibilità di liberarsi dalla morsa del male della malattia, come poteva non cogliere l'opportunità?


Sebbene avesse deriso Yi Yun poco prima, non era il momento di preoccuparsi di tali questioni.


Con Si Shaoyu che annunciava il suo desiderio di essere curato, gli altri geni del Padiglione Immortale delle Miriadi dovettero rimanere in silenzio. Dopotutto, Si Shaoyu godeva di una posizione superiore alla loro. Lasciarlo andare per primo era giusto.


"Nessuna fretta. Quel tizio non andrà da nessuna parte. Non è che possa scappare. Verremo curati a tempo debito."


"Esatto. Lasciamo andare prima Si Shaoyu."


I contagiati del Padiglione Immortale delle Miriadi non avevano fretta.


Si Shaoyu si avvicinò a Yi Yun e fece un respiro profondo. Si asciugò il sudore che riempiva la sua fronte a causa del dolore. Disse: "Mi curi. Se mi guarisce con successo, crederò che lei abbia la capacità di guarire la pestilenza."


Mentre guardava Si Shaoyu, gli angoli della bocca di Yi Yun si incurvarono leggermente. "Curarti? Certamente!"


Yi Yun accettò con noncuranza e tese un dito. Il corpo di Si Shaoyu si sollevò e fu adagiato orizzontalmente a mezz'aria.


In quel momento, tutti stavano guardando Yi Yun intensamente. In precedenza, la folla non credeva che sarebbe stato capace di eliminare lo spirito malvagio, quindi non gli aveva prestato molta attenzione. Ora che sapevano che era in grado di distruggerlo, erano tutt'occhi.


Yi Yun premette una mano sull'addome di Si Shaoyu. L'energia dell'Albero Divino Legno Azzurro iniziò a circolare e all'istante, lo spirito malvagio che dormiva dentro il dantian del giovane  si risvegliò!


Naturalmente riconobbe Yi Yun. Si spaventò a morte e si girò per fuggire. Tuttavia, Yi Yun ne approfittò per inviare l'energia Legno Azzurro muovendo le dita. Sigillò il dantian di Si Shaoyu, intrappolando lo spirito malvagio in fuga all'interno!


L'energia Legno Azzurro era la nemesi naturale dello spirito malvagio. Era ovvio quanto lo spirito malvagio fosse terrorizzato quando si sentì intrappolato dall'energia. Si lamentò incessantemente e si scagliò contro il dantian di Si Shaoyu nel tentativo di fuggire. Tuttavia, come poteva Yi Yun permetterglielo? Mentre produceva più rune del Dao, la prigione divenne più salda!


Lo spirito malvagio lottò disperatamente, facendo così soffrire Si Shaoyu. Il suo dantian divenne un campo di battaglia.


Si contorse mentre il sudore gli scendeva a fiotti dalla fronte. Si sentì sbiancare. Visto che era stato privato del suo qi vitale, il suo corpo era fragile. La sofferenza che stava attraversando lo lasciò quasi mezzo morto.


"Non... non è finita...?"


Si Shaoyu era in un dolore insopportabile. Aveva la sensazione che il suo dantian stesse per esplodere.


"Che fretta c'è? La tua malattia è un po' complicata. Non verrà curata così rapidamente come l'altra." Disse con noncuranza Yi Yun, mentre rivelò un’espressione appena percettibile di derisione. Se avesse permesso allo spirito malvagio di fuggire, Si Shaoyu non sarebbe stato guarito automaticamente? Non andava bene. Perciò, Yi Yun decise di imprigionare lo spirito malvagio, impedendogli di fuggire dal dantian di Si Shaoyu.


‘Creatura malvagia! Ascolta! Non c'è modo che tu possa fuggire dalla prigione che ho eretto. Sei piuttosto fortunato ad aver posseduto qualcuno che mi disgusta. Puoi fare un banchetto in questo dantian e, se mi soddisfi, ti libererò.’


Visto che gli spiriti malvagi erano servitori demoniaci, avevano naturalmente un certo livello di intelligenza. Yi Yun aveva usato la sua anima per trasmettere i suoi pensieri; tuttavia, non era sicuro che lo spirito malvagio potesse capirlo.


Pochi momenti dopo, il volto demoniaco smise di lottare e non tentò più di sfondare le restrizioni dell'energia Legno Azzurro.


E subito dopo, ci fu una calma temporanea. Ma improvvisamente, lo spirito malvagio iniziò a dimenarsi all'interno del dantian di Si Shaoyu.


Roar! Roar! Roar!


Lo spirito malvagio emise lamenti spettrali e scatenò immediatamente una forte raffica sinistra. Rilasciò la sua forza malevola, causando una tempesta nel dantian di Si Shaoyu.


"Ah!"


Si Shaoyu gridò tragicamente mentre cadeva a terra e sputò una grande boccata di sangue.


Vedendo questa scena, Yi Yun gongolò senza darlo a vedere. Lo spirito malvagio era notevole. Sapeva cosa fare.


"Tu... tu..."


Si Shaoyu spalancò la bocca ma non riuscì a finire una frase completa. Indicò Yi Yun mentre il suo naso e le sue orecchie sanguinavano. In quel momento, il dolore gli stava facendo desiderare la morte.


"Che succede, signor Lin? Le ho chiesto di curare mio pronipote, ma perché è successo questo?"


Vedendo Si Shaoyu in quello stato, Si Shanhe si agitò.


Yi Yun alzò le mani e disse: "Signore del padiglione Si, non c'è molto che io possa fare. Non sono l'unico che ha tentato di curare suo pronipote. Il suo dantian è già stato gravemente danneggiato dal trattamento di Sacre Mani del Fuoco Celeste.
Sebbene i miei metodi funzionino, richiedono un dantian intatto per sopportarli. Ora che il dantian di suo pronipote è pieno di buchi come un alveare, non può sopportare l'energia che uso per rimuovere la pestilenza.
Mi scuso per la mia incapacità. Devo anche aggiungere che lo spirito malvagio è diventato facilmente irritabile a causa della pillola di Sacre Mani del Fuoco Celeste. Ricordo che Dong Xiaowan aveva preso una pillola della Purificazione del Corpo, ma non solo non aveva purificato lo spirito malvagio, lo aveva innescato, mettendo a rischio la sua vita. Suo pronipote sembra essere in una situazione simile."


In poche parole, Yi Yun aveva scaricato la colpa su Sacre Mani del Fuoco Celeste.


Quanto a Si Shaoyu, era in uno stato tragico. Si rotolava a terra dal dolore. Era anche inorridito. Il punto problematico era il suo dantian. Se lo spirito malvagio avesse perso il controllo, il suo dantian sarebbe stato distrutto e avrebbe perso la sua coltivazione!

