---
weight: 1195
title: Capitolo 1195 - Il Contrattacco di Sacre Mani del Fuoco Celeste
pubDate: 2025-11-19T07:36:49.054Z
tags:
    - tmw
---


Capitolo sponsorizzato, ringraziamo Matteo!
11 capitoli in coda totali (1 Matteo+10 Alessandro)
0/1 sponsorizzazioni 1 euro a capitolo,
-Schadenfreude


"Maestro Sacre Mani, il mio... il mio dantian..." Si Shaoyu era sconvolto. Il dolore che aveva provato quando Sacre Mani del Fuoco Celeste gli aveva bruciato il suo dantian era ancora vivido nella sua mente. Era stato veramente straziante. Sospettava naturalmente che il suo dantian fosse rimasto danneggiato per il trattamento.


Ora, si pentiva profondamente di essersi fatto curare da Sacre Mani del Fuoco Celeste, e lo odiava persino un po'. Tuttavia, non osava esprimere questo sentimento a causa dell'enorme influenza della setta alchemica Nove Calderoni.


Questo non riguardava solo Si Shaoyu. Tutti i presenti stavano guardando Sacre Mani del Fuoco Celeste. All'istante si accese una serie di discussioni tra la gente.


"Non c'è da stupirsi che lo spirito malvagio sia stato stimolato. È a causa della pillola che Sacre Mani del Fuoco Celeste gli ha somministrato. Il signor Lin ha ragione. Precedentemente, Dong Xiaowan aveva consumato una pillola della Purificazione del Corpo e lo spirito malvagio era stato stimolato.
Inoltre, la pillola di Sacre Mani del Fuoco Celeste è un medicinale infiammatorio!"


"Sembra che Sacre Mani del Fuoco Celeste non sia stato in grado di curare la radice del problema, ma abbia comunque somministrato un trattamento eccessivo, danneggiando il campo di cinabro di Si Shaoyu."


"Ora il Padiglione Immortale delle Miriadi si è proprio tirato la zappa sui piedi. L'esperto che hanno invitato dalla setta alchemica Nove Calderoni ha quasi reso Si Shaoyu un invalido."


Molti alchimisti presenti divennero compiaciuti nel vedere la setta alchemica Nove Calderoni in difficoltà. Quanto al Padiglione Immortale delle Miriadi che li guardava sempre dall'alto in basso, non ricevettero alcuna simpatia. Si stavano semplicemente godendo lo spettacolo e speravano che diventasse ancora più entusiasmante.


Quanto alle altre fazioni, come la famiglia Guiyuan, erano ancora più contente. L'aver menomato un genio del Padiglione Immortale delle Miriadi era decisamente qualcosa da celebrare.


In quel momento, l'espressione di Sacre Mani del Fuoco Celeste si incupì mentre era sotto lo scrutinio di migliaia di persone. Non era riuscito a curare la pestilenza e i tesori erano stati tutti presi da Yi Yun.
Adesso era stato accusato a causa del suo tentativo di eliminare lo spirito malvagio. Sacre Mani del Fuoco Celeste cominciò a pensare che la sua scelta di venire nel Territorio Divino delle Miriadi fosse stata davvero stupida.


L'eredità della setta alchemica Nove Calderoni non solo non era riuscita a brillare al Grande Raduno dell'Alchimia e della Medicina, ma era finita per essere una barzelletta. Come poteva Sacre Mani del Fuoco Celeste tollerarlo?


Fissò Yi Yun, i suoi occhi rivelavano un intento omicida a malapena percettibile.


Era convinto che fosse Yi Yun quello che tramava qualcosa di losco. Era stato incastrato da lui, ma non aveva idea di come avesse fatto.
Anche se Yi Yun poteva eliminare la causa della pestilenza, era impossibile per lui fare in modo che lo spirito malvagio obbedisse ai suoi comandi. Se avesse potuto espellerlo e stimolarlo a suo piacimento, non lo avrebbe reso un dio?


Aveva sicuramente un modo per manipolare tutto questo!


Era innegabile che Yi Yun avesse curato la malattia. Non c'era dubbio che si fosse sbarazzato dello spirito malvagio.


La seconda volta, Yi Yun aveva curato Si Shaoyu e aveva usato la stessa energia azzurro-verde. Sacre Mani del Fuoco Celeste aveva osservato attentamente con i propri occhi. Ma, stranamente, la stessa energia che aveva eliminato lo spirito malvagio la prima volta, ne aveva stimolato un altro la seconda. Era completamente incredibile.


"Zio marziale, noi... noi..."


La ragazza vestita di rosso era un po' smarrita. Sebbene fosse arrogante, era ancora giovane. Erano sempre stati abituati ad essere messi su un piedistallo, ma adesso erano in difficoltà e venivano indicati, mentre la gente blaterava e li ridicolizzava. Sebbene fosse riluttante ad accettarlo, era un po' disorientata da questo colpo. Non era sicura di come controbattere alle accuse.


Vide Yi Yun in piedi davanti a lei con le mani dietro la schiena. C'era un lieve sorriso sulle sue labbra. All'improvviso, perse tutta la sua sicurezza. Quell'uomo sembrava imperscrutabile, come un antico lago misterioso dall’inesplorabile profondità.


Fu il giovane con sei dita accanto a lei a mantenere la calma. Trasmise la sua voce a Sacre Mani del Fuoco Celeste e propose la sua teoria.


Lo sguardo di Sacre Mani del Fuoco Celeste divenne solenne. Considerando cos’aveva detto il suo nipote marziale e le sue conclusioni, formulò un'ipotesi. Anche se non corrispondeva alla realtà, era l'unico modo per lui contrattaccare.


All'improvviso fece un passo avanti, verso Yi Yun. La sua aura si gonfiò nel tentativo di reprimerlo.


"Lin Yun, vero? Il modo in cui hai somministrato il trattamento è davvero semplice, semplice come il cenno di una mano per eliminare lo spirito malvagio. Sono molto curioso di sapere come tu l'abbia fatto. Conosci la medicina? O l'alchimia? La Divina Tecnica della Desolazione? Non sembri un alchimista rinomato nel Territorio Divino delle Miriadi!"


Sacre Mani del Fuoco Celeste sapeva bene che se Yi Yun fosse stato veramente famoso, non sarebbe stato seduto tra la folla. Sarebbe stato invitato appositamente ad accomodarsi in un posto d'onore.


Sentendo queste parole, tutti gli alchimisti del Territorio Divino della Miriade furono colti di sorpresa. In effetti, Yi Yun era uno sconosciuto. Non lo avevano mai visto prima.


Come poteva un alchimista apparso all'improvviso avere tali abilità, capaci di superare così facilmente Sacre Mani del Fuoco Celeste della setta alchemica Nove Calderoni?


"Sospetto..." Sacre Mani del Fuoco Celeste fece una pausa, e la sua voce divenne improvvisamente forte e chiara, riecheggiando in tutta l'area:


"Sospetto che tu sia connesso a questi spiriti malvagi!"


"Puoi controllare a piacimento gli spiriti malvagi radicati nel dantian!"


"Ho sentito che gli spiriti malvagi sono emersi da un'antica rovina. Tu potresti essere stato in quell'antica rovina, o addirittura provenire da quella stessa antica rovina. Hai una tecnica segreta o un tesoro particolare che ti permette di controllare gli spiriti malvagi!
È persino possibile che tu stia allevando questi spiriti malvagi! Questo è l'unico modo per spiegare la tua improvvisa apparizione e come tu possa risolvere facilmente un problema che ha lasciato così tanti alchimisti e medici impotenti!"


Le parole di Sacre Mani del Fuoco Celeste riecheggiarono nel cielo, risuonando nelle orecchie di ogni persona. Lasciò tutti storditi.


Questi spiriti malvagi erano allevati da Lin Yun?


Sembrava ridicolo all'inizio, ma aveva senso. Gli spiriti malvagi che così tanti medici e alchimisti non erano riusciti a debellare, incluso Sacre Mani del Fuoco Celeste stesso, erano stati facilmente rimossi da Lin Yun, un medico mai visto prima. Era davvero un po' incredibile, e poteva esserci qualcosa di sospetto in tutta la faccenda.


"Lin Yun! Tu hai allevato gli spiriti malvagi e hai infettato i geni della città delle Miriadi, diffondendo la pestilenza. Hai tramato per causare deliberatamente panico e poi sei apparso al raduno tanto atteso, eliminando gli spiriti malvagi.
Poi, hai addossato la colpa a me. In questo modo, avresti ottenuto grandi ricchezze e i tesori preparati dal Padiglione Immortale delle Miriadi. Avresti guadagnato sia fama che ricchezza, mentre noi saremmo stati considerati degli idioti, presi in giro da te!"


"Ora, voglio che tu consegni l'artefatto malvagio o la tecnica mistica che controlla gli spiriti malvagi. Altrimenti, non pensare nemmeno di andartene da qui oggi!"


Sacre Mani del Fuoco Celeste era aggressivo. Se gli spiriti malvagi fossero stati veramente cresciuti da Yi Yun, allora la tecnica mistica per allevarli era estremamente preziosa!


Sebbene questi spiriti malvagi non fossero ortodossi, sarebbero stati molto utili per la setta alchemica Nove Calderoni. Che si trattasse di usarli per affrontare i loro nemici, impegnarsi in schemi malvagi, o per guadagnare ricchezze, erano uno strumento eccellente!


Questa tecnica mistica era qualcosa che la sua setta alchemica Nove Calderoni voleva assolutamente!


Anche se non fosse esistita, incastrare Yi Yun avrebbe anche riscattato la reputazione della setta alchemica Nove Calderoni e la sua.


Sacre Mani del Fuoco Celeste intrattenne ogni sorta di pensiero mentre usava costantemente la sua aura per reprimere Yi Yun.


In quel momento, Yi Yun era diventato il fulcro del raduno.


Sebbene Sacre Mani del Fuoco Celeste sembrasse aver incastrato Yi Yun, dimostrare che le sue parole fossero false sembrava quasi impossibile.


"Che diavolo è successo...?"


Gli alchimisti della città delle Miriadi erano rimasti perplessi. C'erano state così tante svolte al Grande Raduno dell'Alchimia e della Medicina, così tante che nessuno sapeva più quale fosse la verità.

