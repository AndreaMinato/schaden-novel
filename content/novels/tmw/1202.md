---
weight: 12020
title: Capitolo 1202 - Il Dado è Tratto
pubDate: 2025-11-28T16:57:19.405Z
tags:
    - tmw
---


Capitolo sponsorizzato, ringraziamo Alessandro!
7 capitoli in coda totali (7 Alessandro)
0/1 sponsorizzazioni 1 euro a capitolo,
-Schadenfreude


Vedendo Si Shanhe morire così facilmente, le fazioni che prima erano state titubanti tirarono un sospiro di sollievo di nascosto. Non si sarebbero mai aspettati che il Confinamento Divino fosse così formidabile. Per fortuna non erano intervenuti per aiutare Si Shanhe, o sarebbero andati incontro alla stessa sorte.


Con la morte di Si Shanhe, la tempesta che si era andata preparando nel Territorio Divino delle Miriadi sarebbe stata inevitabile. Nuove fazioni sarebbero sorte e si sarebbero rafforzate, altre più antiche si sarebbero indebolite o addirittura sarebbero state distrutte. Gestire male la situazione poteva avere conseguenze disastrose.


Ora, non c'era dubbio che la famiglia Guiyuan e il Capitolo del Paradiso sarebbero emersi con una forza incontrastabile. Anche il prestigio del signore della città Qin sarebbe migliorata enormemente, diventando molto influente nella città delle Miriadi.


E poi, naturalmente, c'era Yi Yun. Era diventato una figura immensamente importante al Grande Raduno dell'Alchimia e della Medicina. Nessuno nel Territorio Divino delle Miriadi avrebbe osato provocarlo ormai. Se lo avesse desiderato, avrebbe persino potuto diventare l'egemone assoluto della città delle Miriadi nei prossimi secoli.


Nonostante non fosse il guerriero più forte, era la figura più prominente nella città delle Miriadi!


"Yi Yun, questo è l’anello interspaziale di Si Shanhe."


Qin Zhengyang fece un cenno e recuperò l’anello interspaziale di Si Shanhe dal punto in cui era morto.


Era di qualità estremamente alta. Era rimasto intatto nonostante la potente esplosione, a dimostrazione di quanto fosse incredibile.


In quanto signore del Padiglione Immortale delle Miriadi, l’anello interspaziale di Si Shanhe avrebbe ovviamente contenuto una ricchezza immensa.


Tuttavia, Yi Yun scosse la testa e disse: "Non ho bisogno degli oggetti nell’anello. L'assalto a Si Shanhe è riuscito grazie a lei e agli altri cinque signori. Tutto quello che ho fatto è stato presiedere la formazione, e quello non ha richiesto molto sforzo."


A parte la famiglia Guiyuan e il Capitolo del Paradiso, anche la maestra della Principessa Volpe Bianca aveva deliberatamente interrotto i suoi viaggi ed era corsa alla città delle Miriadi per aiutarlo, come poteva non mostrare la sua gratitudine?


"Ahahah! Giovane maestro Yi, è troppo generoso. Se decidiamo di spartirci il bottino, allora io, Guiyuan Potian, offrirò la mia parte al giovane maestro Yi. Non voglio niente!"


Dopo aver annientato Si Shanhe, Guiyuan Potian era di ottimo umore. Da quel giorno in poi, la sua famiglia avrebbe potuto rilevare la maggior parte dell'enorme possedimento del Padiglione Immortale delle Miriadi. Quello era il fondamento di un clan. Sebbene fosse tentato dall’anello, era meglio usare gli oggetti in essa contenuti per esprimere le sue buone intenzioni verso Yi Yun. Dopotutto, era un giovane dal potenziale illimitato.


"Nemmeno io voglio la mia parte." Disse in quel momento la Perfezionata Qianhua. Anche il Capitolo del Paradiso non disdegnava perdere un solo anello.


"In tal caso, prenderò tutte le tesori naturali e un piccolo numero di pillole ed elisir. Per quanto riguarda i manuali di coltivazione, gli artefatti, i talismani, le formazioni e le Rune delle Miriadi, non li voglio."


Dato che il Capitolo del Paradiso e la famiglia Guiyuan avrebbero rinunciato alle loro quote, Yi Yun non fece complimenti. Era solo al primo piano del Palazzo del Dao. In termini di forza, era naturalmente invincibile tra i suoi coetanei, ma rispetto alla generazione più vecchia era ancora di gran lunga inferiore.


"Giovane maestro Yi, io sono Zhou Shikang e mi inchino umilmente a lei. Dato che il giovane maestro Yi è interessato alle erbe da raffinamento, ne avrei alcune a disposizione. Posso consegnargliele già domani, giovane maestro Yi.
Mi chiedo quando potrebbe essere libero di fare visita alla residenza della mia famiglia Zhou, e mentre è di passaggio, di dare un'occhiata ai giovani del mio clan Zhou…"


Vedendo la situazione farsi sempre più chiara, Zhou Shikang parlò immediatamente.


Sebbene Yi Yun avesse accennato che avrebbe curato i giovani delle varie grandi fazioni gratuitamente, era solo un accordo verbale. Non era meglio preparare doni sostanziali una volta che si fosse presentato? Yi Yun era ora la persona assolutamente più influente in città! Le fazioni mediocri non avrebbero nemmeno avuto la possibilità di ingraziarselo. Quindi, come poteva perdere questa opportunità per colmarlo di doni?


"Va bene."


Yi Yun annuì in accordo. Non c'era motivo di rifiutare i tesori che gli offriva. Potevano essere usati per raffinare pillole.


Istantaneamente, varie fazioni cominciarono ad esprimersi. Tuttavia, la trasmissione vocale di qi vitale di Qin Zhengyang risuonò nelle orecchie di Yi Yun…


"Sacre Mani del Fuoco Celeste se n'è andato."


"Sì…" Yi Yun sospirò leggermente. Lo aveva notato prima. Dopo la morte di Si Shanhe, Sacre Mani del Fuoco Celeste aveva lasciato il mondo in miniatura con l'avvilita ragazza vestita di rosso e il giovane pallido con sei dita.


Yi Yun non li aveva fermati perché non poteva.


Yi Yun era leggermente più debole di Sacre Mani del Fuoco Celeste in termini di forza. Non c'era modo per lui di trattenerli.


E non aveva il diritto di chiedere a Qin Zhengyang e agli altri di agire. L'assalto a Si Shanhe era avvenuto con la promessa di benefici per tutti, quindi non c'era problema per quello.


Tuttavia, uccidere Sacre Mani del Fuoco Celeste significava dichiarare apertamente guerra alla setta alchemica Nove Calderoni!


Ora, la città delle Miriadi stava per cambiare radicalmente. Nessuna fazione avrebbe voluto offendere la setta alchemica Nove Calderoni. Né potevano permetterselo!


"Yi Yun, so cosa ti preoccupa. Hai derubato Sacre Mani del Fuoco Celeste della sua fiamma del Serpente Volante, il che significa che il vostro rapporto è inconciliabile. Se non puoi affrontarlo, ti aiuterò io. Ma non può avvenire ora. Ci sono troppi testimoni. Se dovessi uccidere Sacre Mani del Fuoco Celeste, nemmeno io sarei in grado di resistere all'assalto della setta alchemica Nove Calderoni.
Dopo che Sacre Mani del Fuoco Celeste sarà a una certa distanza e in territorio selvaggio, potrò assassinarlo. Quando arriverà quel momento, la setta alchemica Nove Calderoni potrebbe non sapere che sono stato io!"


Yi Yun fu piuttosto grato quando sentì Qin Zhengyang offrire il suo aiuto. La maggior parte delle persone non sarebbe stata disposta a correre un rischio del genere.


Tuttavia, Yi Yun scosse la testa. "Signore della città Qin, sono grato per le sue gentili intenzioni. Ma se doveste assassinare Sacre Mani del Fuoco Celeste, anche se fosse tra le lande selvagge, sarà molto facile per la setta alchemica Nove Calderoni investigare sulla questione. Dopotutto, non sono in grado di competere con Sacre Mani del Fuoco Celeste e lei hai un rapporto così stretto con me.
Sarà facile indovinare chi sia l'assassino. Inoltre, il saccheggio del Padiglione Immortale delle Miriadi richiede la sua presenza."


Dicendo questo, Yi Yun guardò nella direzione in cui era andato Sacre Mani del Fuoco Celeste. Ormai era lontano.


In effetti, Yi Yun aveva visto Sacre Mani del Fuoco Celeste rompere un talismano di trasmissione vocale quando avevano iniziato ad attaccare Si Shanhe. Forse era una richiesta di rinforzi o la comunicazione dei dettagli su Yi Yun alla setta alchemica Nove Calderoni.


Se Sacre Mani del Fuoco Celeste fosse stato ucciso, la colpa sarebbe ricaduta su Yi Yun e sarebbe stato inseguito dalla setta alchemica Nove Calderoni.


E come aveva detto Sacre Mani del Fuoco Celeste, all'inizio sarebbe stato solo lui a braccare Yi Yun. Non c’era da temere, inoltre il giovane stava pianificando di dedicarsi alla coltivazione, sperimentando l’isolamento più lungo che avesse mai avuto da quando aveva iniziato a praticare le arti marziali. Aveva intenzione di fare grandi progressi.


Ora, con l’imminente tempesta che avrebbe sconvolto il Territorio Divino delle Miriadi e i doni sostanziali delle varie maggiori fazioni, Yi Yun avrebbe ricevuto grandi quantità di tesori naturali. Con l'eredità dell'alchimista divino, Yi Yun poteva sfruttare al meglio queste risorse, permettendo alla sua forza di aumentare notevolmente.


"Giovane maestro Yi, la mia famiglia Guiyuan e la Perfezionata Qianhua hanno già inviato uomini a circondare il Palazzo Immortale delle Miriadi. La Perfezionata Qianhua ed io con questo vi salutiamo. Ci dirigeremo al Palazzo Immortale delle Miriadi per presiedere alla situazione."


Mentre diceva questo, Guiyuan Potian porse i suoi rispetti e partì rapidamente. La Perfezionata Qianhua e gli altri lo seguirono a loro volta. Dopo che il signore della città Qin diede alcuni consigli a Yi Yun, fece lo stesso..


In effetti, il campo di battaglia principale era il Palazzo Immortale delle Miriadi. Sebbene la vittoria fosse a portata di mano, non potevano permettersi di essere sconsiderati.


Yi Yun annuì. Non aveva interesse a partecipare alle battaglie successive.

