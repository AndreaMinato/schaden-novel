---
weight: 12030
title: Capitolo 1203 - Ampi Bottini di Guerra
pubDate: 2025-12-01T12:49:30.467Z
tags:
    - tmw
---


Capitolo regolare,
7 capitoli in coda totali (7 Alessandro)
0/1 sponsorizzazioni 1 euro a capitolo,
-Schadenfreude


Conclusi i suoi affari al Grande Raduno dell'Alchimia e della Medicina, Yi Yun fece ritorno alla tenuta del signore della città. Nei giorni seguenti, il palazzo brulicò di visitatori.


"Ora tutti voi potete tornare a casa."


Yi Yun fece un cenno verso i più di dieci giovani talenti di fronte a sé, parlando con noncuranza.


Negli ultimi giorni, Yi Yun aveva debellato la pestilenza. Partì da guarigioni singole, per poi iniziare a curare più di dieci persone alla volta.. Molti rimanevano perplessi nel vederlo eliminare la pestilenza con la stessa facilità con cui si versava dell’acqua. Non si stancava né fisicamente, né mentalmente. La faceva sembrare troppo facile.


"Giovane maestro Yi, ho un piccolo dono da parte del mio Maniero dello Yang Mistico. È solo un segno di gratitudine. Giovane maestro Yi, deve accettarlo."


Una ragazza vestita di verde si avvicinò a Yi Yun e s'inchinò con grazia. Le sue braccia snelle reggevano una scatola di legno che, aperta, rivelò un osso bianco argenteo.


Vedendo l'oggetto, Yi Yun alzò leggermente le sopracciglia. "Questa è la spina dorsale di un Serpente d'Acqua Verde?"


Yi Yun era molto istruito grazie agli appunti del divino alchimista e aveva una conoscenza enciclopedica. Riconobbe a colpo d'occhio l'origine dell'osso bianco. Semplicemente manipolandolo con la Divina Tecnica della Desolazione, avrebbe potuto raffinare reliquie di altissima qualità, il Lazurite d'Acqua Verde, che avrebbero fortificato il suo corpo e calmato la sua mente.


"Il giovane maestro Yi è proprio un esperto. Questa è proprio la spina dorsale del Serpente d'Acqua Verde! Sono davvero impressionata dal fatto che sia stato in grado di identificarla immediatamente."


Yi Yun scosse la testa e disse: "Non è niente di impressionante. Avete usato del Legno d'Acqua Pesante per costruire questa scatola e questo mi ha dato degli indizi. Le ossa del Serpente d'Acqua Verde contengono essenza dell’elemento acqua. Senza un contenitore fatto di Legno d'Acqua Pesante, l'essenza sarebbe andata dispersa."


"Giovane maestro Yi, ha ragione. Il mio Maniero dello Yang Mistico ha conservato quest'osso per molti anni e sembra appropriato donarlo al giovane maestro Yi. Per aver curato i nostri giovani dalla pestilenza, il nostro signore mi ha espressamente esortato a offrire questa spina dorsale al giovane maestro Yi. La prego di accettarlo."


La voce della ragazza vestita di verde era gentile e morbida. Solo ascoltarla calmava lo spirito.


"Allora, ringrazio il signore del Maniero dello Yang Mistico."


Yi Yun non si fece problemi. Era solo normale per lui ricevere alcuni benefici per aver prestato le sue cure mediche.


Quando ricevette la scatola di giada, sentì un leggero prurito al palmo. Lanciò uno sguardo curioso alla ragazza vestita di verde. Aveva allungato le sue dita snelle e gli aveva sfiorato delicatamente il palmo.


Accorgendosi che Yi Yun l'aveva guardata, arrossì leggermente e sussurrò: "Sono Xuan Shui'er, una discepola del Maniero dello Yang Mistico. Se il giovane maestro Yi ha tempo, dovrebbe far visita al Maniero dello Yang Mistico."


Detto ciò, la ragazza in verde si alzò in fretta e scappò via rapidamente.


Lasciò Yi Yun stordito. Quella ragazza era davvero troppo audace.


In quel momento, risuonò una risata ammaliante. "Il giovane maestro Yi ha proprio fortuna in amore. Persino Xuan Shui'er si sta gettando tra le sue braccia."


Yi Yun si voltò a guardare sentendo la voce. Vide la principessa Volpe Bianca e fata Youqin che si avvicinavano.


In quei giorni, la Perfezionata Qianhua aveva lasciato fata Youqin alla tenuta del signore della città. Lei era diventata familiare con Yi Yun, così in realtà era stata lei a fare il commento scherzoso.


"Cosa significa? Fata, conosce Xuan Shui'er?"


"No, so solo di lei. Giovane maestro Yi, non ha forse salvato Dong Xiaowan in passato? C'era una classifica delle donne più splendide della città delle Miriadi, e Dong Xiaowan era al diciannovesimo posto?
Quanto a Xuan Shui'er, le sue origini sono superiori a quelle di Dong Xiaowan, quindi la sua posizione è piuttosto alta. Credo fosse la quarta o la quinta. È piuttosto impressionante. E a parte lei, ci sono molte mie amiche che desiderano che io le presenti a lei."


Mentre fata Youqin parlava, la sua bellezza da dipinto mostrò un lieve sorriso. Ora, Yi Yun godeva di grande prestigio nella città delle Miriadi. Era un esperto di prim'ordine che poteva superare un Lord Divino in futuro, e aveva abilità alchemiche superbe che lo destinavano a diventare un saggio. Ognuna di queste qualità faceva sbavare d'invidia le grandi fazioni.


Naturalmente, per le donne, Yi Yun era l'uomo perfetto. Molte erano persino disposte a essere sue concubine.


"Yi Yun, questo è qualcosa che lo zio Qin vuole che ti consegni."


Per impedire alla fata Youqin di stuzzicare ulteriormente Yi Yun, la principessa Volpe Bianca porse una scatola di giada a Yi Yun. "Questo è stato ottenuto dal tesoro del Padiglione Immortale delle Miriadi."


In questi ultimi giorni, il Padiglione Immortale delle Miriadi era stato obliterato. I topi fuggivano dalla nave che affondava, quindi molti discepoli del Padiglione Immortale delle Miriadi avevano giurato fedeltà ad altre sette o si erano frammentati in fazioni più piccole. Qin Zhengyang e gli altri avevano ottenuto ricchezze innumerevoli dal tesoro del Padiglione Immortale delle Miriadi.


Yi Yun non era interessato alle ricchezze, ai manuali di coltivazione o agli artefatti. Naturalmente, quelli erano stati divisi tra le altre fazioni. Quanto ai tesori naturali di altissimo livello, specialmente quelli che potevano potenziare il proprio livello di coltivazione, Qin Zhengyang li avrebbe mandati a Yi Yun.


Anche se questi tesori erano ottimi, Qin Zhengyang aveva ormai raggiunto l'apice della sua coltivazione. Era improbabile che potesse aumentarla ulteriormente, quindi era meglio lasciare quei tesori a Yi Yun.


"Il signore della città Qin è davvero generoso. Questa è già la ventesima scatola più o meno. E ogni tesoro che consegna è particolarmente prezioso."


Yi Yun stimò che Qin Zhengyang gli avesse consegnato la maggior parte dei tesori naturali di altissimo livello del Padiglione Immortale delle Miriadi.


Sebbene fossero solo una porzione estremamente piccola dell'immensa ricchezza posseduta dal Padiglione Immortale delle Miriadi, erano molto importanti per Yi Yun.


Yi Yun non fece cerimonie e prese la scatola di giada. Sapeva che, durante l'assedio al Padiglione Immortale delle Miriadi, il signore della città Qin aveva tenuto per sé molti manuali di coltivazione, tesori e una parte delle pillole. Molte di queste risorse erano inutili per il signore della città Qin ma furono usate come ricompense per i più giovani.


Il signore della città Qin probabilmente intendeva costruire una sua fazione.


In precedenza, il signore della città delle Miriadi non avrebbe avuto il permesso di avere una propria fazione. Ma ora, dato l'alto prestigio del capo della città Qin e il supporto invisibile di Yi Yun, nessuno gli avrebbe impedito di stabilire la propria fazione. Yi Yun era molto disposto a vederlo accadere.


"Giovane maestro Yi, con il saccheggio del Padiglione Immortale delle Miriadi, la famiglia Guiyuan e il Capitolo del Paradiso sono diventate le fazioni principali. Ora, le attività nel distretto centrale sono state spartite tra di loro. La mia maestra ha deliberatamente conservato la Farmacia dei Doni Celesti e intende donargliela, come una delle sue proprietà."


La Farmacia dei Doni Celesti?


Yi Yun esitò un momento. Il suo primo pensiero fu di rifiutare, dato che prima o poi avrebbe lasciato il Territorio Divino delle Miriadi. Anche se era un negozio in una posizione privilegiata, non ne avrebbe tratto molto vantaggio.


Ma ripensandoci, Yi Yun cambiò idea. Disse: "Allora, grazie, fata Youqin. Accetterò questo negozio."


Mentre parlava, tese la mano e una pagoda in miniatura apparve roteando nel nulla. Non era altro che la torre dell'Avvento Divino.


"Ru'er, Xiaowan, uscite fuori."


Mentre parlava, Ru'er e Dong Xiaowan furono trasportate fuori dalla torre dell'Avvento Divino. Yi Yun aveva già ottenuto tutti i materiali necessari per raffinare le Pillole dell'Anima Cava, e quindi non aveva più bisogno che Ru'er e Dong Xiaowan si prendessero cura di Ling Xie'er. Tuttavia, voleva lasciare una casa rispettabile alle due ragazze.


"Ru'er, Xiaowan, ho un negozio di cui vorrei che vi occupaste. In futuro, se mai tornerò nella città delle Miriadi, verrò sicuramente a trovarvi."


Possedere un pezzo di terra nella città delle Miriadi era piuttosto vantaggioso. Inoltre, i ricavi che avrebbe generato sarebbero stati immensi.


"Ah? Un negozio?"


Ru'er e Dong Xiaowan non erano ancora al corrente di ciò che era accaduto nella città delle Miriadi. Erano confuse, perché erano ancora sotto l'impressione che Yi Yun fosse braccato dal Padiglione Immortale delle Miriadi.


"Giovane maestro, questo posto è…"


Dong Xiaowan rimase sbalordita quando vide fata Youqin e la principessa Volpe Bianca. Poteva essere la città delle Miriadi?


"Seguitemi."


Mentre parlava, Yi Yun condusse Dong Xiaowan e Ru'er fuori dalla tenuta del signore del palazzo.


Quando le due donne videro che stavano uscendo dal palazzo senza alcun travestimento, rimasero un po' sbigottite. Il Padiglione Immortale delle Miriadi aveva rinunciato a dare la caccia a Yi Yun?


Tuttavia, mentre camminavano, videro che molti pedoni per le strade riconoscevano Yi Yun. Non solo non segnalavano nulla al Padiglione Immortale delle Miriadi, ma erano persino estremamente educati con lui.


Questo lasciò Dong Xiaowan e Ru'er sbalordite. Cos’era successo nell’arco di pochi mesi?


"Più avanti c'è la Farmacia dei Doni Celesti."


Disse fata Youqin con un sorriso. Erano già nel distretto più trafficato della città.


La magnifica Farmacia dei Doni Celesti torreggiava al centro della città delle Miriadi. Tuttavia, la sua insegna era stata rimossa, e a sostituirla c'era scritto 'Galleria Yun Xin'!


Vedendo le parole 'Galleria Yun Xin' appese in alto, Yi Yun provò un misto di emozioni. Quando l'anima di Ling Xie'er si era improvvisamente indebolita, aveva cercato disperatamente una reliquia del Ripristino Spirituale. Aveva preso in prestito ottocentomila Rune Miriadi per comprare la medicina dalla Farmacia dei Doni Celesti, ma Huyan Cang e Zuoqiu Haoyu avevano complottato contro di lui.
Visto che era stato messo in difficoltà, Yi Yun non aveva avuto altra scelta se non andarsene. Era riuscito a salvare Ling Xie'er solo consumando metà di una Radice del Ritorno dell'Anima.


E ora, Yi Yun era tornato qui, come il nuovo proprietario della Farmacia dei Doni Celesti.


Il modo in cui il mondo cambiava faceva davvero sospirare.


Fata Youqin chiaramente sapeva cos’era successo a Yi Yun nella Farmacia dei Doni Celesti. Disse sommessamente: "Giovane maestro Yi, in quanto membro del Padiglione Immortale delle Miriadi, Zuoqiu Bo è stato eliminato. Quanto alla Farmacia dei Doni Celesti, Huyan Cang era in combutta con il Padiglione Immortale delle Miriadi fin dall'inizio. Ora, con il Padiglione Immortale delle Miriadi distrutto, si è già arreso da tempo.
Tuttavia, a causa del suo risentimento verso di lei, la mia maestra si è occupata di lui. Gli ha fatto firmare un contratto da schiavo e, non appena lei raffinerà il contratto principale, Huyan Cang sarà leale a lei per un periodo di centomila anni."


"Sarà a disposizione del giovane maestro Yi e potrà servire la Farmacia dei Doni Celesti. Ah no, intendo la galleria Yun Xin."


Dopo aver finito la spiegazione, la fata Youqin gridò: "Huyan Cang, vieni fuori."


Appena la sua voce si spense, un Huyan Cang dall'aspetto reverenziale si precipitò fuori. Si inchinò a Yi Yun e disse: "Giovane maestro Yi, questo vecchio schiavo Huyan Cang le porge i suoi saluti."


I guerrieri normalmente avrebbero preferito morire piuttosto che firmare un contratto da schiavo; tuttavia, Huyan Cang non era ordinario. Era una persona che teneva più alla vita che al proprio onore. Tutto ciò che gli importava erano le ricchezze.


Era meglio essere vivi che morti. Almeno poteva ancora essere un alchimista nella galleria Yun Xin. Il contratto era di centomila anni, e Huyan Cang aveva ancora un bel po' di vita davanti a sé. Dopo centomila anni, avrebbe riacquistato la libertà.


"Centomila anni sono davvero lunghi."


Yi Yun ne fu meravigliato. Per un guerriero che aveva coltivato per meno di cent'anni, centomila anni erano estremamente lunghi. Tuttavia, per molti vecchi mostri, una punizione di centomila anni non era considerata eccessiva. Era davvero piuttosto pressante per quel vecchio.


Yi Yun prese il contratto principale dalla fata Youqin e lo passò con noncuranza a Ru'er. Disse: "Ru'er, raffina il contratto principale. Da oggi, tu e Xiaowan gestirete la galleria Yun Xin. Tornerò di tanto in tanto a dare un'occhiata."


"Co…Cosa?"


Dong Xiaowan e Ru'er spalancarono gli occhi. Erano già stordite dal vedere Huyan Cang correre a inchinarsi a Yi Yun chiamandosi vecchio schiavo.


Ora, dopo aver sentito che Yi Yun aveva dato loro un negozio da gestire, il negozio numero uno della città delle Miriadi, con uno dei grandi alchimisti come schiavo di Ru'er, erano rimaste davvero sconvolte.


"Giovane Maestro, cosa significa questo?!"


"Esatto. Come possiamo fare un buon lavoro se ci lascia un negozio così grande?"


Le due ragazze erano un po' nel panico.


Tuttavia, a Yi Yun non importava. Disse: "Provate. Se avrete difficoltà, potete chiedere aiuto al signore della città Qin. Per quanto riguarda ciò che è accaduto in questi giorni, il Padiglione Immortale delle Miriadi è già stato annientato.
Ora, le dinamiche di potere in città sono cambiate. Questo negozio è stato in realtà reclamato dalla famiglia Guiyuan e dal Capitolo del Paradiso, ma lo hanno lasciato a me."


Yi Yun le informò con noncuranza degli avvenimenti recenti, lasciando Ru'er e Dong Xiaowan un po' stordite. Non erano stupide, quindi sapevano quanto era prezioso il negozio. Che lui lo avesse ricevuto significava che aveva avuto un ruolo importante nella distruzione del Padiglione Immortale delle Miriadi. Altrimenti, non avrebbe ricevuto tali remunerazioni.


Era completamente incredibile. Il Padiglione Immortale delle Miriadi, l'egemone del Territorio Divino, era un colosso per le due ragazze. Qualche mese prima, il Padiglione Immortale delle Miriadi aveva offerto grandi ricompense per la cattura di Yi Yun, e adesso era stato distrutto…


"Il giovane maestro Yi ha davvero una grande lungimiranza nel lasciare un tale negozio alle sorelle Xiaowan e Ru'er. Sorelle, siete davvero fortunate. Se incontrate problemi durante la gestione del negozio, oltre che al signore della città Qin, potrete chiedere anche al mio Capitolo del Paradiso.” Disse fata Youqin con sincerità.


Sapeva che molte donne affascinanti nella città delle Miriadi volevano fare la conoscenza di Yi Yun, e molte di loro erano più eccellenti di Dong Xiaowan e Ru'er, eppure non avevano ricevuto una tale opportunità.


Le due ragazze erano davvero fortunate. Sebbene lo stessero solo aiutando a gestire la galleria Yun Xin, con la maggior parte dei profitti che andavano a Yi Yun, ricoprivano comunque una posizione elevata. E con il supporto di Yi Yun, la loro posizione nella città delle Miriadi sarebbe solo diventata più importante. Sarebbero diventate membri degli alti ranghi della città e potrebbero veramente essere descritte come passeri che si erano trasformati in fenici.


Ru'er e Dong Xiaowan sapevano che l'obiettivo finale di Yi Yun non era nel Territorio Divino delle Miriadi. Così Ru'er iniziò a raffinare il contratto principale di Huyan Cang.


Vedendo questa scena, la faccia di Huyan Cang sembrò trasformarsi in una melanzana ammaccata. Poteva accettare di diventare lo schiavo di Yi Yun. Dopotutto, il giovane avrebbe potuto superare un Lord Divino in futuro o diventare un saggio dell’alchimia. In quel caso non sarebbe stato così vergognoso; tuttavia, Yi Yun non lo voleva nemmeno. Lo aveva lasciato casualmente a una serva al suo fianco.


Pensando di dover essere schiavo di una ragazzina per i prossimi centomila anni, era ovvio quanto Huyan Cang si sentisse avvilito.


Nelle due settimane successive, l'ordine nel Territorio Divino delle Miriadi fu ristabilito. La galleria Yun Xin fu riaperta e Yi Yun aveva casualmente raffinato alcune pillole in un paio di calderoni. Il giorno dell'inaugurazione, la folla quasi fece a pezzi le porte per entrare.


A prescindere dal fatto che fossero pillole di qualità raffinate da Yi Yun, la gente si sarebbe accapigliata per comprare anche le pillole ordinarie. Non c'era altra ragione se non il fatto che fosse il marchio di Yi Yun.


Ru'er e Dong Xiaowan si diedero da fare. Contemporaneamente, Yi Yun stava salutando il signore della città Qin e la principessa Volpe Bianca.


Non intendeva lasciare il Territorio Divino delle Miriadi subito, ma stava pianificando un lungo ritiro. Durante questo isolamento, intendeva raffinare le Pillole dell'Anima Cava per salvare Ling Xie'er.


Una volta che Ling Xie'er si fosse risvegliata, il Seme del Fuoco del Dio Eretico avrebbe avuto uno spirito. Questo avrebbe notevolmente potenziato la forza di combattimento e le abilità alchemiche di Yi Yun.


Ora, aveva un disperato bisogno di crescere.


