---
title: Capitolo 1204 - Pillola dell'Anima Cava Completata
pubDate: 2025-12-01T12:49:30.468Z
tags:
    - tmw
---


Capitolo sponsorizzato, ringraziamo Alessandro!
6 capitoli in coda totali (6 Alessandro)
0/1 sponsorizzazioni 1 euro a capitolo,
-Schadenfreude


Il Territorio Divino delle Miriadi era molto vasto. Una lunga catena montuosa si snodava lungo le sue regioni settentrionali e queste vette erano coperte da foreste primordiali e non presentavano tracce di attività umana.


In questa valle montuosa, c'era un lago simile ad ambra. L'acqua era immobile, permettendo di scrutare il fondo. Rifletteva perfettamente la luna brillante appesa nel cielo notturno, sprigionando una bellezza straordinaria.


"Sarà questo."


Yi Yun guardò il paesaggio circostante che sembrava proprio una terra di tesori. Soprattutto, era tranquillo e indisturbato.


Con un movimento della mano, le mille sciabole volanti volarono via come fiocchi di neve creando una formazione di lame simile ad un uragano che avanzò attraverso le montagne e si infilò in profondità.


Yi Yun seguì le mille sciabole volanti delle nevi e raggiunse rapidamente un punto a cento metri sottoterra. Qui, usò le sue fiamme di Puro Yang per aprirsi una vasta caverna.


La separò in diverse stanze: una stanza per la coltivazione, un giardino di erbe, una camera da letto, un laboratorio alchemico e altro ancora..


Subito dopo, Yi Yun sigillò l'ingresso e posizionò una formazione di occultamento. Da lontano, l'ingresso era scomparso e persino la valle era diventata invisibile. C'era solo un lago dall’acqua limpida. Non c'era nulla che sembrasse fuori posto.


Come tocco finale, Yi Yun distorse lo spazio sotterraneo. Separò la caverna in un mondo in miniatura indipendente. In alto nel cielo era apparso un sole di Puro Yang, e lui iniziò a piantare fiori ed erbe a caso. Usò la sua energia spirituale per farli germogliare all'istante, e presto, il mondo in miniatura sotterraneo fu illuminato dal sole che splendeva allegramente. La natura era ovunque nell'aria e ora sembrava un paradiso ultraterreno.


Yi Yun guardò con soddisfazione la sua cavernosa. Adesso era in grado di aprire un mondo in miniatura tutto suo. C'era stato un tempo in cui un'impresa del genere gli sarebbe sembrata impossibile.


La stanza di coltivazione, la camera da letto e il laboratorio alchemico non avevano bisogno di ulteriori descrizioni, ma il giardino di erbe era un posto speciale. Yi Yun possedeva decine di erbe preziose. Erano state accumulate dal Padiglione Immortale delle Miriadi nel corso di milioni di anni, tanto che i vecchi mostri della setta alchemica Nove Calderoni avrebbero provato invidia alla sola vista di questi tesori.


E tra le decine di erbe, le più preziose erano dentro le due scatole di giada nelle sue mani.


Yi Yun prima installò una formazione attorno al giardino di erbe prima di aprire un contenitore.


"Whew!"


Un raggio bianco sfrecciò fuori e un piccolo cervo bianco alto circa trenta centimetri saltò giù dalla scatola di giada, scavando nelle profondità del terreno per poi svanire.


Questa era una Ginseng Monarca del Cervo Bianca Giada, un'erba di grado supremo. Inoltre, aveva preso forma e possedeva una sua intelligenza. La rendeva più preziosa di qualsiasi altro tesoro.


Negli appunti del divino alchimista, era scritto che si poteva usare il Ginseng Monarca del Cervo Bianca Giada per raffinare Pillole dei Nove Colori che servivano per aiutare un Supremo a fare progressi. Sebbene Yi Yun fosse solo allo stadio del Palazzo del Dao, le sue fondamenta erano robuste e aveva in sé l'Albero Divino Legno Azzurro, quindi poteva sicuramente usare tali pillole per coltivare.


Sebbene il Ginseng Monarca del Cervo Bianca Giada fosse svanito, lo spazio in cui si trovavano era stato sigillato dalla formazione di Yi Yun. Non aveva bisogno di preoccuparsene poiché non aveva modo di fuggire.


Il secondo contenitore si aprì su un altro mondo. Dentro c'era un regno acquatico. Come il cervo, un'acqua spirituale aveva preso forma.


Usare tale acqua spirituale per il raffinamento naturalmente era eccellente, ma Yi Yun non aveva intenzione di farlo. Voleva utilizzarla per nutrire il giardino di erbe e persino l'intera abitazione cavernosa. Avrebbe permesso al suo ritiro di avere adeguate quantità di energia spirituale in modo che le erbe potessero crescere rigogliose.


Yi Yun completò l'arredamento del suo giardino di erbe in mezza giornata. Subito dopo, meditò nel suo laboratorio alchemico per tre giorni e tre notti. Dopo aver sentito di essere tornato al picco delle sue condizioni, Yi Yun tirò fuori la Radice del Ritorno dell'Anima che possedeva.


Tutte le erbe supplementari erano pronte. Così, Yi Yun evocò il Calderone dell'Alchimia Divina.


Sebbene avesse perso la sua formazione principale, non era di grande importanza. Con la forza attuale di Yi Yun e le numerose erbe di grado supremo che possedeva, era sicuro di poter raffinare le Pillole dell'Anima Cava.


Yi Yun fece un respiro profondo mentre guardava solennemente i materiali. Accese il Calderone dell'Alchimia Divina usando il Seme del Fuoco del Dio Eretico con una mano e vi gettò dentro un'erba supplementare.


In passato, usando il Cristallo Viola, Yi Yun poteva estrarre l'essenza medicinale in pochi minuti. Aveva persino gettato numerose erbe in un calderone una volta, estraendole tutte insieme.


Tuttavia, Yi Yun fu particolarmente meticoloso questa volta. Non solo estrasse ogni erba una alla volta, ma dedicò persino trenta minuti ad ogni erba, assicurandosi di completare il processo alla perfezione, senza sprecare nemmeno una briciola.


Dopo quattro ore, Yi Yun iniziò finalmente a raffinare l'erba principale, la Radice del Ritorno dell'Anima.


La Radice del Ritorno dell'Anima che il Padiglione Immortale delle Miriadi aveva trovato era di qualità migliore, ma la metà che rimaneva a Yi Yun non andò sprecata. Le ripose entrambe nel Calderone dell'Alchimia Divina e le raffinò insieme.


Questa volta, Yi Yun impiegò due ore a raffinare la Radice del Ritorno dell'Anima. Un po' alla volta, estrasse meticolosamente ogni filamento d'essenza come se stesse facendo un intervento chirurgico complesso.


Mentre manteneva il Seme del Fuoco del Dio Eretico, Yi Yun si ritrovò affaticato. Tuttavia, si era preparato da tempo per questo momento. Consumò una Reliquia del Ripristino Spirituale che aveva messo da parte in anticipo. L'acqua spirituale che aveva preso forma era stata anche spostata nel laboratorio alchemico, fornendogli le energie spirituali più pure.


Finalmente, quando tutta l'essenza medicinale fu estratta, Yi Yun non si affrettò a completare i sigilli. Invece, trascorse un intero giorno cuocendo attentamente il liquido erboristico usando il Seme del Fuoco del Dio Eretico, rimuovendo ogni impurità.


Il liquido grande circa quanto un pugno si restrinse, diventando cristallino e splendente, con una lucentezza verde smeraldo.


A questo punto, anche se Yi Yun avesse terminato il processo di raffinamento, solo questo liquido erboristico sarebbe stato un tonico per l’anima di grado supremo.


Ma Yi Yun proseguì, e iniziò a formare i suoi sigilli. Ogni sigillo era fatto diligentemente e meticolosamente. Le pillole dell'Anima Cava necessitavano di centootto sigilli. Con il controllo assoluto dell'energia del Cristallo Viola, ogni sigillo fu completato alla perfezione.


Finalmente… le pillole erano complete!


In quel momento, Yi Yun aveva già consumato la sua seconda Reliquia del Ripristino Spirituale. Aveva intenzione di completare il processo in una sola volta. Doveva cogliere alla perfezione sia l'opportunità che il riscaldamento richiesto.


"Peng!"


Il coperchio del Calderone dell'Alchimia Divina si spalancò mentre un raggio verde ne usciva. Yi Yun lo afferrò mentre stringeva in mano le pillole calde. Quando aprì il palmo, vide un totale di nove Pillole dell'Anima Cava!


Ogni Pillola dell'Anima Cava era coperta da splendide incisioni che si erano formate naturalmente grazie alle leggi del mondo.


Il numero massimo di Pillole dell'Anima Cava che potevano essere raffinate in un calderone era nove. Non mancava una sola pillola ed erano tutte perfette. Si poteva dire che questo fosse il calderone di pillole più riuscito che Yi Yun avesse mai raffinato!


Vedendo questa scena, Yi Yun divenne soddisfatto. Sospirò e si asciugò le fitte perle di sudore che si erano formate sulla sua fronte.


Finalmente, tutti i suoi sforzi non erano stati vani. Le erbe di grado supremo che erano stagionate e molto richieste, insieme al Seme del Fuoco del Dio Eretico, alle Reliquie del Ripristino Spirituale e all'acqua spirituale che aveva preso forma, avevano facilitato un tale risultato.


Le Pillole dell'Anima Cava erano estremamente preziose. Erano, ad oggi, le pillole più preziose che Yi Yun avesse mai creato. Usandole, avrebbe potuto finalmente curare Ling Xie'er. Le Pillole dell'Anima Cava rimanenti sarebbero state d’aiuto anche per lui.


