---
weight: 12070
title: Capitolo 1207 - Il Canone Divino dei Diecimila Elfi
pubDate: 2025-12-01T12:49:30.469Z
tags:
    - tmw
---


Capitolo sponsorizzato, ringraziamo Alessandro!
5 capitoli in coda totali (5 Alessandro)
0/1 sponsorizzazioni 1 euro a capitolo,
-Schadenfreude


Dopo che Ling Xie'er iniziò a coltivare, Yi Yun entrò in un'altra stanza.


La sua camera di coltivazione era spartana. C'era solo un letto di pietra situato in mezzo ad un’aiuola di erbe spirituali.


Yi Yun si sedette sul letto di pietra e impiegò alcuni giorni per focalizzarsi sulla sua energia e uscire finalmente dallo stato in cui entrava per raffinare pillole.


Quando la sua mente fu completamente calma, e gli sembrò di essere l'unica persona rimasta al mondo, Yi Yun allungò la mano e la passò sul suo anello interspaziale, tirando fuori un foglio lucente.


Era la pagina del "Canone Divino dei Diecimila Elfi"!


Gli era stata data dal suo maestro, il Lord Pioggia Propizia, prima che si separassero. Il Lord Pioggia Propizia aveva detto che tentare di imparare il "Canone Divino dei Diecimila Elfi" sarebbe stato più dannoso che benefico se si fosse stati privi della forza necessaria.


Ora Yi Yun era al primo piano dello stadio del Palazzo del Dao e poteva sfuggire illeso ai Supremi. Aveva dentro di sé l'Albero Divino Legno Azzurro e il Seme del Fuoco Eretico, quindi poteva ora tentare l'impresa in sicurezza.


Più una tecnica di coltivazione era potente, più veloce sarebbe stata da coltivare. Diventerebbe immensamente potente dopo averla padroneggiata. Lo stesso attacco avrebbe avuto un effetto completamente diverso se alimentato da una tecnica differente.


Il "Canone Divino dei Diecimila Elfi" era una tecnica di coltivazione di grado supremo nei dodici Cieli Empirei. Innumerevoli persone avrebbero commesso follie anche solo per afferrarne una pagina. L'unico risultato sarebbe una tempesta di sangue.


Yi Yun appoggiò la pagina sul palmo della sua mano e la sollevò delicatamente.


Immediatamente, la pagina si alzò in volo e fluttuò a mezz'aria. Subito dopo, emise un bagliore accecante, inondando la minuscola camera di coltivazione con la luce dorata.


Allo stesso tempo, formule iniziarono a fluire nella mente di Yi Yun.


"La pagina del 'Canone Divino dei Diecimila Elfi' è più adatta agli elfi, ma io ho una stirpe del Drago dei Fiumi Divoratore dei Cieli. Inoltre, ho il Corvo Dorato a Tre Zampe e la Nove Neonati come miei totem. Posso coltivare questa tecnica!"


Yi Yun chiuse gli occhi per poi riaprirli bruscamente.


Nelle sue pupille c'era uno splendido cielo stellato, ma sembrava anche che stesse sorgendo un sole al loro interno.


Grandi quantità di qi vitale affluirono verso Yi Yun. Lentamente, rune dorate iniziarono ad apparire sul suo corpo. Osservando attentamente, queste rune dorate erano linee nomologiche.


Le leggi turbinavano attorno a Yi Yun e apparivano sulla sua pelle, come se si stessero fondendo con la sua carne e il suo sangue.


Innumerevoli rune dorate riempirono gradualmente l'intera camera di coltivazione. Mentre ruotavano attorno a Yi Yun in modo misterioso, emettevano fluttuazioni nomologiche terrificanti.


E in mezzo a tutte queste leggi, Yi Yun sedeva sul letto di pietra con la parte superiore dei suoi vestiti completamente distrutta. In tutto il suo corpo, sulla sua pelle calda come la giada, era pieno di linee nomologiche. Sembravano essere un altro strato dorata estremamente abbagliante.


Rune nomologiche lampeggiavano negli occhi di Yi Yun in modo indescrivibile.


Mentre Yi Yun era avvolto dalle accattivanti rune nomologiche, il tempo scorreva come una corrente impetuosa. Senza che se ne accorgesse, i totem del Corvo Dorato e della Nove Neonati si manifestarono. Apparì anche l'immagine illusoria dell'Albero Divino Legno Azzurro dietro di lui.


Il Corvo Dorato e la Nove Neonati volavano in cerchio attorno all'Albero Divino Legno Azzurro lanciando grida tonanti. Anche l'immagine illusoria della Valle Tang di Fusang emerse dietro l'Albero Divino Legno Azzurro.


Un mondo completamente nuovo sembrò rivelarsi dietro Yi Yun, e lì era l’egemone assoluto di quest’ordine. Teneva le leggi naturali nelle sue mani.


Nella sua coltivazione, in cui non aveva percezione del tempo, Yi Yun sembrò entrare in uno spazio mistico. Non aveva mai sperimentato tali fenomeni praticando qualsiasi altra tecnica di coltivazione.


Le rune nomologiche si impressero nella sua pelle, carne e sangue. Tutto questo si rifletteva chiaramente nella percezione di Yi Yun.


La sensazione era più stupefacente che rinascere in un nuovo corpo.


Yi Yun si immerse nella coltivazione, dimenticandosi completamente del mondo esterno.


Il mondo sotterraneo era estremamente sicuro. Anche Ling Xie'er stava coltivando, quindi non c'era nulla che richiedesse la sua attenzione.


…


Città delle Miriadi.


Dopo i tumultuosi cambiamenti di alcuni anni prima, la città delle Miriadi era cambiata completamente.


L'unica caratteristica che non era cambiata era il fatto che fosse rimasta l'area commerciale centrale del Territorio Divino delle Miriadi. Era ancora immensamente fiorente.


Guerrieri affluivano costantemente da varie aree del Territorio Divino delle Miriadi o addirittura da altre regioni.


Nel momento in cui uscivano dalle formazioni di teletrasporto, entravano con entusiasmo nella città delle Miriadi.


"Ho sentito parlare di una galleria Yun Xin nella città delle Miriadi che è estremamente famosa per le sue pillole. Questa volta sono qui per comprare delle medicine."


"Io non sono qui per comprare medicine. Sono interessato solo a dare un'occhiata per ampliare i miei orizzonti. Ho sentito che il vero proprietario della galleria Yun Xin è Yi Yun. È stato lui a condurre la distruzione del Padiglione Immortale delle Miriadi."


"Lo so anche io. Quel giovane maestro Yi è davvero una leggenda."


Yi Yun!


Dietro questo gruppo di persone, un uomo incappucciato si fermò di colpo quando sentì il nome di Yi Yun.


Guardò il profilo della lontana città delle Miriadi e i suoi occhi lampeggiarono di intento omicida.


L'uomo incappucciato non entrò nella città delle Miriadi e invece apparve su una montagna non lontana.


Dopo essersi assicurato che non ci fosse nessuno nei dintorni, si tolse il cappuccio.


Se Yi Yun fosse stato lì, avrebbe immediatamente riconosciuto che questa persona era Sacre Mani del Fuoco Celeste.


Al Grande Raduno dell'Alchimia e della Medicina, Sacre Mani del Fuoco Celeste era fuggito, ma dopo essere tornato alla sua setta, era stato punito per aver perso il Fuoco Celeste del Serpente Volante e la fiamma figlia del Ghiaccio Estremo di un’altra discepola.


Peggio ancora, aveva perso contro un membro della giovane generazione che aveva coltivato per meno di un secolo. Era stato ridicolizzato enormemente a causa di Yi Yun. Sentiva che la sua fiducia nelle sue capacità fosse stata completamente distrutta da Yi Yun. Dopo che aveva perso il suo Fuoco Celeste, la sua forza e le sue tecniche alchemiche erano diminuite drasticamente.
Non avrebbe mai più avuto pace finché Yi Yun fosse stato vivo.


Yi Yun stesso era solo allo stadio del Palazzo del Dao. Sacre Mani del Fuoco Celeste aveva preparato un oggetto particolare per affrontarlo. Era sicuro che, anche se avesse fallito inaspettatamente nell'uccidere Yi Yun, sarebbe stato in grado di strappargli via la sua fiamma.


La fiamma speciale di Yi Yun lo aveva lasciato pieno di desiderio.


Tuttavia, quando Sacre Mani del Fuoco Celeste era tornato di corsa nella città delle Miriadi, Yi Yun era già entrato in isolamento. Aveva passato diversi anni a cercarlo, ma senza successo.


Sebbene non sapesse dov’era Yi Yun, Sacre Mani del Fuoco Celeste portò molta pazienza. Credeva che avrebbe potuto aspettare fino al giorno in cui Yi Yun sarebbe riapparso.


"Yi Yun, sei riuscito a scacciare gli spiriti malvagi e a curare la pestilenza solo grazie a quella fiamma speciale! Quando ti deruberò della tua fiamma, non avrai più nulla e io ritornerò a fare progressi per diventare un saggio!" Sacre Mani del Fuoco Celeste borbottò tra sé e sé con un'espressione cupa e sinistra.


L'umiliazione che aveva sofferto gli dava la sensazione di essere sul punto di esplodere. Aveva bisogno di sfogarsi. Yi Yun era diventato una figura leggendaria della città delle Miriadi e tutti lo elogiavano. Quanto a lui, era diventato come un vagabondo disprezzato.


Ma in quel momento, una voce improvvisamente risuonò da dietro di lui. "Un senso di odio molto intenso. Perché non me ne parli in dettaglio?"


Sacre Mani del Fuoco Celeste si irrigidì.


Chi era riuscito ad apparire silenziosamente dietro di lui senza che lui se ne accorgesse?


La figura di Sacre Mani del Fuoco Celeste volò immediatamente lontano prima di girarsi. Si rese conto che c'era un uomo dai capelli rossi in piedi di fronte a lui, a solo pochi passi di distanza.


L'uomo dai capelli rossi lo guardò con indifferenza. "Ti sto osservando da molto tempo. Ho sentito il nome Yi Yun diverse volte negli ultimi anni. Sembra che tu provi risentimento nei suoi confronti? È meglio che tu non faccia sciocchezze. Anche se non sono ancora tornato al mio picco, posso ancora sconfiggerti facilmente."


"Chi... chi sei!?" Sacre Mani del Fuoco Celeste era sconvolto. La persona parlava e si comportava in modo strano!


Di fronte all'uomo dai capelli rossi, Sacre Mani del Fuoco Celeste provò una sensazione di repressione nell’anima. L'uomo lo aveva seguito per diversi giorni senza che lui se ne accorgesse!?


"Non ripeterò di nuovo la mia domanda. Parlami di Yi Yun!" Disse di nuovo l'uomo dai capelli rossi.


Sacre Mani del Fuoco Celeste ebbe la sensazione che se non gli avesse risposto, l'uomo dai capelli rossi avrebbe immediatamente attaccato.

