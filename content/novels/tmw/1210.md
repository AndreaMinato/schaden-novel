---
weight: 12100
title: Capitolo 1210 - Il Potere degli Spiriti Maligni
pubDate: 2025-12-04T15:38:58.260Z
tags:
    - tmw
---


Capitolo sponsorizzato, ringraziamo Alessandro!
2 capitoli in coda totali (2 Alessandro)
0/1 sponsorizzazioni 1 euro a capitolo,
-Schadenfreude


Nessuno rispose alla domanda dell’uomo. Molte persone si erano radunate nei dintorni della galleria Yun Xin, a guardare l'improvviso assalto.


Ru'er era nel cortile interno e accorse fuori sentendo il trambusto. Tuttavia, fu trattenuta da Dong Xiaowan. "Ru'er, torna dentro. Non uscire!"


In termini di forza, Ru’er era la più debole.


"Così siete voi due. Vi conosco. Tu sei Dong Xiaowan, l'ingrediente principale. Ti occupi della gestione del negozio di Yi Yun."


"E tu, devi essere Fata Youqin. Anche tu eri coinvolta nella distruzione del Padiglione Immortale delle Miriadi."


La voce dell'uomo col mantello era sgradevole. Chiaramente era molto informato su Yi Yun.


In quel momento, lo sguardo di Fata Youqin penetrò le ombre del cappuccio dello sconosciuto e ne vide metà del volto.


Era un volto estremamente pallido, cosparso di macchioline di sangue. Il sangue sembrava trasudare da sotto la sua pelle, dandogli un aspetto raccapricciante e orribile.


Il cuore della Fata Youqin si strinse. Le sembrava vagamente familiare!


"Tu... sei... Sacre Mani del Fuoco Celeste!?"


Nonostante fosse cambiato drasticamente, i lineamenti del suo viso erano rimasti uguali. Era senza dubbio Sacre Mani del Fuoco Celeste!


Sentendo le parole della Fata Youqin, l'uomo scoppiò in una risata fragorosa.


"E pensare che qualcuno si ricorda ancora di me. Ahahah! È una bella sensazione essere ricordati!"


"Hai indovinato. Sono io!"


L'uomo si tolse il cappuccio e il suo volto pallido, chiazzato di sangue, fece rabbrividire la gente.


Era davvero Sacre Mani del Fuoco Celeste!?


Molti tra i presenti avevano assistito al Grande Raduno dell'Alchimia e della Medicina di vent'anni prima. Allora, Sacre Mani del Fuoco Celeste era sembrato pieno di vigore. Molte delle maggiori fazioni della Città delle Miriadi dovevano trattarlo con il massimo rispetto.
In seguito era stato sconfitto da Yi Yun ed era stato derubato del suo Fuoco Celeste. Tuttavia la sua posizione rimaneva elevata e irraggiungibile per la gente comune. Chi si sarebbe potuto immaginare che si sarebbe ridotto in quello stato dopo due decenni?


"Hai... coltivato qualche tecnica eretica? O..."


Fata Youqin poteva capire che non erano solo il suo portamento e il suo aspetto ad essere cambiati, la sua forza era aumentata. Un incremento simile in così breve tempo non poteva essere raggiunto con metodi ortodossi.


"Sebbene Yi Yun ti abbia derubato del tuo Fuoco Celeste del Serpente Volante, non hai perso tutto. Ti sei trasformato in un’entità disumana per cercare vendetta. Ne è valsa la pena?"


Fata Youqin lo interrogò con tono deciso. Poteva percepire un'aura cadaverica provenire dal corpo dell’uomo.


Sacre Mani del Fuoco Celeste scoppiò a ridere: “Yi Yun!? Ridicolo! Come sarebbe degno del mio sacrificio? L'unica cosa che importa è il potere illimitato!"


"Sono felice di aver fatto questa scelta anni fa. Ora che ho terminato il mio isolamento dopo quasi due decenni, la durata della mia vita è aumentata di dieci volte e la mia forza è cresciuta esponenzialmente. Tutto questo va al di là di ciò che voi formiche potete immaginare!"


"Voglio solo uccidere Yi Yun per liberarmi dei miei demoni interiori. Tutto qui! A proposito, il Territorio Divino delle Miriadi sarà mio. Dal momento in cui sono uscito dall'isolamento, la vostra distruzione era già decisa!"


Mentre parlava, Sacre Mani del Fuoco Celeste lanciò un'occhiata alla galleria Yun Xin e rivelò un sorriso sinistro. "Questo negozio è davvero brutto. Comincerò demolendolo!"


Sacre Mani del Fuoco Celeste parlò e con un gesto della mano fece vibrare violentemente la galleria Yun Xin. Sembrava sul punto di collassare.


"Tu!" Dong Xiaowan si fece ansiosa. Questa era una farmacia che Yi Yun le aveva dato in gestione. Ci aveva dedicato vent'anni di tempo e fatica per farla prosperare. Ora era diventata la più grande negozio di medicine della città delle Miriadi.


Sebbene Dong Xiaowan non lo avesse mai detto, nel profondo del suo cuore ricordava sempre ciò che Yi Yun le aveva detto prima di partire. Sapeva che sarebbe tornato a dare un'occhiata e lei aspettava con ansia quel giorno. Voleva mostrargli una galleria Yun Xin completamente diversa al suo ritorno. Nonostante sapesse che Yi Yun non si preoccupava eccessivamente di questa sua proprietà, voleva fare bene il suo lavoro e renderlo soddisfatto.


Ma ora, i suoi vent'anni di duro lavoro stavano per essere distrutti da un colpo noncurante di Sacre Mani del Fuoco Celeste!


Boom!


La galleria Yun Xin cominciò a crollare mentre grosse colonne iniziavano a cadere, fracassandosi sugli scaffali. Barattoli di pillole caddero a terra, andando in frantumi all'impatto.


Dong Xiaowan si addolorò vedendo questa scena!


Sapeva di non poterlo fermare. Guardò Sacre Mani del Fuoco Celeste con uno sguardo feroce che sembrava trapassarlo!


"Ragazzina! Sento un immenso intento omicida dai tuoi occhi. Hai il coraggio di guardarmi con intento omicida nonostante tu sia una mera guerriera alla Manifestazione del Dao. Bene, molto bene!”


Sacre Mani del Fuoco Celeste sogghignò orribilmente dicendo questo. "Dato che sei una sottoposta di Yi Yun e Yi Yun può rimuovere la pestilenza, pianterò un nuovo servitore demoniaco nel tuo corpo. Vediamo se Yi Yun riuscirà a rimuoverlo o no!"


Mentre Sacre Mani del Fuoco Celeste parlava, scagliò un colpo di palmo contro Dong Xiaowan!


L’attacco sembrò avvolgere il mondo intero. All'istante, nuvole oscure offuscarono il sole mentre un'aura demoniaca si diffondeva attorno. La folla vide uno spirito maligno ululare dal palmo di Sacre Mani del Fuoco Celeste!


Sembrava un volto umano che si contorceva dal dolore, come se volesse divorare tutto.


"Boom! Boom! Boom!"


Quando il vento demoniaco le attraversò il corpo, la galleria Yun Xin dietro di lei esplose completamente, disintegrandosi in infiniti detriti! Le persone che erano vicine rimasero ferite dalle schegge. Caddero a terra tra grida di dolore.


Dong Xiaowan era al centro dell’impatto. Dovette affrontare direttamente l’assalto dello spirito maligno ululante!


Rimase ferma, non perché non volesse schivare, ma perché sapeva che era impossibile per lei farlo.


"Phew!"


Lo spirito maligno entrò nel suo corpo mentre lei gemeva di dolore. Indietreggiò rapidamente mentre impallidiva.


Uno spirito maligno le era già entrato nel corpo in passato, quindi conosceva molto bene quella sensazione. Tuttavia, lo spirito maligno nel suo corpo ora era più di cento volte più potente rispetto a quello di prima!


"Spirito maligno! Puoi controllare gli spiriti maligni! In quanto discepolo della setta alchemica Nove Calderoni, sei davvero disposto a gettare via la tua dignità, vendendo la tua anima agli spiriti maligni!?" Gridò Fata Youqin. Aveva percepito un'aura familiare dal corpo di Sacre Mani del Fuoco Celeste e si era resa conto che era il potere degli spiriti maligni!


"Vendere la mia anima ai servitori demoniaci? Ridicolo!" Sacre Mani del Fuoco Celeste guardò Fata Youqin. "Sei molto interessante. Sembra ci siano resti di un servitore demoniaco nel tuo dantian. Perché? Yi Yun non è stato in grado di rimuovere completamente il servitore demoniaco dal tuo dantian, o ha deliberatamente lasciato un po' della forza del servitore demoniaco, permettendoti di aumentare la tua forza raffinandolo?"


"Ben fatto, molto ben fatto. Dato che hai tanto coraggio da usare un servitore demoniaco per aumentare la tua forza, lascia che ti dia una piacevole sorpresa!"


Mentre parlava, Sacre Mani del Fuoco Celeste colpì Fata Youqin con un palmo!


L’attacco conteneva gli stessi terrificanti poteri demoniaci di prima. Sigillò il vuoto e, anche con la forza di Fata Youqin, lei fu incapace di schivarlo!


Fata Youqin gemette di dolore mentre faceva diversi passi indietro. Si accigliò mentre sentiva un dolore assolutamente insopportabile al dantian.


Sacre Mani del Fuoco Celeste le aveva impiantato uno spirito maligno molto più potente di quello che aveva prima. Era completamente incomparabile con quello di due decenni fa.


"Goditi la sensazione di essere divorata dai servitori demoniaci!"

