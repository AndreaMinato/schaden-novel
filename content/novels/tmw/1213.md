---
weight: 1213
title: Capitolo 1213 - Annientamento di una setta
pubDate: 2025-12-08T09:57:32.909Z
tags:
    - tmw
---


Capitolo regolare,
1 capitoli in coda totali (1 Alessandro)
0/1 sponsorizzazioni 1 euro a capitolo,
-Schadenfreude


Nella terra dove Yi Yun era entrato in isolamento c’era un lago azzurro e una valle al centro di un’ampia catena montuosa. Nei giorni senza vento, non ci sarebbe stata nemmeno un’increspatura sulla superficie dell’acqua. Di notte, il lago avrebbe riflesso la luna rotonda, rivelando un’estrema bellezza.


Dato che era un posto disabitato, Ling Xie'er si era autoproclamata padrona del lago. Lo aveva chiamato Specchio della Luna.


In quel momento, sulla riva dello Specchio della Luna, quattro uomini e due donne atterrarono accompagnati da spettacolari macchie di luce.


La persona alla guida del gruppo sembrava un mortale di mezz’età sui cinquant'anni. Aveva una grave mancanza di sangue vitale e una ferita al petto. Sembrava una ferita da taglio.


L'uomo di mezz’età guardò la conformazione del terreno circostante e disse: "Siamo già fuggiti in profondità nelle montagne, ma qui ci sono molte bestie della desolazione e mostri elfici. Se ci addentriamo di più nei boschi, potremmo incontrare pericoli. Sono ferito e riesco a malapena a reprimere il veleno nel mio corpo. Non posso andare oltre, ho bisogno di riposare qui per riprendermi. Se andassimo oltre ed entrassimo nel bosco, temo che non riusciremmo a sopravvivere".


Mentre parlava, l'uomo di mezz’età ansimava. Sul suo viso c'erano diverse macchie violacee, chiari segni di avvelenamento.


"Fratello maggiore, preparerò una formazione d'occultamento. Riposiamoci qui." Disse una donna che sembrava avere una trentina d'anni.


Tra questo gruppo di persone, tre uomini e due donne sembravano piuttosto anziani. Un altro nel gruppo sembrava avere circa quattordici anni. Aveva un viso rotondo ancora molto infantile. I suoi occhi corvini rivelavano accenni di una volontà inflessibile.


Quando sentì le istruzioni dello zio marziale, il giovane iniziò a ripulire il terreno e preparare un'area per riposare. Era ancora giovane e non poteva aiutarli a preparare una formazione d'occultamento. Tutto ciò che poteva fare era occuparsi di varie faccende.


"Questo lago è splendido. Mi ricorda il lago di ghiaccio della nostra setta. L'unica differenza è il paesaggio".


Mentre guardava lo Specchio della Luna, una donna dall'aspetto di mezz’età sospirò nostalgica.


Nella loro setta, il lago di ghiaccio era perennemente innevato, ma non gelava mai in nessuna stagione. In inverno, lungo le rive del lago sbocciavano fiori di pesco rosa, creando una scena pittoresca.


Un'altra donna sulla trentina scosse la testa e disse: "Non essere triste. Anche se la nostra setta non esiste più, noi siamo ancora vivi. Quando Ling'er crescerà, potremo ristabilire l'isola del Lago di Ghiaccio".


Mentre parlava, la donna accarezzò la testa del giovane. Emanava tenerezza e affetto, poiché loro erano gli unici rimasti dell'isola del Lago di Ghiaccio.


Il giovane non disse una parola. Tutto ciò che fece fu segretamente diventare fermo e determinato. Era un adolescente, ma già portava sulle spalle una missione pesante.


Mentre le due donne parlavano, piantarono le bandiere della formazione. La formazione d'occultamento, che era la migliore dell'Isola del Lago di Ghiaccio, era quasi completata. Una volta eretta con successo, sarebbero stati temporaneamente al sicuro.


Le montagne profonde erano piuttosto fredde e desolate, ma c'era un po' di energia spirituale. Potevano riprendersi per alcuni giorni prima di decidere il loro futuro.


L'uomo di mezz’età che li guidava aveva già consumato alcune pillole e iniziato a meditare per curarsi. Tuttavia, le macchie violacee sul suo viso non si attenuarono. Anche la ferita sul petto non sembrava rimarginarsi, anzi, sanguinava ancora di più. Si poteva intravvedere del nero nel suo sangue.


"Zio marziale! Stai bene!?"


Il giovane fu il primo a notare lo strano stato dell'uomo. Si preoccupò, poiché l'uomo di mezz’età era il pilastro del sostegno tra i sei di loro. Era il vice capo dell'Isola del Lago di Ghiaccio. Erano riusciti a rimanere in vita e ad arrivare fin lì solo perché lui aveva combattuto così disperatamente.


"Fratello maggiore, non hai consumato la pillola del Bozzolo Cuore di Ghiaccio? Perché non riesce a frenare la diffusione del veleno?"


La donna sulla trentina si allarmò. Credeva che le sue condizioni sarebbero migliorate una volta che avesse assunto l’antidoto.


In quel momento, l'uomo di mezz’età si colpì improvvisamente il petto e sputò un fiotto di sangue nero. Quando questo toccò l'erba, fece appassire immediatamente la vegetazione verde, privandola del suo vigore.


Dopo che l'uomo di mezz’età espulse quel fiotto di sangue avvelenato, riuscì finalmente a riprendere fiato.


"Non morirò così presto!" Disse digrignando i denti. Un rossore insolito gli attraversò il viso. Il veleno era davvero tirannico, impedendo alla pillola del Bozzolo Cuore di Ghiaccio di espellerlo completamente dal suo corpo. Tutto ciò che il medicinale poteva fare era reprimere il veleno.


Non sapeva se si sarebbe mai liberato del veleno alla radice. Se non lo avesse rimosso, probabilmente non sarebbe vissuto più di qualche anno.


L'uomo di mezz’età non aveva paura della morte. Temeva solo di non poter più guidare e proteggere Ling’er, senza potergli più dare la possibilità di maturare.


"Fratello maggiore, vedrai che ti riprenderai".


Disse un uomo leggermente più giovane. Il suo viso era pieno di preoccupazione, ma, proprio mentre parlava, un raggio di luce multicolore si levò dal lago di fronte a lui. Il bagliore si scagliò nel cielo mentre un’energia spirituale davvero ricca si riversò su di loro.


Cosa?


Il gruppo si allarmò. Forse stavano assistendo alla nascita di un tesoro misterioso?


"No, è una formazione!"


Il capogruppo di mezz’età era più esperto. Nel momento in cui parlò, un'energia immensa si abbatté su di loro. La metà della formazione d'occultamento che avevano preparato venne dissipata dall’ondata!


Le bandiere furono scagliate in cielo!


Quella era una delle formazioni principali della loro setta. Eppure, era stata dissipata dalle energie residue della formazione già presente lì.


In quel momento, il gruppo si rese conto che il lago di fronte a loro si era ridotto, rivelando gli alberi sulla riva. Questo non significava forse che ciò che avevano guardato finora era un'illusione?


Il gruppo si scambiò delle occhiate. Due delle donne avevano persino attinto acqua dal lago per pulirsi, spinte dall'amore per la pulizia. Avevano usato l'acqua per lavarsi il viso, quindi come poteva la fresca e rinfrescante acqua del lago essere un'illusione?


"È una formazione d'occultamento, ma è estremamente esoterica, di gran lunga superiore a quella della nostra Isola del Lago di Ghiaccio. Mi chiedo se qui risieda un esperto o se abbiamo accidentalmente invaso delle rovine".


L'uomo di mezz’età mostrò un'espressione solenne. Entrambe le possibilità erano estremamente pericolose, specialmente la prima. Alcuni esperti reclusi avevano personalità strane. Ora chissà cosa sarebbe successo.


In quel momento, videro lo spazio di fronte a loro distorcersi. Un adolescente che sembrava avere sedici o diciassette anni apparve dal nulla con una bambina di poco più di un decennio.


La ragazzina aveva due chignon laterali e il suo viso rosso era ancora un po’ paffuto. Sembrava innocente e adorabile, come una fata che risiede nei boschi.


Per quanto riguardava il giovane, era di bell'aspetto e aveva un portamento straordinario. Il suo sguardo era profondo come un cielo stellato e sembravano imperscrutabili. La sua aura era contenuta, facendolo assomigliare a un bellissimo pezzo di giada riportato alla sua semplicità originaria. Rendeva difficile per gli altri descriverlo.


Chi... erano?


L'uomo di mezz’età rimase sbalordito. Erano deliberatamente fuggiti in una terra disabitata, ma avevano finito per incontrare altre persone. Inoltre, individui così peculiari.


Sebbene sembrassero giovani, l'uomo di mezz’età era certo che non fossero sicuramente persone ordinarie.


"Avete detto che la vostra setta è stata annientata?"


Disse in quel momento il giovane. Parlò lentamente, ma sembrava risuonare nei loro cuori.


Il giovane non era altri che Yi Yun, appena uscito dal suo isolamento.


L'uomo di mezz’età esitò per un momento, poi annuì lentamente.


Si sentiva completamente sconcertato. Il giovane aveva sentito la loro conversazione, ma loro non avevano nemmeno notato l'esistenza della coppia.


"Isola del Lago di Ghiaccio... Non ho mai sentito parlare di questa setta. La vostra setta è di queste parti?"


"Sì, ma siamo solo una piccola setta. Anziano, è solo naturale che non ne abbia mai sentito parlare. Siamo fuggiti qui e abbiamo accidentalmente disturbato la sua pacifica coltivazione. Ci scusi per la nostra ignoranza per favore.” L'uomo di mezz’età aveva già iniziato a parlare educatamente. Immaginava che il giovane fosse probabilmente un vecchio mostro che aveva mangiato pillole della Giovinezza. Si era ritirato qui, ma loro avevano sconfinato stupidamente nel suo territorio. Era davvero una tragedia.


"Capisco..." Yi Yun annuì. Il suo sguardo vagò sulla ferita al petto dell'uomo di mezz’età. "Raccontatemi, come è stata sterminata la vostra setta?"


Se si fosse trattata solo di una tipica faida tra sette che aveva portato alla loro distruzione, Yi Yun non se ne sarebbe preoccupato. Nel mondo dei guerrieri, le sette venivano sterminate continuamente. Sarebbe successo non solo a piccole organizzazioni, ma anche a colossi come il Padiglione Immortale delle Miriadi.


Non era una questione morale, contava solo vincere. Yi Yun non si sarebbe intromesso in tali faccende.


Tuttavia, Yi Yun aveva percepito un'aura familiare dalla ferita dell'uomo di mezz’età.


L'aura lo aveva messo in guardia.


