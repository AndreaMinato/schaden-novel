---
weight: 12220
title: Capitolo 1222 - Ritratto
pubDate: 2025-12-17T14:58:30.713Z
tags:
    - tmw
---


Capitolo sponsorizzato, ringraziamo Alessandro!
6 capitoli in coda totali (6 Alessandro)
0/1 sponsorizzazioni 1 euro a capitolo,
-Schadenfreude


Orizzonte della voragine?


Yi Yun rimase sbalordito. Sapeva che i dodici Cieli Empirei erano solo una porzione dell'universo, ma era ancora incerto su cosa fosse l'orizzonte della voragine.


"Tra la voragine e i dodici Cieli Empirei esiste una regione caotica. Se gli abitanti dei dodici Cieli Empirei vogliono avventurarsi nella voragine, devono attraversare quella regione caotica, chiamata orizzonte della voragine.” Spiegò l’Anziano Mo.


Quindi era questo il motivo... Yi Yun annuì. L'universo era vasto e ciò che sapeva era ancora troppo limitato.


C'era un mare di nuvole che fluttuava nel regno Mare del MIraggio. Attraverso le nubi, isole lussureggianti di verde galleggiavano sopra oceani blu e calmi. Era un paesaggio simile a quello di un sogno o di un miraggio. Questo regno era all’altezza del suo nome.


L'oceano qui emanava abbondante energia spirituale e la vegetazione sulle isole era rigogliosa. Era molto rinfrescante per il corpo e la mente.


Coltivare in un luogo simile avrebbe certamente accelerato i propri progressi.


Yi Yun era ancora più curioso riguardo alla signora dell’Anziano Mo. Possedere un tale mondo... il Mare del Miraggio era più grande di qualsiasi mondo in miniatura che avesse mai visto.


In quel momento, figure iniziarono a volare verso di loro da diverse isole.


Questi coltivatori emanavano potenti fluttuazioni di qi vitale. Yi Yun si rese conto che erano guerrieri allo stadio del Palazzo del Dao quando li guardò.


"Anziano Mo."


"Anziano Mo, è tornato."


Queste persone salutarono il vecchio.


Guardarono anche con curiosità Yi Yun, perché era un volto nuovo.


"Lo sto portando a incontrare la signora.” Disse l’Anziano Mo.


Tutti scoppiarono in un brusio di discussioni mentre guardavano Yi Yun e l’Anziano Mo volare lontano.


"Chi è? È passato molto tempo dall'ultima volta che qualcuno di nuovo è venuto nel nostro Mare del Miraggio."


"Gli è permesso incontrare la proprietaria del nostro Mare del Miraggio? Chi è questa persona?"


I guerrieri presenti erano sbalorditi. Anche se vivevano nel Mare del Miraggio, la persona che veramente li istruiva e gestiva era l’Anziano Mo.


Quanto alla proprietaria del Mare del Miraggio, era una figura estremamente misteriosa, una persona che non avevano mai incontrato.


Mentre Yi Yun seguiva l’Anziano Mo in volo, non poté fare a meno di voltarsi a dare un'occhiata.


"Quelli sono i cittadini che vivono sulle isole. Molti di loro sono nati nel Mare del Miraggio. Non sono mai andati nel mondo esterno.” Spiegò l’Anziano Mo.


Yi Yun era stupito. Sembrava essere un paradiso nel mondo dei guerrieri.


"Siamo qui." L’Anziano Mo improvvisamente scese in picchiata.


Yi Yun guardò l'isola davanti a sé e capì che era lì che risiedeva la proprietaria del Mare del Miraggio.


L'isola aveva una tranquilla valle montana, dove l’Anziano Mo condusse Yi Yun. Dopo essere atterrati, seguirono un sentiero di ghiaia tranquillo.


La valle era piena di ogni sorta di fiori ed erbe spirituali, ma stranamente era permeata da qi gelido. Il qi gelido era freddo ma non privava di vitalità. Sembrava derivare dallo stesso qi gelido che era stato usato per sigillare Dong Xiaowan e la Fata Youqin.


All'interno della valle, c'era un’elegante capanna di bambù. Aveva un balcone coperto di fiori di ghiaccio che erano cristallini e bellissimi. Erano come i pezzi d'arte più intricati.


In quel momento, la porta della capanna di bambù si aprì. Una donna vestita di blu ne uscì lentamente.


Era alta e snella. La sua pelle era così chiara che si potevano scorgere i vasi sanguigni sotto. Yi Yun fu sorpreso di scoprire che il suo corpo non emanava alcuna fluttuazione di qi vitale. Sembrava una mortale.


Una mortale?


Yi Yun rimase sbalordito. Prima che potesse reagire all'identità della ragazza, l’Anziano Mo, che era al suo fianco, si fece avanti rispettosamente. Si inchinò a lei e disse: "Signorina, il suo servo ha portato qui il giovane maestro Yi."


Oh?


Questa era la signora a cui si riferiva l’Anziano Mo? Era anche la proprietaria del Mare del Miraggio?


Yi Yun originariamente presumeva che la padrona dell’Anziano Mo avesse usato la sua forza straordinaria per stabilire un mondo mistico nell'orizzonte della voragine, formando il Mare del Miraggio. E in quanto signora del Mare del Miraggio e dell’Anziano Mo, sarebbe dovuta essere straordinariamente potente, forse anche più forte di un Lord Divino.


Non si sarebbe mai aspettato che in realtà fosse una mortale.


La ragazza vestita di blu guardò Yi Yun. I suoi occhi erano luminosi e i suoi lineamenti erano intricati come se fossero fatti di splendida giada scolpita. Faceva impallidire i fiori spirituali e il ghiaccio cristallino intorno a lei.


Yi Yun non aveva mai visto una ragazza mortale che possedesse un tale portamento e aspetto. Sospettò dapprima che nascondesse la sua aura, ma Yi Yun aveva il Cristallo Viola in lui. Era estremamente sensibile all'energia, quindi era certo che la ragazza non avesse mezzi per nascondere la sua aura. Era di razza mortale in tutto e per tutto.


Non si sapeva da quanto tempo esistesse il Mare del Miraggio. Con la coltivazione dell’Anziano Mo, non sarebbe stata una sorpresa se fosse esistito per un milione di anni. Una ragazza mortale che sembrava avere circa sedici anni era la proprietaria del Mare del Miraggio?


Una mortale viveva meno di cento anni. Sottraendo l'infanzia e la vecchiaia, sfortunatamente sarebbe stata nel fiore dei suoi anni per meno di due decenni.


Se la ragazza perfetta di fronte a lui fosse stata una guerriera, sarebbe potuta rimanere splendida per molto tempo, ma la bellezza di una mortale era effimera.


In quel momento, la ragazza alzò gli occhi. Posò il suo sguardo limpido su Yi Yun: “Lei è il giovane maestro Yi?”


"Sì." Yi Yun si destò dal suo stupore e rispose.


La ragazza sorrise leggermente e disse: "Il mio nome è Huan Chenxue. Deve essere stato difficile per il giovane maestro Yi venire da così lontano. Dopo aver sentito delle sue gesta, ho disturbato l’Anziano Mo per invitarla qui."


Il sorriso di Huan Chenxue sembrava mettere in ombra l’ambiente attorno. Solo il suo sorriso e la sua voce rimasero nella valle. Era a dir poco memorabile.


Yi Yun represse le domande nella sua mente e porse i suoi rispetti. Chiese: "Signorina Huan, potrei sapere perché mi stava cercando?"


Huan Chenxue non rispose direttamente e invece gli chiese: "Giovane maestro Yi, cosa pensa del mio Mare del Miraggio?"


Yi Yun rispose onestamente: "È eccellente."


Era un luogo tranquillo e armonioso. C'era abbondante energia spirituale e il paesaggio era incantevole. Era naturalmente un posto molto bello.


"In tal caso, perché non rimane qui prima? L'isola accanto alla mia è vuota. Giovane maestro Yi, se non le dispiace, può rimanere lì per tutto il tempo che desidera.” Disse Huan Chenxue.


Yi Yun esitò un momento prima di annuire. "Sono onorato dall'invito della signorina Huan. Tuttavia, non posso essere a mio agio finché non mi dice perché mi stava cercando."


Sebbene il suo intuito gli dicesse che Huan Chenxue non avesse intenti malvagi nei suoi confronti, Yi Yun non poteva fidarsi completamente di lei. Non riusciva a pensare a un motivo per cui lo avesse invitato lì.


Huan Chenxue annuì gentilmente e disse: "Ci sono molte ragioni per cui l'ho cercata. È difficile metterle tutte in parole. Avevo intenzione di invitarla a vivere qui e discutere tutto con lei nel dettaglio, lentamente. Tuttavia, dato che non può aspettare, le mostrerò qualcosa proprio ora."


Dopo aver detto questo, Huan Chenxue si tolse un anello interspaziale dalla mano. Lo porse all’Anziano Mo.


L’Anziano Mo tocclò delicatamente l'anello interspaziale con la mano, facendo apparire un ritratto. Lo restituì quindi a Huan Chenxue.


Solo questa scena confermò le ipotesi di Yi Yun. Huan Chenxue era veramente una ragazza mortale. Altrimenti, solo la coltivazione di un po' di qi vitale sarebbe stata in grado di aprire facilmente un anello interspaziale. Perché avrebbe avuto bisogno dell'aiuto dell’Anziano Mo?


Huan Chenxue dispiegò gradualmente il ritratto. Era alto la metà di una persona e raffigurava una donna. Era disegnata davvero realistico e dava la sensazione che la persona nel ritratto fosse viva.


"Giovane maestro Yi, dovrebbe conoscere questa persona, vero!?"

