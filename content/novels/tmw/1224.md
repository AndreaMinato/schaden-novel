---
weight: 12240
title: Capitolo 1224 - Gli Antichi Monarchi Divini
pubDate: 2025-12-21T18:41:55.636Z
tags:
    - tmw
---


Capitolo sponsorizzato, ringraziamo Alessandro!
14 capitoli in coda totali (14 Alessandro)
0/1 sponsorizzazioni 1 euro a capitolo,
-Schadenfreude


Yi Yun rimase sorpreso dalle parole di Huan Chenxue. Cosa era diverso da ciò che immaginava? Forse in realtà non era interessata alla spada?


Huan Chenxue poté intuire le preoccupazioni di Yi Yun. Disse con un sorriso: "Non ti ho chiamato qui per ottenere qualcosa da te. Piuttosto, riguarda il proprietario di questa spada spezzata."


"Stai parlando… del proprietario del Palazzo della Spada di Puro Yang?"


Huan Chenxue annuì leggermente. "Esatto. È passato troppo tempo. Tra tutte le persone del presente, se ignoriamo la voragine, solo nei dodici Cieli Empirei, probabilmente non c'è nessuno che possa ricordare gli otto Monarchi Divini dei tempi antichi."


Otto Monarchi Divini?


Yi Yun trattenne il respiro. Le parole di Huan Chenxue lo lasciarono in soggezione. Non sapeva che tipo di figure fossero gli otto Monarchi Divini.


"Il proprietario del Palazzo della Spada del Puro Yang che hai appena menzionato è uno degli otto Monarchi Divini. Allora, ogni essere senziente combatté contro gli Antenati Divini, e gli otto Monarchi Divini combatterono fino ad infradiciarsi di sangue.
Alcuni morirono in battaglia, altri rimasero gravemente feriti, e altri ancora sono scomparsi. Tuttavia, quella storia è stata cancellata per varie ragioni. Ora, è sconosciuta ai più. È naturale che tu non lo sappia!"


Huan Chenxue rifletté sulla questione. Il suo sguardo sembrò penetrare gli infiniti fiumi del tempo, e vedere la strabiliante guerra antica alla sorgente.


Yi Yun trovò incredibile che una ragazza mortale potesse possedere un tale sguardo.


Rimase in silenzio a lungo prima di chiedere: "Signorina Huan, ha detto che la storia è stata cancellata. Allora, come fa Bai Yueyin a conoscere il valore della spada? E perché era disposta a danneggiare l'amato con cui era stata insieme per secoli? Conosce la storia degli otto Monarchi Divini?"


Huan Chenxue sospirò. La sua voce suonò un po' addolorata e un po' malinconica. "Esatto. Ovviamente lo sapeva perché lei è una degli otto Monarchi Divini…"


Cosa!?


Yi Yun spalancò gli occhi. Non si sarebbe mai aspettato che Huan Chenxue gli desse una tale risposta!


Nei ricordi del Lord dello Yang Azzurro, Bai Yueyin era un talento cresciuto in una piccola setta. Ora, aveva scoperto che Bai Yueyin era una figura pari al proprietario del Palazzo della Spada di Puro Yang. Come era possibile?


Anche se Bai Yueyin fosse stata una degli otto Monarchi Divini, se avesse voluto la spada spezzata di Puro Yang, avrebbe potuto semplicemente uccidere Jian Qingyang. Non c'era bisogno per lei di rimanere al suo fianco per secoli. Dati i requisiti di un Monarca Divino, Jian Qingyang non avrebbe avuto grande importanza per lei anche se fosse stato eccellente.


Era difficile da immaginare!


Huan Chenxue disse: "So cosa ti riempie di dubbi. In effetti, Bai Yueyin non è il corpo completo di un Monarca Divino. È solo una delle incarnazioni di un Monarca Divino…"


Un'incarnazione?


Yi Yun sussultò.


"Ho menzionato prima che ci furono otto Monarchi Divini nei tempi antichi. Dopo quell’enorme guerra colossale, alcuni perirono e altri furono gravemente feriti. Altri ancora scomparvero…"


"Bai Yueyin fu una di quelle gravemente ferite. Come ultima risorsa, si sigillò nel Cristallo di Sangue Divino e dormì per cento milioni di anni. Sebbene questo lasso di tempo le assicurò la sopravvivenza, fece anche regredire la sua sua forza.
Per recuperare la sua forza, usò una tecnica mistica per reincarnarsi. Divise la sua anima e si reincarnò ancora e ancora, per nutrire la forza della sua anima e assorbire qi vitale. Tutte queste incarnazioni si sarebbero lentamente fuse di nuovo nel suo corpo e avrebbe recuperato gradualmente la sua forza.”


"La ragazza che Jian Qingyang incontrò era una delle incarnazioni di Bai Yueyin. Non aveva alcun ricordo come Monarca Divina. Era sé stessa, semplice come carta. Incontrò Jian Qingyang e si innamorò di lui. Rimase al suo fianco per secoli finché un giorno non si risvegliò. Si trasformò di nuovo nella vera Bai Yueyin e da quel momento in poi, la ragazza del passato era morta. La persona che continuò a vivere era solo un'anima appartenente al Monarca Divino."


"Per questo ho detto che… dal momento in cui Jian Qingyang incontrò quella ragazza, era destinato a condurre una vita tragica."


Yi Yun fu illuminato dalla spiegazione di Huan Chenxue. Non c'era da meravigliarsi se gli occhi di Bai Yueyin fossero pieni d'amore quando era al fianco di Jian Qingyang. Allora, era veramente innamorata di lui.


Avrebbero potuto girare per il cosmo e stare insieme fino alla fine, ma i loro destini erano segnati. Con la forza di Jian Qingyang, come poteva resistere a una Monarca Divina dei tempi primordiali?


Da questo punto di vista, anche la Bai Yueyin reincarnata non era una figura tragica?


Sfortunatamente, Jian Qingyang non aveva saputo perché la sua amante lo avesse tradito fino alla morte. Anche dopo aver incontrato l'antica Grande Imperatrice, era ancora rammarico, indignazione e odio infinito ciò che Jian Qingyang portò con sé alla morte…


Yi Yun toccò delicatamente il suo anello interspaziale e subito dopo un debole raggio color oro scuro brillò. La spada spezzata del Puro Yang apparve nella sua mano.


Il raggio dorato era solo l'effetto del qi vitale di puro Yang nel corpo di Yi Yun. La spada spezzata stessa era semplice e opaca. Aveva sperimentato il crudele battesimo del tempo ed era coperta di ruggine.


Era difficile immaginare che fosse una spada in grado di attirare l’interesse di un Monarca Divino.


"Se questa spada è così formidabile, perché si è rotta?"


Huan Chenxue disse: "Il valore di questa spada non sta nella sua forza ma nel segreto in essa contenuto."


"Segreto? Qual è?"


Huan Chenxue scosse la testa. "Sono accadute troppe cose nei tempi primordiali. Persino le questioni più straordinarie sono state sepolte dalla storia. Inoltre, era già un segreto sconosciuto durante l'era primordiale. Dopo centinaia di milioni di anni, non c'è modo che qualcuno conosca la verità…"


"Signorina Huan, neanche lei lo sa?" Yi Yun ne fu sorpreso. Pensava che non c'era nulla che Huan Chenxue non sapesse.


Yi Yun continuò: "Signorina Huan, credo che qualunque segreto contenga questa spada, Bai Yueyin mi troverà comunque, non è vero…"


Quando Yi Yun era arrivato per la prima volta nei dodici Cieli Empirei, aveva nascosto tutti i suoi tesori perché gli mancava la forza per proteggerli.


Successivamente, quando aveva guadagnato una forza che superava i Supremi ordinari, e una posizione e un prestigio estremamente elevati, Yi Yun aveva pensato di non dover più nascondere tesori come la spada spezzata di Puro Yang e la torre dell'Avvento Divino. Inoltre, nessuno avrebbe dovuto riconoscere la spada spezzata del Puro Yang. Ma a quanto pareva, aveva commesso un errore.


Huan Chenxue disse con un sorriso: "Non devi preoccuparti di quello. Dall'ultima reincarnazione della sua anima, Bai Yueyin è in isolamento da decine di migliaia di anni. Non uscirà presto in questo mondo. E nessuno dei suoi seguaci ha mai sperimentato la guerra dei tempi primordiali. Pertanto… sei temporaneamente al sicuro. Tuttavia, potrebbe non essere così quando si risveglierà.
Hai portato la spada spezzata di Puro Yang dal mondo sigillato di Tian Yuan nei dodici Cieli Empirei, quindi, in futuro, Bai Yueyin ti troverà perché la spada spezzata che hai è collegata alla parte che lei possiede. Ti troverà."


Le parole di Huan Chenxue lasciarono Yi Yun sbalordito. Era grato che Bai Yueyin fosse ancora in isolamento e che Huan Chenxue lo avesse trovato per primo.


Yi Yun rifletté per un momento per poi chiedere improvvisamente: "Signorina Huan, comprende Bai Yueyin? È buona o cattiva?"


Yi Yun sapeva che nella battaglia primordiale, cento razze, inclusi gli umani, avevano combattuto contro i giganti di bronzo. In quanto una degli otto Monarchi Divini che presero parte a quella battaglia, Bai Yueyin doveva aver ottenuto grandi successi per la razza umana.


Ma in seguito, per ottenere la spada spezzata del proprietario del Palazzo della Spada, aveva ignorato i sentimenti che aveva provato per Jian Qingyang in quella vita. Lo pugnalò al petto, in modo spietato, senza fermarsi davanti a nulla.


Huan Chenxue disse: "Non è facile determinare se sia buona o cattiva. In quella battaglia universale dei tempi primordiali, chi può giudicare la bontà o la malvagità di entrambe le parti? Quelle cento razze avevano combattuto incessantemente tra loro. Si unirono solo per affrontare un nemico più forte perché non avevano scelta. Tuttavia, chi può veramente determinare se fossero davvero uniti durante la lotta contro gli Antenati Divini?"


"Anche gli otto Monarchi Divini, che combatterono fianco a fianco, non erano estremamente vicini. Dopo centinaia di milioni di anni, la situazione divenne ancora più complicata e confusa, con nessuno capace di distinguere chi fece cosa allora. Mi hai chiesto chi è buono o cattivo, è qualcosa a cui non posso rispondere perché non c'è mai stato un buono o un cattivo, fin dall’inizio. Esistevano solo amici o nemici."


La voce di Huan Chenxue era evanescente mentre sorrideva e guardava Yi Yun. Controbatté con un tono canzonatorio: "Pensi di essere buono o cattivo?"


Buono o cattivo?


Considerando il numero delle persone che aveva ucciso, Yi Yun aveva fatto numerose vittime. Rimase in silenzio per un momento e disse: "Signorina Huan, ha ragione. Ho combattuto le mie battaglie non per il bene comune, ma per me stesso. Ho seguito solo la mia coscienza."


Detto questo, Yi Yun strinse i pugni. "Signorina Huan, la ringrazio per avermi salvato la vita. Se non me l’avesse detto, forse sarei stato ucciso senza nemmeno sapere perché."


