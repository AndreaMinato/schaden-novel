---
weight: 123
title: Capitolo 123 - Primo tra i guerrieri del Sangue Mortale
pubDate: 2023-09-07T14:09:48.037Z
tags:
    - tmw
---


“Yunxiao!” Gli Anziani della tribù furono colti dal panico e spronarono subito il loro dottore a curare Tao Yunxiao.

Ma le strutture mediche delle vaste lande selvagge erano limitate. Cosa potevano fare questi ciarlatani per ferite gravi causate dalla rabbia o dalla perdita di sangue?

Potevano solo fare infusi di buone erbe. Il ginseng o il lucidum di cento anni erano ottimi per un guerriero di basso livello, ma i loro effetti sarebbero stati di gran lunga ridotti per un guerriero al quinto stadio del Sangue Mortale.

I membri del campo dei guerrieri del clan Lian guardarono Tao Yunxiao e gli Anziani affaccendati con compassione.

Riflettendoci, quando il loro maestro Lian Chengyu non era riuscito ad avanzare allo stadio del Sangue Viola, anche lui aveva vomitato sangue. Era un ricordo ancora vivido nelle loro menti; era stato così simile a come lo aveva fatto Tao Yunxiao…

Ma il loro maestro era in condizioni ancora peggiori, non aveva detto una sola parola da ieri. Probabilmente era diventato un invalido…

Pensando a questo, i pochi membri del campo dei guerrieri del clan Lian guardarono Yi Yun con paura. Questo dodicenne era un demone terrificante. Anche se non era abbastanza forte per uccidere gli altri, era capace di farli morire o impazzire di rabbia senza nemmeno toccarli!

In quel momento Yi Yun aveva inghiottito un elisir verde.

Non doveva fare nulla di speciale per mangiarli, solo masticare e inghiottire.

Il medicinale rotondo si sciolse nella sua bocca. Si trasformò in un liquido smeraldino e fluì nel suo stomaco. Insieme ad esso c’era un forte aroma di erbe che rinfrescava la mente. Yi Yun percepì l’essenza erbacea diffondersi nel suo corpo, aprendo i suoi pori.

“Amico Yi Yun, presto rimpicciolisci i tuoi pori o disperderai l’essenza dell’erba. È roba buona.” Consigliò Zhang Tan accanto. Era diventato invidioso solo guardandolo.

Yi Yun annuì e seguì le sue istruzioni. Rimpicciolì i suoi pori e depurò i suoi meridiani, lasciando che l’essenza erbacea dell’elisir circolasse nel suo corpo.

Sentì i suoi meridiani rinfrescarsi. Il suo pugno destro si scaldò, come se fosse circondato da energia calorosa. Nel corso del tempo, sentì prudere la mano e Yi Yun capì che la sua ferita stava guarendo.

Questo elisir verde di sicuro era una medicina di alto livello!

Yi Yun non poté trattenersi dal guardare l’aeronave. Provava gratitudine nei confronti di Lin Xintong perché sapeva che le sue ferite sarebbero guarite anche senza l’elisir verde, ma Lin Xintong glielo aveva dato comunque. Si sarebbe ricordato bene di questo favore.

“Fratello Yi. Dopo aver raggiunto lo stadio del Corpo Temprato, Pulsazione del Corpo, per avanzare allo stadio del Sangue Viola ci vorrà molta più energia rispetto agli altri. Quando questo elisir verde si scioglierà nel tuo corpo, raffinalo lentamente. Non essere troppo frettoloso. Impiega un po’ di mesi per assorbirlo lentamente, o potrebbero esserci effetti collaterali.” Zhang Tan non mostrò riserve. Per lui, Yi Yun non era più un allievo, ma qualcuno degno di essere un suo pari.

Sia il potenziale di Yi Yun che il valore che Lin Xintong dava al ragazzo, illustravano chiaramente questo punto.

E nel clan tribale Tao, solo Hu Ya era degno di un po’ dell’attenzione di Zhang Tan, ma solo un poco.

Per quanto riguardava persone come Tao Yunxiao, Zhang Tan non si sarebbe nemmeno disturbato a considerarle.

“Fratello Yi, domani ad un’ora d’auspicio, ti conferirò il titolo di Cavaliere del Regno. In realtà la cerimonia si può tenere solo nel campo delle truppe del Drago Brillante, fuori dalle vaste lande selvagge. Domani ti darò solo il sigillo da Cavaliere del Regno, una notifica di conferimento e un pezzo di terreno.”

Zhang Tan gli diede una pacca sulle spalle: “Lavora duramente. Dato che hai indotto l’Aura Viola dall’Est e sei stato apprezzato dalla signorina Lin, hai un futuro brillante. Allora potrei dover contare sul fratello Yi. Ahah.”

Zhang Tan rise di cuore. Dal modo in cui si rivolgeva a Yi Yun, praticamente lo considerava un suo eguale.

Zhang Tan era un Mille Case delle truppe del Drago Brillante e Yi Yun aveva appena superato le selezioni del regno, eppure erano alla pari!

Ma non c’era da meravigliarsene. Zhang Tan era un Cavaliere del Regno e così lo era Yi Yun. Avevano entrambi lo stesso rango nobiliare!

Non lontano, gli Anziani del clan tribale Tao lo videro e deglutirono istintivamente.

Data la posizione di Zhang Tan, gli Anziani si sarebbero dovuti inchinare cortesemente di fronte a lui. Dovevano anche rivolgersi a lui con umiltà, ma ora Zhang Tan stava dando pacche sulle spalle a Yi Yun e continuava a chiamarlo “fratello”!

Questo significava che, verbalmente, lo aveva riconosciuto come fratello, di posizione simile. Ora come potevano gli Anziani guardare in faccia Yi Yun?

Questi “rispettati” Anziani del clan tribale Tao erano esterrefatti.

In passato, avrebbero potuto visitare una piccola tribù come quella del clan Lian con grande calma, come se fossero degli dei. Il patriarca di un piccolo clan avrebbe dovuto incontrarli di persona, inchinarsi e mostrare cortesia. Se avessero steso il piede, molti sarebbero venuti a leccarlo.

Per quanto riguardava la gente comune di una piccola tribù, non era nemmeno degna di ammirarli. Ma ora, una nullità come Yi Yun aveva ricevuto lo stesso grado nobiliare di Zhang Tan. Dovevano perfino inchinarsi quando lo vedevano?

Il pensiero di doversi inchinare di fronte ad un dodicenne li fece sentire come se avessero inghiottito una mosca.

’Se non possiamo permetterci di offenderlo, non possiamo nasconderci?’ Gli Anziani decisero che in futuro avrebbero evitato Yi Yun,. Era meglio suicidarsi che umiliarsi di fronte a Yi Yun.

In alto nell’aeronave, il vecchio Su si stava afferrando la barba con un’espressione addolorata. Sì… era in crisi per i due elisir verdi.

Lin Xintong rimase senza parole. Erano solo due elisir verdi.

“Maestro, potresti fare un’intera fornace di elisir verdi in poco tempo.” Anche se il vecchio Su era un Divino Maestro della Desolazione, era anche un ottimo alchimista.

Il vecchio Su rispose: “Cosa? Un’intera fornace di elisir verdi? Raffinare medicine richiede anche ingredienti. Bisogna anche usare un fuoco particolare. Quello che uso è il particolare fuoco Li del Cuore della Terra e devo usare una formazione e diverse energie di ossa della desolazione… C’è bisogno di molte risorse per coltivare, così dobbiamo essere frugali. Quel maledetto moccioso, ha ricevuto solo un taglio alla mano e gli sarebbe andata bene anche usare medicine delle truppe del Drago Brillante. È un tale spreco usare gli elisir verdi.”

Il vecchio Su si lamentò. Dal giorno in cui si erano incontrati, il vecchio Su aveva preso in giro Yi Yun.

Lin Xintong non sapeva se ridere o piangere, e si limitò a rimanere in silenzio.

“Xintong, il vecchio marchese Wenyun ha finito di sistemare la formazione. Partirò domani per aiutarlo ad aprire l’antica formazione. Quell’antico mistico regno è pieno di pericoli. Non posso portarti con me, così rimarrai da sola per un po’ di giorni. Devi stare molto attenta. Se incontri pericoli, usa l’amuleto protettivo che ti ho dato.”

Esortò ripetutamente il vecchio Su mentre Lin Xintong annuiva: “Non preoccuparti maestro.”

…..

“Ora annuncerò che Yi Yun è il primo nella classifica dello stadio del Sangue Mortale! Sarà un membro d’élite delle truppe del Drago Brillante e gli verrà conferito il titolo di Cavaliere del Regno!” Sul palco, Zhang Tan riferì i risultati di Yi Yun a decine di migliaia di persone.

Per quanto riguardava Tao Yunxiao, fu portato via dagli Anziani.

Il pubblico attorno si riempì di emozioni contrastanti. La gente del clan Tao era stata sempre orgogliosa. Erano i re assoluti nell’area nel raggio di migliaia di miglia, ma adesso il loro orgoglio era stato distrutto dalle parole di Zhang Tan.

“Fratello Yi, le truppe del Drago Brillante stanno eseguendo una missione nella Landa Selvaggia delle Nuvole. Rimarremo per un po’, così non potremo portarti nel campo delle pianure centrali per conferirti il tuo titolo. Puoi accompagnare il mio esercito e trascorrere un po’ di tempo nelle vaste lande selvagge!”

“Seguirò i piani del Lord Mille Case.” Disse Yi Yun senza fare obiezioni.

Zhang Tan annuì. Alla fine non aveva mai chiesto informazioni sul rapporto tra Yi Yun e Lin Xintong.

Zhang Tan sapeva che non avrebbe dovuto essere indiscreto nei confronti di persone come Lin Xintong. Avrebbe anche minimizzato come Yi Yun aveva ricevuto pillole da lei. Non lo avrebbe più menzionato visto che Lin Xintong aveva riferito quel messaggio solo a lui.

Zhang aveva intuito che Lin Xintong non voleva che lo sapessero in molti.

Così Zhang Tan aveva deciso di dire che Lin Xintong aveva deciso di dargli gli elisir per capriccio. E lui aveva preso l’iniziativa dandoli a Yi Yun.

Zhang Tan sapeva che la situazione Lin Xintong era complessa. Preoccupava perfino i superiori del regno. Non era qualcosa che un pesce piccolo come lui poteva capire o in cui poteva intromettersi.

Precedentemente erano corse dicerie di come Lin Xintong sarebbe diventata una principessa. Non importava se fossero vere, era meglio essere prudenti, così Zhang Tan non avrebbe spettegolato alle spalle di Lin Xintong.

Precedentemente, quando Zhang Tan aveva dato a Yi Yun l’elisir verde, aveva comunicato la parte riguardo a Lin Xintong direttamente al giovane per impedire che gli altri lo sentissero.



