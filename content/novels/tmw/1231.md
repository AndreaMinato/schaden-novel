---
weight: 12310
title: Capitolo 1231 - Ragazza Serpente
pubDate: 2025-12-23T15:04:27.634Z
tags:
    - tmw
---


Quasi buon natale, pronti per scoppiare di cibo?
Capitolo sponsorizzato, ringraziamo Alessandro!
10 capitoli in coda totali (10 Alessandro)
0/1 sponsorizzazioni 1 euro a capitolo,
-Schadenfreude


La somiglianza tra i nomi della Montagna Sconfinata e del Capitolo Sconfinato era trascurabile. Il punto cruciale però era che anche il nome di Vecchio Serpente coincideva. Inoltre, la mappa indicava proprio questo posto, quindi era difficile liquidare tutto come una semplice coincidenza.


La persona che Huan Chenxue voleva che cercasse poteva forse essere quel Vecchio Serpente?


Il territorio della setta era stato conquistato da nemici, i discepoli si erano dispersi. La Cresta delle Miriadi di Demoni aveva annesso la setta di Vecchio Serpente, e lui stesso era finito a fare delle faccende lì. Era semplicemente assurdo.


"Allora? Ti ho raccontato tutto ciò che so. A proposito, che rapporto hai con il Vecchio Serpente?"


Gli occhi della ragazza si muovevano agilmente mentre esaminava l’espressione di Yi Yun come se stesse cercando di capire se Yi Yun stesse mentendo.


"Un’amico mi ha chiesto di trovare Vecchio Serpente.” Rispose Yi Yun con sincerità. Non aveva motivo di nasconderlo.


Analizzando attentamente la situazione, la ragazza credette che Yi Yun avesse detto la verità. Alla fine tirò un sospiro di sollievo. "Mi hai spaventata. Quindi siamo tutti una grande famiglia. Io vengo dal Capitolo Sconfinato. A proposito, sono l'ultima discepola di Vecchio Serpente! Haha, siamo una famiglia. Famiglia!"


Mentre parlava, diede a Yi Yun una pacca rumorosa sulla spalla. Tuttavia, dopo averlo fatto, notò che l'espressione di Yi Yun non era affatto amichevole. Il suo sorriso si irrigidì sul suo viso mentre si strofinava goffamente le mani. "A proposito... potresti prima lasciarmi andare..."


Yi Yun posò la ragazza a terra e chiese con noncuranza: "Sei davvero la discepola di Vecchio Serpente?"


"Sì... sì. Non hai notato che allevo serpenti..."


"..."


Udendo la risposta della ragazza, Yi Yun ebbe l'impressione che una mandria di cavalli dagli zoccoli fangosi gli galoppasse nella mente. "Anche quel Vecchio Serpente alleva serpenti?"


"Beh... non proprio." La ragazza alzò le spalle. "Però, gli oggetti che usa sono adornati con motivi a serpente. Ad esempio, la spada a due mani che brandisce ha due serpenti attorcigliati incisi."


"Va bene allora..."


Yi Yun sospirò, rassegnato, mentre osservava la ragazza. Nonostante avesse utilizzato tecniche interessanti, la giovane era di gran lunga inferiore ad un talento di un grande clan. L'ultima discepola di Vecchio Serpente era solo a questo livello?


Inoltre, al primo incontro sembrava piuttosto anomala. Ma dopo essere stata sconfitta, aveva perso ogni grinta. Sembrava addirittura un po' sempliciotta. Probabilmente assumeva un'aria più feroce quando rapinava, per poi tornare alla sua vera natura quando si rendeva conto di non poter competere con l’avversario.


"Perché non sei andata alla Cresta delle Miriadi di Demoni? Perché non hai superato la prova d'ingresso?" Chiese Yi Yun.


La ragazza lo fissò. "Come avrei potuto non superare quella prova? Se andassi alla Cresta delle Miriadi di Demoni, diventerei almeno una discepola principale. Semplicemente non ho intenzione di andarci. Sono nata e cresciuta qui. Perché dovrei andare alla Cresta delle Miriadi di Demoni?"


"E così hai iniziato a derubare la gente?" Yi Yun sbuffò.


La ragazza arrossì e disse: "Ho comunque bisogno di risorse di coltivazione, no... Non avevo proprio capito che fossi così potente. Ho davvero sopravvalutato le mie capacità."


La ragazza si affrettò a mettere Yi Yun su un piedistallo, sperando che la lasciasse andare al più presto.


"In tal caso, portami alla Cresta delle Miriadi di Demoni."


Anche se Vecchio Serpente sembrava un tipo strano, Yi Yun si fidava di Huan Chenxue. Dato che era una persona da lei raccomandata, doveva incontrarlo a tutti i costi.


"Ah?" L'espressione della ragazza si fece amara. Tuttavia, essendo in posizione inferiore, poté solo annuire. "Va bene allora. Ma la Cresta delle Miriadi di Demoni è molto lontana. Ci vorranno sei mesi di volo. Se vuoi arrivarci più in fretta, devi usare una formazione di teletrasporto. Anche la tariffa del teletrasporto non è economica..."


Mentre parlava, la ragazza fece la linguaccia. Era vissuta negli ultimi anni grazie alle rapine. Non era molto ricca.


"Va bene. Pagherò io. Come ti chiami?"


"Io... sono un'orfana e non ho un nome. Quando il maestro mi trovò, ero in mezzo ai serpenti. Il maestro mi ha detto che il suo nome era Vecchio Serpente e che il destino ci aveva fatti incontrare. Così mi ha cresciuta. Puoi chiamarmi Ragazza Serpente. È così che mi chiama il Maestro."


"Ragazza Serpente..." Yi Yun annuì. Non si sarebbe mai aspettato che la giovane avesse un passato così tragico. "A proposito, conosci una persona di nome Bai Yueyin?"


"Bai Yueyin?" Ragazza Serpente si fermò. "Stai parlando della... Dea Imperatrice della Luna Bianca delle Sette Desolazioni?"


"Oh? Dea Imperatrice? Sembra sia piuttosto famosa. Raccontami qualche storia che conosci su di lei."


"È molto più che famosa!" Ragazza Serpente guardò Yi Yun in modo strano. Il suo sguardo era come se avesse visto un selvaggio delle montagne. "Le Sette Desolazioni sono formate da sette antichi continenti.
Ogni continente ricopre un’area ancora più vasta del Mare Calmo. Inoltre, là c’è ogni tipo di esperto! Decine di milioni di anni fa, nelle Sette Desolazioni regnava il caos. In una lotta per il controllo delle Sette Desolazioni, sette potenti sette iniziarono una devastante guerra mondiale. Il conflitto continuò per mille anni a intermittenza. Il sangue scorreva a fiumi e innumerevoli guerrieri e mortali morirono o rimasero feriti!"


"Alla fine, apparve la Dea Imperatrice della Luna Bianca e, con la sua forza trascendente e il suo carisma personale, radunò un gruppo di esperti e sconfisse una potente setta dopo l’altra. Nelle Sette Desolazioni, stabilì un impero divino che governava su tutto: l'Impero Divino della Luna Bianca."


"Nessuno se l’era aspettato. La guerra tra le sette potenti sette fu vinta da una fazione appena ascesa. Avendo conquistato le sette Desolazioni, l'Impero Divino della Luna Bianca governò i Sette Desolati e intimorì tutta la voragine. Per decine di milioni di anni, non ci furono più rivolte. La Dea Imperatrice della Luna Bianca è troppo forte e nessuno può batterla."


"Rispetto all'Impero Divino della Luna Bianca, la Cresta delle Miriadi di Demoni è molto piccola. Può avere un ruolo di comando solo qui nel Mare Calmo." Ragazza Serpente si abbatté arrivando a quel punto. Sembrava riluttante a lasciare il suo feudo personale, ma anche desiderosa di vivere una vita grandiosa e spettacolare come quella della Dea Imperatrice della Luna Bianca.


Dea Imperatrice della Luna Bianca... Impero Divino delle Sette Desolazioni...


Yi Yun provò emozioni contrastanti ascoltando tutto ciò. Erano passate decine di milioni di anni. Chi si ricordava ancora della grande dinastia Qian del Territorio Divino dello Stato Centrale di un tempo? Figuriamoci la voragine, nemmeno gli abitanti del Territorio Divino dello Stato Centrale forse ricordavano che un tempo su quella terra esisteva un grande impero che incuteva timore reverenziale ovunque.


Inoltre, anche al suo apice, il grande impero Qian impallidiva rispetto all'Impero Divino delle Sette Desolazioni.


Anni fa, il Lord dello Yang Azzurro era giovane e vivace. Aveva un entusiasmo sconfinato e sperava di stabilire un'eredità che sarebbe durata miliardi di anni con imprese eccezionali, ma alla fine, la pugnalata di Bai Yueyin fece scoppiare le sue speranze come bolle.


Ora, Bai Yueyin aveva stabilito il suo proprio Impero della Luna Bianca, scrivendo una storia gloriosa.


Quanto al Lord dello Yang Azzurro di un tempo, non c'erano leggende su di lui. Era ridotto a brace nella storia.


Ripensare a una tale storia lasciava sospirare senza fine.


"Dico, perché stai chiedendo della Dea Imperatrice della Luna Bianca? E comunque... è meglio che tu non menzioni il nome della Dea Imperatrice della Luna Bianca. Questo è il Mare Calmo, quindi dovrebbe andare bene. Ma nelle Sette Desolazioni, potresti essere giustiziato per un oltraggio simile.”


Ragazza Serpente batté le palpebre vedendo l'aria malinconica di Yi Yun dopo aver ascoltato la storia di Bai Yueyin. Perché questo tipo sembrava icosì sconvolto? Che tipo di persona era la Dea Imperatrice della Luna Bianca? Come poteva avere qualche relazione con un ragazzino come lui?


"Non importa." Yi Yun scosse la testa. "Andiamo. Verso la Cresta delle Miriadi di Demoni."


Yi Yun non voleva essere troppo appariscente, dato che era appena arrivato nella voragine. Non usò oggetti speciali come la torre dell'Avvento Divino. Scelse semplicemente una barca spirituale di qualità superiore.


Non appena la barca spirituale fu estratta dal suo anello interspaziale, si allungò al contatto con il vento. Presto, si espanse fino a trenta metri.


"Sali!" disse Yi Yun.


Ragazza Serpente batté le palpebre. Guardava la barca spirituale con cupidigia. Yi Yun era davvero ricco. Su quello aveva visto giusto.

