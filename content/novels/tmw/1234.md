---
weight: 12340
title: Capitolo 1234 - imperturbato
pubDate: 2025-12-26T18:25:12.449Z
tags:
    - tmw
---


Capitolo sponsorizzato, ringraziamo Alessandro!
7 capitoli in coda totali (7 Alessandro)
0/1 sponsorizzazioni 1 euro a capitolo,
-Schadenfreude


Il vecchio non diede peso alla sfuriata della Ragazza Serpente. Era così spudorato che non sembrava notare le occhiate stranite che la gente gli rivolgeva.


"Come può essere? Come dice il mantra, un maestro che ti istruisce per un giorno dovrebbe essere considerato un padre per la vita. Ti ho insegnato tutti i mezzi per guadagnarti da vivere e ora che sono vecchio, è giunto il momento che mi goda la pensione. Guardami, persino a questa età, mi sveglio ancora presto la mattina e torno tardi la sera per fare qualche affare. È una vita così stancante."


Gli occhi dei guerrieri circostanti quasi schizzarono fuori dalle loro orbite. Avevano visto persone sfacciate prima, ma non avevano mai visto qualcuno di così spudorato. Riusciva persino a sostenere che 'rubare' fosse un modo per guadagnarsi da vivere.


Sebbene nel mondo dei guerrieri vigesse la legge della giungla e le rapine non fossero una rarità, parlarne in modo così fiero avrebbe fatto arrossire un po’ perfino i banditi.


Quando Yi Yun vide che il duo stava per impegnarsi in un altro giro di battibecchi, li interruppe in fretta. "Signore... se le mancano soldi per l'alcol, ho alcuni mezzi per per procurarli. Posso guadagnare soldi per lei, ma prima ho qualcosa che devo chiederle. Mi chiedo se possiamo parlarne in privato per un po’.”


Yi Yun voleva estrarre la lettera di Huan Chenxue, ma non sembrava opportuno rivelarla in pubblico con così tanti occhi curiosi.


Il Vecchio Serpente all’inizio aveva deciso di ignorare Yi Yun, ma quando sentì che si potevano guadagnare soldi, i suoi occhietti si illuminarono. Si voltò a guardare Yi Yun. "Ragazzo, hai un po' di cervello. Che ne dici, vuoi essere mio discepolo? I benefici dell'essere mio discepolo sono quasi infiniti. Nella Cresta delle Miriadi di Divinità, basta dire il mio nome e nessuno oserà maltrattarti."


Vecchio Serpente disse questo in modo "solenne e paziente", ma la gente intorno a loro stava già scoppiando a ridere.


Yi Yun rimase un po' esterrefatti. Aveva immaginato che Huan Chenxue gli avesse ordinato di cercare Vecchio Serpente per diventare suo discepolo. Già sentiva che la personalità di Vecchio Serpente era alquanto unica e che sarebbe stato arduo venire accettato come suo discepolo. Non si sarebbe mai aspettato che il Vecchio Serpente lo avrebbe anticipato e si sarebbe offerto come maestro. Un simile maestro non era forse senza valore? Dov'era la sua dignità di esperto?


Sebbene paresse inaffidabile, Yi Yun considerò la questione. Dato che Vecchio Serpente aveva già detto così, avrebbe potuto anche seguire la corrente e riconoscere questo maestro. Dopotutto, non ci avrebbe perso nulla.


Ma proprio in quel momento, Ragazza Serpente roteò gli occhi al vecchio e borbottò: "Finora, ho pagato io la tariffa per la formazione di teletrasporto e per l'ingresso della città. Dodici Giade Spirituali di grado inferiore. Non guadagno così tanto neanche da una transazione commerciale."


Ragazza Serpente era scontenta quindi espose deliberatamente Yi Yun.


Quando il vecchio sentì queste parole, immediatamente guardò Yi Yun in una luce diversa. Niente soldi? Se non aveva soldi, perché si comportava come un signorino ricco?


Tossì immediatamente e disse: "I miei requisiti per un discepolo sono molto alti. La maggior parte delle persone può scordarsi di essere mio discepolo. Non lo considererei mai a meno di ricevere duecento Giade Spirituali come dono di cortesia."


Quando il vecchio disse ciò, alcuni signorini ricchi presenti agitarono i loro ventagli con disprezzo. Duecento Giade Spirituali era considerato un requisito elevato? Che ignorante.


Il giovane vestito sontuosamente disse ridendo: "Duecento Giade Spirituali. Eheh, è davvero un po' costoso. Può a malapena pagare un pasto alla taverna della Gioia Celeste."


Dopo questo intervento, le risate divennero ancora più fragorose.


Stavano guardando la commedia del vecchio, della Ragazza Serpente e di Yi Yun. Originariamente pensavano che il vecchio e Ragazza Serpente fossero un duo maestro-discepola unico nel suo genere, ma non si sarebbero mai aspettati che anche il giovane fosse un ignorante senza speranza.
Questo era ovviamente un vecchio truffatore che raggirava la gente per cibo e bevande, eppure Yi Yun continuava a rivolgersi a lui come signore e persino cercava di mostrargli rispetto. Si stavano chiedendo se fosse uno stupido.


In quel momento, Yi Yun pensò ad una serie di imprecazioni. Non gli importava di come gli altri lo vedessero, ciò che lo infastidiva era che il vecchio fosse così strano. Iniziò persino a sospettare se avesse trovato la persona sbagliata.


La Montagna Sconfinata che doveva trovare non era più Montagna Sconfinata ma il Capitolo Sconfinato. Inoltre, il nome Vecchio Serpente non era così raro. Che questo vecchio truffatore condividesse il nome con l'esperto che Yi Yun doveva trovare?


In quel momento, Yi Yun non pensò fosse saggio estrarre la lettera. Yi Yun credeva che Huan Chenxue appartenesse a un clan recluso. Non sapeva che tipo di missione avesse la sua famiglia, ma sicuramente non poteva esporre la loro esistenza a estranei.


Pensando a ciò, Yi Yun esaminò di nascosto il livello di coltivazione del vecchio.


In superficie, l'anziano era solo allo stadio del Palazzo del Dao. Aveva delle fondamenta ordinarie ed era un classico esempio di come qualcuno aveva raggiunto quel livello con l’aiuto di elisir.


Tuttavia, Yi Yun aveva il Cristallo Viola. Nulla poteva essere nascosto dalla sua visuale d’energia. La attivò e guardò l’anziano. Ciò che vide lo fece sussultare.


Il livello di coltivazione dell'anziano era ancora pessimo come sempre. Tuttavia, una macchia di luce grigio nebuloso nel suo corpo attirò l’attenzione di Yi Yun. Non riuscì ad identificarla nemmeno usando il Cristallo Viola.


Il vecchio era straordinario dopotutto.


Yi Yun ora credeva di aver trovato la persona giusta. Disse con una trasmissione della voce: “Signore, la signorina Huan mi ha dato una lettera che dovrei consegnare a lei."


Yi Yun menzionò solo il cognome. In quel modo, la possibilità di esporre Huan Chenxue fu grandemente ridotta. Se lui era Vecchio Serpente, avrebbe dovuto conoscere quel nome. Osservò attentamente l'espressione di Vecchio Serpente, sperando di trovarvi qualche minimo cambiamento.


Tuttavia, Yi Yun non si sarebbe mai aspettato che il vecchio manco lo avrebbe ascoltato. Dopo aver battibeccato con Ragazza Serpente tutto il giorno, improvvisamente sembrò ricordare qualcosa. Si voltò e lanciò un'occhiata a Yi Yun, dicendo a vuoto: "Ragazzo, mi hai parlato poco fa?"


Yi Yun rimase senza parole. Il vecchio era veramente imperturbato.


"Voglio comprare uno dei suoi gettone di registrazione."


Yi Yun si era deciso. Era intenzionato a seguire il vecchio e dato che era già arrivato alla Cresta delle Miriadi di Divinità, tutto ciò che doveva fare era entrare nella setta.


Il Vecchio Serpente roteò gli occhi verso Yi Yun. "Hai soldi?"


In quel momento, la Ragazza Serpente premette rapidamente sul suo anello interspaziale, preoccupata di dover pagare. Sapeva molto bene che il vecchio non avrebbe fatto uno sconto a Yi Yun.


"Non ho Giade Spirituali ma cosa ne pensa di questo frutto?"


Yi Yun tirò fuori un frutto rosso e paffuto. Era un'erba supplementare necessaria per l'alchimia. Non era un frutto estremamente costoso, ma era ottimo per produrre alcol. Per questo, era sempre molto richiesto.


Persino nella voragine, un frutto simile poteva essere venduto per circa due o trecento Giade Spirituali.


Naturalmente lo sguardo di Vecchio Serpente si accese quando vide il frutto.


"Frutto della Birra Rossa. Ottimo oggetto. In tal caso, l'accetterò a malincuore. Questo gettone è tuo."


Vecchio Serpente lanciò un gettone. La folla scosse la testa quando video lo scambio. Il giovane era veramente stupido. Aveva comprato un gettone dal vecchio truffatore per più del doppio del prezzo. Stava incassando un'enorme perdita.


Tuttavia, Vecchio Serpente aveva ancora una certa integrità. Non chiese denaro al suo discepolo e diede gratuitamente un gettone alla Ragazza Serpente.


I ricchi eredi dietro di loro così si resero conto che il clamore era finito. Si precipitarono a comprare un gettone di registrazione. Istantaneamente, gli affari di Vecchio Serpente divennero sorprendentemente buoni. Non aveva molti gettoni in partenza, quindi li vendette tutti molto rapidamente.


Yi Yun si diresse verso la parte anteriore della fila. La cabina di registrazione era in una piazza più avanti. Da un lato c'era una cabina di registrazione che accettava denaro, e dall'altro un normale terreno di prova. Dopo aver ottenuto un gettone, si doveva immediatamente sottoporre a un piccolo test. Questo significava che, prima che il gettone potesse anche solo scaldarsi nelle loro mani, avrebbero dovuto restituirlo alla Cresta delle Miriadi di Divinità. Era un completo spreco di denaro.


Yi Yun aveva già un gettone quindi entrò direttamente nel luogo dove si teneva la prova.

