---
weight: 12350
title: Capitolo 1235 - Oggetto Miracoloso
pubDate: 2025-12-28T10:32:38.390Z
tags:
    - tmw
---


Capitolo regolare,
7 capitoli in coda totali (7 Alessandro)
0/1 sponsorizzazioni 1 euro a capitolo,
-Schadenfreude


Nella piazza dove si teneva l'esame d'ammissione c’era un portale in pietra. Era composto da quattro colonne e una lastra orizzontale. Portali del genere venivano solitamente eretti all'ingresso di villaggi nel mondo mortale per onorare i migliori studiosi d’onore o donne virtuose ed eroiche. Si vedevano raramente strutture simili in un mondo di guerrieri.


In superficie, il portale in pietra non aveva nulla di speciale. Sembrava persino un po' fuori luogo, in mezzo alla piazza. Tuttavia, quando Yi Yun vide il monumento, alzò leggermente le sopracciglia. Poteva capire che dietro il portale di pietra si apriva il percorso per un mondo in miniatura.


Se avesse girato dietro al portale di pietra non avrebbe trovato nulla, ma se lo avesse attraversato, sarebbe potuto entrare in quel mondo in miniatura.


Tuttavia, davanti al portale di pietra era stata posta una restrizione. Se non si comprendevano le regole di tale restrizione, sarebbe stato impossibile ottenere l'accesso.


In quel momento, un gruppo di persone, incluso Yi Yun, aveva ottenuto i gettoni di registrazione ed era in piedi davanti al portale di pietra. Attendevano l'esame in uno stato confusionale, incerti sullo scopo di quella struttura.


"Anziano, se dovessi essere reclutato dalla Catena delle Miriadi di Divinità, mi concederebbe l'onore di offrirle da bere?"


Yi Yun, in piedi davanti al portale di pietra e, dopo aver riflettuto, fece una battuta al Vecchio Serpente. Il vecchiotto probabilmente non avrebbe rifiutato un'offerta di alcolici.


In effetti Vecchio Serpente sorrise raggiante sentendo quelle parole. "Bene. Ti avverto, sono molto schizzinoso sul mio alcol e non mi piace la roba ordinaria."


Mentre parlava, Vecchio Serpente estrasse un fiasco per l'alcool e lo agitò deliberatamente. Subito dopo, lo stappò e bevve una bella sorsata con soddisfazione.


Le persone intorno a loro, sentendo la loro conversazione, rimasero senza parole. Che razza di persona era quella? Perché dal suo tono suonava come se la Catena delle Miriadi di Divinità fosse una sorta di negozio del tè in cui poteva entrare a suo piacimento?


Potevano aspettarsi un comportamento del genere da un vecchio pazzo, ma anche il giovane sembrava altrettanto ottuso.


Yi Yun naturalmente ignorò le persone intorno a lui. Mentre osservava il portale di pietra, sogghignò. I candidati facevano baccano ma nessuno notava che tre uomini e una donna erano in piedi dietro il portale di pietra, osservandoli con indifferenza!


Indossavano abiti viola e sul petto erano ricamate le parole 'Miriadi di Divinità'. Yi Yun poteva capire che nonostante le divise sembrassero fatte di tessuto morbido, erano in realtà vestiti difensivi di grado superiore. Persino le parole 'Miriadi di Divinità' ricamate erano cucite usando oro pesante dalle profondità marine.
La polvere d'oro da quel metallo degli abissi era ottima per scrivere motivi del Dao. Sebbene le parole 'Miriadi di Divinità' sembrassero testo, in realtà erano un motivo del Dao esse stesse. Incise al loro interno c'erano leggi da non trascurare.


Senza dubbio, i tre uomini e la donna dovevano avere una posizione illustre nella Catena delle Miriadi di Divinità.


In quel momento, i quattro stavano nel mondo in miniatura e, con le restrizioni del portale di pietra che li isolavano, nessuno poteva vederli. Tra le loro espressioni indifferenti c'erano sguardi altezzosi che sembravano impressi sui loro volti.


Un uomo con folte sopracciglia guardò Yi Yun perché aveva sentito la sua offerta di offrire da bere a Vecchio Serpente dopo essere entrato nella Catena delle Miriadi di Divinità. Questo causò il suo disappunto.


"Fratello Maggiore Ji, guarda che tipo di persone vogliono entrare nella nostra Catena delle Miriadi di Divinità come discepoli. Ogni volta, vediamo un mucchio di gente inutile venire a partecipare al trambusto.
Senti cosa dicono. È persino più sicuro di entrare nella setta di quanto lo sia io. Sembrano pensare che la Catena delle Miriadi di Divinità accetti chiunque."


Sentendo il brontolio dell'uomo dalle folte sopracciglia, la donna scosse la testa e disse: "L'esame di reclutamento si tiene una volta ogni tre giorni, con diecimila partecipanti ogni volta. Chi dovevamo reclutare è stato per lo più reclutato. Quindi è naturale che rimangano solo gli inutili. È solo normale che capitino queste situazioni."


Dopo aver ascoltato il commento della donna, l'uomo dalle folte sopracciglia chiese perplesso: "Sorella maggiore Jin, non ho mai capito questa faccenda. La nostra Catena delle Miriadi di Divinità è una delle maggiori sette migliori nella regione del Mare Calmo, ma non l'esame di reclutamento non viene condotto troppo frequentemente?
Lo facciamo davvero solo per le decine di migliaia di Giade Spirituali nelle tasse d'iscrizione? Questo è ciò che le donne dell'Isola della Luna Limpida dicono di noi. La loro forza potrebbe non essere alla pari con la nostra Catena delle Miriadi di Divinità, ma loro fanno solo un reclutamento di discepoli ogni due anni. Inoltre, è una selezione estremamente rigorosa e accettano solo geni. Deridono il nostro esame di reclutamento come un raduno di mediocrità."


La donna voleva spiegare ma si interruppe a metà frase. In quel momento, l'uomo che era stato chiamato fratello maggiore Ji parlò. Disse: "Sorella minore Jin, non c'è bisogno di essere apprensiva. Tra pochi giorni, il fratello minore Song diventerà un discepolo dell'Anziano Taiqing. In un certo senso, diventerà anche un discepolo personale. La questione non sarà più un segreto tra discepoli personali, così non c’è niente di male nel dirglielo.”


"Va bene allora." La donna annuì e guardò l'uomo dalle folte sopracciglia. Disse: "La nostra Catena delle Miriadi di Divinità possiede un artefatto miracoloso. Le sue vere origini sono sconosciute persino agli Anziani della Catena delle Miriadi di Divinità. Sembra sigillare un mondo al suo interno, e quel mondo contiene tesori preziosi.
E questo artefatto miracoloso riconosce solo alcune persone predestinate. Questa predisposizione è anche difficile da determinare. Si potrebbe immaginare che le persone con un talento superiore fossero le prime in linea con questa predisposizione, ma non è così. Decenni fa, c'è stato un giovane dal talento ordinario e una comprensione nomologica che non poteva essere più terribile di così. Riuscì a muovere l'oggetto e a far uscire qualcosa. Quel qualcosa è stato molto apprezzato dal patriarca e, di conseguenza, il giovane è diventato un discepolo principale.”


"P... patriarca?" Sentendo quella parola, il fratello minore Song, che aveva parlato, spalancò gli occhi. Il patriarca della Catena delle Miriadi di Divinità raramente faceva dichiarazioni, figuriamoci farsi vedere in pubblico. Era frequente non sentire notizie da lui per centinaia di migliaia di anni e non si sapeva se fosse in isolamento o in giro per il mondo.


Nel Mare Calmo, il patriarca Miriadi di Divinità era temuto da tutti. Non era nato dal Mare Calmo ma proveniva dalle profondità della voragine. Era come un dio per la setta.


Per persone come il fratello minore Song, era raro perfino incontrarlo, così non lo poteva nemmeno vedere.


Ora che era riuscito a sentire alcune informazioni riguardanti il patriarca, il fratello minore Song si entusiasmò.


"Perciò, con quel precedente, e secondo le istruzioni del capo della setta, abbiamo cercato persone predestinate in tutti questi anni. Tuttavia, anche la quantità di predisposizione che uno ha può variare. È molto raro trovare qualcuno con una grande predisposizione. Potresti ritenerli delle nullità, ma se uno di questi candidati fosse una persona predestinata?"


La spiegazione di sorella maggiore Jin fece ribollire di entusiasmo il sangue del fratello minore Song. La Catena delle Miriadi di Divinità aveva davvero radici profonde. Inoltre, aveva sentito notizie del patriarca. Finché il loro capo fosse stato presente, la Catena delle Miriadi di Divinità sarebbe rimasta la signora del Mare Calmo.


Sarebbe bello se fosse potuto diventare un discepolo personale del patriarca. Un pensiero del genere attraversò la mente del fratello minore Song, ma poteva solo crogiolarsi nelle sue stravaganti fantasie.


"Va bene, smettiamo di discutere di tali questioni. Dovete solo fare il vostro lavoro. Iniziamo l'esame di reclutamento."


In quel momento, risuonò una voce e un uomo di mezz’età vestito di viola uscì dalle profondità del mondo in miniatura.


Era magro di corporatura ed emanava un'aura tagliente come una lama. Dietro di lui c'era una foschia indistinta che sembrava un vuoto del Caos. Anche solo darle un’occhiata dava la sensazione che il proprio sguardo venisse risucchiato al suo interno.


