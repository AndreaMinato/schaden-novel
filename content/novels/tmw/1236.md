---
weight: 12360
title: Capitolo 1236 - Il Calderone del Drago Ascendente
pubDate: 2025-12-28T10:32:38.391Z
tags:
    - tmw
---


Capitolo sponsorizzato, ringraziamo Alessandro!
6 capitoli in coda totali (6 Alessandro)
0/1 sponsorizzazioni 1 euro a capitolo,
-Schadenfreude


Nel momento in cui l'uomo di mezz’età apparve, i tre uomini e la donna nel mondo in miniatura lo salutarono con deferenza.


"Zio marziale Mo!"


"Zio marziale Mo!"


L'esame della Catena delle Miriadi di Divinità si teneva molto frequentemente, quindi bastava che lo presiedessero i discepoli personali. Ma quando rivelavano l’oggetto divino della setta, era necessario un esperto al livello di Anziano.


Quando l'uomo di mezz’età apparve, Yi Yun percepì un'aura vasta come i mari. Ritirò immediatamente la sua percezione.


"Oh?" Mo Shanqing alzò lo sguardo, come se avesse percepito qualcosa.


"Maestro Zio, cosa c'è?"


"Niente…" Mo Shanqing scosse la testa. "Forse c'è qualche vecchio interessato al nostro esame. Non importa. Non ha senso desiderare l'oggetto divino della nostra Catena delle Miriadi di Divinità."


Mo Shanqing non si preoccupò di chi ci fosse. Sebbene l’esame coinvolgesse l'oggetto divino della setta, non poteva influenzare affatto quell’artefatto, ed era ancor più impossibile per gli altri.


"Rimarrò in questo mondo in miniatura. Tutti voi potete uscire e continuare la procedura come al solito." Disse Mo Shanqing con indifferenza.


Non era minimamente interessato ad una prova simile. I candidati erano di livello troppo basso ed era praticamente una perdita di tempo per lui. Cercare qualcuno che potesse smuovere l'oggetto divino in un esame era troppo difficile.


"Sì, zio marziale Mo!"


I quattro accettarono l'ordine e uscirono dal portale di pietra.


I guerrieri in piazza videro una membrana luminosa apparire dal nulla dal portale di pietra. Subito dopo, quattro discepoli della Catena delle Miriadi di Divinità vestiti di viola uscirono dal vuoto.


"Vesti viola e scritte dorate. Sono discepoli personali della Catena delle Miriadi di Divinità!"


Molti di quelli che erano venuti numerose volte non erano sorpresi da questa scena. Solo i candidati che erano lì per la prima volta rimasero stupiti.


Tuttavia, sia che fossero nuovi arrivati o candidati esperti, tutti mostrarono fitte di invidia verso i quattro discepoli personali della Catena delle Miriadi di Divinità.


Erano pur sempre discepoli personali. La maggior parte di questi candidati, anche se fossero stati ammessi, molto probabilmente sarebbero finiti nella corte esterna, che era un modo esaltato per dire che si occupavano di varie noiose incombenze. C'era un enorme divario tra loro e i discepoli personali.


Il quartetto era già abituato a essere oggetto di invidia. Le loro divise viola li rendevano il mettevano in risalto ovunque fossero.


"Benvenuti, cari candidati al nostro esame di reclutamento della Catena delle Miriadi di Divinità. La nostra Catena delle Miriadi di Divinità seleziona i discepoli principalmente in base alle loro radici della saggezza! Se si possiede una radice della saggezza, indipendentemente da quanto sia basso il livello di coltivazione, si può entrare nella nostra Catena delle Miriadi di Divinità e diventare almeno un discepolo della corte interna!"


"Ci dispiace per chi non ha una radice della saggezza. Ma se non altro possiamo prendervi in considerazione dopo aver esaminato l’età ossea e il talento. Tuttavia, non consideriamo nessuno che non sia arrivato allo stadio della Manifestazione del Dao prima dei cento anni. Anche se fossero arrivati allo stadio del Palazzo del Dao, avremmo bisogno di accertare le loro intuizioni nomologiche."


La persona che introdusse le regole di reclutamento era il fratello maggiore Ji.


C'erano tre aspetti dell'esame di reclutamento della Catena delle Miriadi di Divinità. Il primo valutava la radice della saggezza del candidato, il secondo considerava il livello di coltivazione e l'età ossea, mentre il terzo metteva alla prova le leggi.


In effetti, con così tante persone riunite, un gran numero dei candidati non soddisfava nemmeno i requisiti del secondo aspetto. Riponevano tutte le loro speranze sulla loro possibile radice della saggezza.


Nessuno sapeva cosa fosse la radice della saggezza. Solo la Catena delle Miriadi di Divinità vi prestava attenzione. Per molti, era la loro unica possibilità di fare una rapida ascesa.


Tuttavia, nei molti anni in cui si erano susseguite le prove, il numero di persone con radici della saggezza era molto raro.


"Bene, senza ulteriori indugi, ora iniziamo!"


Il fratello maggiore Ji agitò la mano mentre parlava. La schermata luminosa del portale di pietra lampeggiò ed emise nebbia grigia.


L'atmosfera cambiò immediatamente a causa della foschia. Una piazza prima animata era diventata una scena grigia e confusa. Una forte sensazione pressante impediva alle persone di parlare. I guerrieri con livelli di coltivazione più deboli dovettero fermarsi dal inginocchiarsi verso la nebbia grigia.


La foschia salì gradualmente nel cielo, fondendosi con le nuvole. Alla fine, formò un gigantesco vortice grigio che roteava lentamente. Uscivano fulmini dal suo nucleo nero, come se fosse collegato a un altro mondo.


"Questo è…"


Yi Yun strizzò gli occhi visto che poteva vedere un calderone di bronzo attraverso il vortice nero. Il calderone aveva tre piedi e due manici. Le pareti del calderone erano spesse e prive di decorazioni. C'era un drago divino nero inciso sulla sua superficie e sembrò prendere vita mentre i ciuffi di gas nero uscivano dal calderone e lo avvolgevano.


"Questo è il Calderone del Drago Ascendente, che è anche il tesoro fondamentale della Catena delle Miriadi di Divinità.” Disse con orgoglio il fratello maggiore Ji. Anche se si diceva che il calderone fosse l'oggetto fondamentale della Catena delle Miriadi di Divinità, nemmeno il patriarca poteva raffinarlo e controllarlo.


Potevano solo evocarlo, ma non temevano che qualcuno potesse rubarlo. Il calderone era senziente, quindi nessuno sarebbe stato in grado di prenderlo.


"Ora, fate scorrere una goccia del vostro sangue e lanciatela nel calderone. Se riuscite a farlo entrare in risonanza con il Calderone del Drago Ascendente, supererete la prova! Diventerete discepoli della corte interna della nostra setta!"


"Se riuscirete a far produrre al Calderone del Drago Ascendente un filo di luce divina, potrete diventare discepoli principali della nostra Catena delle Miriadi di Divinità!"


"Se potete smuovere il Calderone del Drago Ascendente, finché non avete un talento atroce, potrete perfino diventare un discepolo personale!"


Il fratello maggiore Ji smise di parlare. In effetti, smuovere il Calderone del Drago Ascendente poteva persino produrre tesori. Era quel risultato ciò che il patriarca stava cercando veramente.


Tuttavia, quello era un segreto della Catena delle Miriadi di Divinità. Solo ai discepoli personali era permesso saperlo, quindi non c'era bisogno che lo annunciasse in pubblico.


"Allora, iniziamo ora! Tutto ciò che dovete fare è lanciare una goccia di sangue!"


"Una goccia di sangue?"


Yi Yun si accigliò lievemente. Non gli importava di mandare la sua percezione, ma aveva il presentimento che non sarebbe stato sicuro lanciare il suo sangue, che conteneva il marchio della sua vitalità.


Eppure in quel preciso momento, c'erano candidati accanto a Yi Yun che si erano già morsi le dita e avevano lanciato una goccia del loro sangue.


Naturalmente non avevano considerato la questione tanto quanto Yi Yun. L'esame di reclutamento della Catena delle Miriadi di Divinità si era tenuto numerose volte e, ogni volta, quasi diecimila persone lanciavano il loro sangue nel Calderone del Drago Ascendente.


Guardarono il loro sangue volare nel vortice, ma la maggior parte delle gocce di sangue venivano istantaneamente dissipate dal violento qi vitale mentre volavano nel vortice. Divennero foschia di sangue che alla fine svanì.


Meno del dieci percento delle restanti gocce di sangue raggiunse il Calderone del Drago Ascendente.


Tuttavia, scomparivano direttamente al contatto con l’artefatto, come se fossero state assorbite.


Il Calderone del Drago Ascendente non subì alcun cambiamento. Rimase a fluttuare tra l'enorme vortice mentre incombeva maestoso su di loro.


Molte persone non volevano ammettere la sconfitta. Continuarono a guardare il sangue che era schizzato altrove, sperando che accadesse un miracolo. Tuttavia, il Calderone del Drago Ascendente rimase irremovibile come una montagna. Alla fine avevano fallito.


"È troppo difficile."


Alcune persone scossero la testa. Cos'era esattamente questa 'radice della saggezza'? Com'era possibile smuovere il Calderone del Drago Ascendente?


Yi Yun osservò tutto questo in silenzio. Dopo che il primo gruppo di persone fallì, un altro gruppo di persone si morse le dita e lanciò il loro sangue.


Il calderone era strano! Proprio mentre Yi Yun stava riflettendo sulla questione, vide improvvisamente che, in un angolo della piazza, anche Vecchio Serpente alzò lo sguardo verso il Calderone del Drago Ascendente fluttuante. Rivelò un bagliore accidentale nei suoi occhietti.


Oh? Questo vecchio…


Era interessato al Calderone del Drago Ascendente?


L'impressione di Yi Yun su Vecchio Serpente era quella di un vecchio truffatore allegro. Era raro vederlo così serio.


Potrebbe essere…


Yi Yun improvvisamente realizzò una possibilità. Forse il vecchio passava le sue giornate nella Catena delle Miriadi di Divinità a causa del Calderone del Drago Ascendente?


Ricordando la conversazione tra i quattro discepoli personali della Catena delle Miriadi di Divinità oltre il portale, e come Vecchio Serpente stesse rivendendo i biglietti alla fila del reclutamento, Yi Yun sentì che non era una conclusione impossibile.

