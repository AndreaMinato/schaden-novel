---
weight: 12380
title: Capitolo 1238  Entrare nella Setta
pubDate: 2025-12-29T08:38:55.136Z
tags:
    - tmw
---


Capitolo regolare,
6 capitoli in coda totali (6 Alessandro)
0/1 sponsorizzazioni 1 euro a capitolo,
-Schadenfreude


"Ti è stato ordinato di offrire il tuo sangue, quindi perché rimani ancora lì impalato?"


Disse scontento il discepolo personale dalle sopracciglia folte quando notò che Yi Yun non reagiva al suo ordine. Yi Yun gli diede un’occhiata, sapeva che il suo cognome era Song e che aveva la posizione più bassa tra i quattro discepoli personali. Secondo il fratello maggiore Ji, Song sarebbe diventato un discepolo ufficiale dell'Anziano Taiqing tra un paio di giorni.


Song si infuriò quando vide Yi Yun guardarlo con fare indifferente per poi ignorarlo. In quanto discepolo personale, era sempre stato messo su un piedistallo e si era abituato alle persone che lo guardavano con invidia e rispetto. Quando mai un candidato gli aveva mostrato un tale disprezzo?


Proprio mentre stava per dare una lezione a quella canaglia ignorante, il fratello maggiore Ji lo fermò. "Basta così, fratello minore Song.”


"Detto questo." Il fratello maggiore Ji guardò Yi Yun: "Non sei disposto ad offrire altro sangue?"


Yi Yun disse: "Tutti voi sembrate molto interessati a risvegliare il Calderone del Drago Ascendente. Tuttavia, io sono qui per partecipare a una prova, non per essere un soggetto sperimentale."


Yi Yun era acutamente consapevole degli obiettivi della Cresta delle Miriadi di Divinità. Lo stavano usando solo come cavia per perseguire le proprie fortune.


Quanto a Yi Yun, si stava unendo alla Cresta delle Miriadi di Divinità solo per entrare in contatto con Vecchio Serpente. Non voleva attirare troppa attenzione. Se avesse causato un gran trambusto risvegliando ripetutamente il calderone, i suoi giorni nella Cresta delle Miriadi di Divinità non sarebbero stati affatto tranquilli.


Non gli importava di offenderli perché, quando il suo sangue aveva risvegliato il calderone, aveva visto con la coda dell'occhio che Vecchio Serpente aveva posato il suo sguardo su di lui a lungo.Così Yi Yun era convinto che ciò che aveva fatto fosse stato sufficiente ad attirare l'attenzione di Vecchio Serpente.


Tuttavia, le parole di Yi Yun lasciarono tutti presenti stupefatti, specialmente quelli che si erano lambiccati il cervello ed erano ricorsi ad ogni mezzo possibile per entrare nella Cresta delle Miriadi di Divinità.


Tutti quelli che volevano unirsi alla Cresta delle Miriadi di Divinità si comportavano con reverenza e timore. Ogni volta mostravano grande rispetto ai discepoli che li vedevano offrendo inchini o altre forme di saluto anche se erano membri ordinari della setta, e ancora di più con i discepoli personali. Pertanto, trovavano ridicolo che Yi Yun parlasse a un discepolo personale in quel modo.


"Questo tipo... è piuttosto selvaggio."


Alcuni giovani vestiti in modo stravagante erano a corto di parole. Quelle due persone che avevano interagito con il vecchio truffatore avevano entrambe agitato il calderone, e le loro azioni continuavano solo a diventare più impressionanti.


Non solo la 'radice della saggezza' di Yi Yun era impressionante, anche il suo atteggiamento lo era. Non mostrava alcun rispetto per i discepoli personali o l'Anziano della Cresta delle Miriadi di Divinità.


"Eheh, che coraggio. Tuttavia, non fa bene a un giovane essere eccessivamente arrogante. Anche se sei estremamente talentuoso e il meglio del meglio da dove vieni, ti renderai conto di quanto sei insignificante quando farai esperienza per il resto del mondo. Ci sono troppi geni in questo universo, molti che superano di gran lunga la tua immaginazione.” Disse con fare prolisso Mo Shanqing.


Poteva capire che le fondamenta di Yi Yun erano molto più robuste dei guerrieri ordinari al suo stesso stadio. Era probabilmente un talento ed era questo il motivo della sua arroganza.


Tuttavia, c'erano troppi geni nella Cresta delle Miriadi di Divinità. Molti membri d’élite arroganti si sarebbero resi conto di essere solo ordinari una volta entrati nella setta. Naturalmente avrebbero abbassato la cresta.


Mo Shanqing li riteneva solo capricci infantili e non ci badò minimamente.


"Offri il tuo sangue. Non sto chiedendo il tuo permesso, ma lo sto ordinando."


La voce di Mo Shanqing divenne più fredda. In quanto Anziano della Cresta delle Miriadi di Divinità, come poteva permettere a un discepolo appena reclutato di sfidare la sua autorità?


Come poteva un membro della giovane generazione rivolgersi a lui in quel tono? Nella storia della Cresta delle Miriadi di Divinità, c'erano stati alcuni discepoli che erano riusciti a estrarre tesori dal Calderone del Drago Ascendente. Non finivano sempre per consegnare i tesori alla setta senza problemi?


Sentendo l’imposizione di Mo Shanqing, Yi Yun aggrottò ancora di più le sopracciglia. Proprio mentre stava considerando come reagire, una trasmissione di qi vitale risuonò nelle sue orecchie.


"Offri il tuo sangue. Sono solo poche gocce. Potresti non voler rimanere qui, ma io sì! Non rovinarmi tutto."


Oh?


Yi Yun rimase sorpreso mentre si voltava a guardare Vecchio Serpente. L’anziano aveva trovato un angolo dove sedersi. I suoi vestiti erano un po' laceri, per cominciare. Ora, mentre era seduto lì, bevendo alcool da un fiasco dall'aspetto sporco mentre osservava la scena, non sembrava diverso da un mendicante.


Yi Yun scelse comunque di obbedire al Vecchio Serpente. Si fidava di Huan Chenxue.


Con un fascio di spada, si tagliò il dito e poche gocce di sangue volarono nel cielo!


Nell'istante in cui il sangue passò attraverso le nuvole, Yi Yun percepì che un'energia senza forma aveva improvvisamente penetrato le nubi. Questa forza aveva reciso la connessione che aveva con le poche gocce di sangue.


"Ding Ding Ding!"


Quando il sangue colpì il Calderone del Drago Ascendente, dai picchiettii assomigliavano a palle di metallo che colpivano bronzo.


Tuttavia, il Calderone del Drago Ascendente non si mosse. Non si innescarono più reazioni a causa del sangue di Yi Yun.


Yi Yun era ancora scosso. Quell'energia di prima...


Yi Yun guardò Vecchio Serpente. Era stato lui?


Vecchio Serpente continuò a bere il suo alcol come se non avesse nulla a che fare con lui. Yi Yun rimase perplesso. Come aveva fatto il vecchio a cancellare istantaneamente la sua impronta sul sangue? Sembrava che il sangue fosse cambiato in quello di un'altra persona.


"Ha fallito?"


Quando Mo Shanqing vide che il Calderone del Drago Ascendente non stava reagendo più, scosse la testa senza darlo a vedere.


Era solo una coincidenza? Era alquanto strano che il Calderone del Drago Ascendente non avesse rivelato alcun tesoro. E ora, anche se Yi Yun aveva offerto di nuovo il suo sangue, il Calderone del Drago Ascendente non aveva manifestato nessun cambiamento. Lo lasciò estremamente avvilito.


Ecco che se ne andava il merito che avrebbe potuto ottenere.


Mo Shanqing era deluso, ma il fratello minore Song era estremamente contento. Aveva veramente paura che Yi Yun potesse risvegliare di nuovo il Calderone del Drago Ascendente. Se fosse successo, Yi Yun non avrebbe raggiunto una posizione superiore alla sua?


"E pensare che questa canaglia sia abbastanza sfacciata da comportarsi in modo così arrogante. Ha offerto ubbidientemente il suo sangue nel momento in cui lo zio Mo ha parlato. Sfortunatamente per lui, è stato inutile. È un buono a nulla.” Il fratello minore Song lo derise. Si sentì finalmente vendicato dopo che Yi Yun lo aveva umiliato con la sua risposta.


"Zio marziale Mo, deve essere stata una coincidenza che il Calderone del Drago Ascendente si sia risvegliato un momento fa. Forse non ha nemmeno nulla a che fare con lui. Perciò non soddisfa i requisiti e non può diventare un discepolo della nostra Cresta delle Miriadi di Divinità."


Disse il fratello maggiore Ji, capo dei quattro discepoli personali.


Momentaneamente, Mo Shanqing fu colto da un dilemma. Non aveva mai incontrato una situazione del genere prima. Non era sicuro nemmeno come valutare Yi Yun.


Tuttavia, la questione riguardante il Calderone del Drago Ascendente era di grande importanza. Nonostante sapesse che i fenomeni prodotti dal tesoro erano probabilmente una coincidenza, Mo Shanqing non desiderava rinunciare a questa opportunità.
Dopo essere giunto a questa conclusione, Mo Shanqing accese uno speciale talismano di trasmissione della voce per consultarsi con il maestro della setta.


Yi Yun osservò tutto questo con noncuranza. Queste persone si sbagliavano su un punto. Credevano che stesse supplicando di unirsi alla loro Cresta delle Miriadi di Divinità. In realtà, non aveva intenzione di farlo. Proprio mentre stava per voltarsi e andarsene, la trasmissione di qi vitale di prima risuonò di nuovo nel suo orecchio.


"Ragazzo, non essere così precipitoso. La Cresta delle Miriadi di Divinità è un posto piuttosto interessante. Perché pensi che io stia rimanendo qui?"


Sentendo la voce, Yi Yun si fermò. Lanciò un'occhiata sconcertata al Vecchio Serpente. Sembrava che l’anziano potesse leggergli la mente, riuscendo a indovinare con precisione ciò che stava pensando ogni volta.
Questo lasciò Yi Yun molto scontento. Il vecchio sapeva sicuramente che era stato mandato da Huan Chenxue, ma continuava a comportarsi con indifferenza nei suoi confronti.


In quel momento, ci fu uno scoppio di fiamme. Era la risposta del talismano di trasmissione della voce della Cresta delle Miriadi di Divinità.


"Zio marziale Mo, questo tizio è stato eliminato?"


Il fratello minore Song lanciò un'occhiata a Yi Yun con disprezzo mentre gongolava. Odiava particolarmente i discepoli che entravano nella Cresta delle Miriadi di Divinità contando sulla cosiddetta 'radice della saggezza'. Non erano geni ma erano arrivati ad una posizione così elevata a causa di qualche criterio casuale. Cosa dava loro quel diritto?


Lui, Song Bowen, aveva dovuto coltivare diligentemente e faticosamente per ottenere i suoi attuali risultati. Tuttavia, il suo sangue non aveva provocato alcuna reazione dal Calderone del Drago Ascendente. Come poteva essere giusto?


Chissà che tipo di requisiti aveva l'inutile Calderone del Drago Ascendente!?


Non solo Song Bowen non era riuscito a risvegliare il calderone, anche gli altri tre discepoli personali avevano fallito. In quanto tali, erano tutti un po' prevenuti contro Yi Yun e la Ragazza Serpente.


Tuttavia, in quel momento, Mo Shanqing, che aveva sentito il messaggio del talismano, abbassò la testa e fece un lungo sospiro. Infine, alzò lo sguardo e lanciò un'occhiata strana a Yi Yun. Disse con riluttanza, "Ragazzo, sei piuttosto fortunato. Sei diventato un discepolo personale. Il mio zio marziale, il maestro della setta, è disposto... ad accettarti come suo discepolo."


