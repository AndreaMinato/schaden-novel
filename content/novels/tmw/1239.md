---
weight: 1239
title: Capitolo 1239 - Picco Principale
pubDate: 2025-12-29T08:38:55.138Z
tags:
    - tmw
---


Capitolo sponsorizzato, ringraziamo Alessandro!
5 capitoli in coda totali (5 Alessandro)
0/1 sponsorizzazioni 1 euro a capitolo,
-Schadenfreude


"Cosa!? Il maestro della setta è disposto ad accettarlo come discepolo?"


Song Bowen sussultò sentendo le parole di Mo Shanqing. Anche gli altri tre discepoli personali erano increduli.


Il maestro della setta della Cresta delle Miriadi di Divinità non aveva accettato nessun discepolo negli ultimi mille anni.


Nonostante fossero tutti discepoli personali, c'erano differenze di grado tra di loro.


Per esempio, il maestro di Song Bowen era l'Anziano Taiqing, e il capo della setta della Cresta delle Miriadi di Divinità era il fratello minore del maestro dell'Anziano Taiqing.


Quanto a Mo Shanqing, il maestro della setta era il fratello maggiore del suo maestro.


Le differenze tra i titoli di zio marziale non erano generazionali, ma basate sul livello di coltivazione. Nella Cresta delle Miriadi di Divinità, i più potenti regnavano supremi. Più elevato era il livello di coltivazione, più prestigiosa sarebbe stata la propria posizione. Il grado più alto era ovviamente il patriarca.
Tuttavia, era raro persino sentire parlare del Patriarca, per non parlare di vederlo. Pertanto, il maestro della setta della Cresta delle Miriadi di Divinità divenne naturalmente la persona con la più alta autorità nella Cresta delle Miriadi di Divinità.


Questa canaglia era stata davvero così fortunata da essere designata come discepolo personale del patriarca?


Song Bowen lo trovava incredibile. Che qualità gli dava quel diritto?


In effetti, Mo Shanqing non capiva veramente la questione. Tuttavia, dato che era stato il maestro della setta a dare l'ordine, cos'altro poteva dire?


All'istante, l'atmosfera divenne turbolenta. Il titolo di discepolo personale era sufficiente per agitare la folla!


Questi candidati provenivano principalmente dalle varie regioni del Mare Calmo. Tutti volevano entrare nella Cresta delle Miriadi di Divinità per godere di una rapidissima ascesa.


L'intero Mare Calmo si estendeva per decine di milioni di chilometri che contenevano innumerevoli paesi di varie dimensioni. E anche solo diventare un discepolo della corte interna della Cresta delle Miriadi di Divinità era sufficiente a venire resi dei nobili nel proprio paese. Se fossero entrati nella corte interna, perfino l’imperatore del loro paese li avrebbe trattati con il massimo rispetto.


Quanto ai discepoli principali o personali, erano completamente inimmaginabili. Se sfoderassero davvero la loro forza, avrebbero potuto facilmente spazzare via un'intera dinastia.


I candidati circostanti iniziarono a esprimere la loro invidia, facendo accigliare leggermente Mo Shanqing. Lanciò un'occhiata a Yi Yun e disse: "È la tua buona fortuna che il maestro della setta ti stimi così tanto. Tuttavia, un consiglio. È inutile semplicemente risvegliare il Calderone del Drago Ascendente! I veri geni dipendono dalla forza, non da qualche cosiddetta 'radice della saggezza!'"


Mo Shanqing parlò freddamente. In effetti, non aveva mai capito la situazione. Se fossero interessati solo ai tesori sigillati nel Calderone del Drago Ascendente, potevano semplicemente invitare il candidato con il tesoro nella setta e offrirgli uno scambio ponendo alcuni ragionevoli benefici. Perché rendevano qualsiasi candidato in grado di risvegliare il Calderone del Drago Ascendente un discepolo principale o addirittura personale?


"Capito."


Yi Yun rispose brevemente al consiglio di Mo Shanqing. Aveva un'impressione piuttosto negativa di lui e quindi non si disturbò a mostrargli cortesia..


Un tale atteggiamento naturalmente rese scontento Mo Shanqing. Lanciò un’occhiata di sottecchi a Yi Yun per poi ritirarsi nel mondo in miniatura all'interno del portale di pietra.


La prova continuò!


Ci sarebbero voluti circa due giorni per terminarla visti i circa settemila-ottomila partecipanti. Era ancora presto.


Il secondo turno delle prove era stato già preparato. Mentre i candidati partecipavano ansiosamente al test, guardavano con invidia Yi Yun e la Ragazza Serpente che si dirigevano verso un banco per recuperare le divise e i gettoni per le nuove reclute.


"Dichiarate i vostri nomi!"


Ji urlò a Yi Yun e Ragazza Serpente.


La labbra di Yi Yun fremettero. In quanto candidati, avevano dovuto incidere i loro nomi nel gettone di registrazione dopo averlo ottenuto. Poteva essere chiaramente visto da chiunque lo sondasse con la propria percezione.
Si rifiutava di credere che i discepoli personali non conoscessero il suo nome. Questo modo di interrogare era solo volto ad intimidirli.


"Ragazza Serpente." La Ragazza Serpente riferì ubbidientemente il suo nome.


Quanto a Yi Yun, agitò pigramente il gettone di registrazione nella sua mano senza dire una parola. La sua intenzione era chiara: leggi tu stesso.


Alcune vene iniziarono a sporgere dalla fronte di Song Bowen.


"Sorella minore Jin, portali su per la montagna."


Ji suppose che se fosse stato Song Bowen ad accompagnare il duo, sarebbero potuti venire alle mani a metà strada. Pertanto, lasciò che fosse la sua sorella minore Jin, che aveva un temperamento più caloroso, a guidarli.


A Yi Yun non importava. Quando stava per andarsene, lanciò un'occhiata a Vecchio Serpente e, porgendo i suoi rispetti, disse: "Signore, vorrei offrirle da bere quando avrà tempo."


Questa era la seconda volta che Yi Yun diceva una cosa del genere.


Molte persone lo avevano deriso per aver sopravvalutato sé stesso quando aveva offerto di offrire da bere a Vecchio Serpente una volta che fosse entrato nella setta.


Ora, mentre Yi Yun lo ripeteva una seconda volta, le loro emozioni divennero molto più contrastanti.


Perché l'intera prova sembrava un gioco per Yi Yun? Eppure, nonostante la sua noncuranza, era veramente entrato nella Cresta delle Miriadi di Divinità ed era diventato un discepolo personale del più alto rango.


“Eheh, aspetterò che tu ti sia sistemato. Sarò al ristorante Miriade di Divinità. Ricorda di portare più soldi." Disse ridacchiando Vecchio Serpente. Si era illuminato sentendo menzionare l’alcol.


Le labbra degli spettatori fremettero sentendo queste parole. Ristorante Miriade di Divinità!


Dal nome era ovvio che fosse gestito dalla Cresta delle Miriadi di Divinità. Era il ristorante più lussuoso intorno nella settà. Il cibo che serviva era solitamente cucinato usando tesori naturali dal costo astronomico.
Non era raro pagare qualche migliaia di Giade Spirituali per un singolo pasto. Se si fosse stati un po' più stravaganti, non sarebbe stato sorprendente che il conto arrivasse a cento o duecentomila Giade Spirituali.


Vecchio Serpente aveva immediatamente scelto il ristorante Miriade di Divinità nel momento in cui gli era stato offerto un pasto. La sua sfacciataggine era veramente impareggiabile.


"Va bene. Ci vediamo al ristorante Miriade di Divinità tra cinque giorni."


Yi Yun accettò prontamente sorridendo. Questo vecchio era finalmente disposto a fare davvero una conversazione con lui. Yi Yun era pieno di domande. Una delle sue curiosità riguardava il Calderone del Drago Ascendente.


Yi Yun seguì sorella minore Jin e si diresse verso il picco principale della Cresta delle Miriadi di Divinità.


La sorella minore Jin rimase in silenzio per tutto il viaggio e condusse Yi Yun attraverso sei picchi e cinque ingressi montani prima di arrivare al picco principale della Cresta delle Miriadi di Divinità.


La montagna era alta decine di migliaia di metri e la sua vetta era coperta di neve. Tuttavia, in mezzo alla neve, c'erano grandi distese di formazioni che avevano alberi di giada squisiti e fiori di agar uno più splendido dell’altro.


Dopo aver camminato oltre le restrizioni, Yi Yun sospirò vedendo le ricchezze della Cresta delle Miriadi di Divinità. I mattoni e le tegole erano letteralmente rivestiti di giada e oro. L'acqua di sorgente era fatta di liquido spirituale e c'erano bestie spirituali che sfrecciavano intorno alla vegetazione preziosa onnipresente. La nebbia aleggiava attorno, facendola sembrare un paradiso immortale.


"Sorella minore Jin, questi due sono discepoli appena reclutati?"


In quel momento, un discepolo vestito di viola era in piedi sopra un gigantesco falco. Atterrò di fronte a Yi Yun e a Ragazza Serpente.


"Sì... fratello maggiore Cang Wu, uno di loro è un discepolo personale reclutato dal maestro della setta e l'altra sarà una discepola principale. Ho portato questo giovane a fare visita al capo della setta."


Non era facile ottenere un incontro con il maestro della setta della Cresta delle Miriadi di Divinità. Tuttavia, Yi Yun era diverso. Era un discepolo del maestro della setta e, secondo le regole della Cresta delle Miriadi di Divinità, i discepoli appena reclutati dovevano prima fare visita ai loro maestri.


"Cosa? Il maestro della setta ha accettato un discepolo?" Cang Wu guardò Yi Yun incredulo dopo aver sentito la notizia. "Lui... è stato reclutato?"


Cang Wu indicò Yi Yun, che fece un sorrisetto. Non poteva disturbarsi ad affrontare queste persone. Voleva solo entrare nella Cresta delle Miriadi di Divinità per trovare Vecchio Serpente, ma non si era aspettato di diventare il discepolo personale del maestro della setta. Ma anche se fosse? Perché tutti quelli che lo vedevano facevano un gran trambusto come dei matti?


"Sì, è lui. Potrei disturbare il fratello maggiore Cang Wu per trasmettere la notizia. Lo sto portando a incontrare il maestro della setta.” Disse la sorella minore Jin mentre guardava scontenta Yi Yun.

