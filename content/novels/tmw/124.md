---
weight: 124
title: Capitolo 124 - Spirito Eroico Soverchiante
pubDate: 2023-09-08T14:09:48.037Z
tags:
    - tmw
---


Il giorno dopo la fine della selezione ci sarebbe stata la cerimonia di conferimento di Yi Yun!

Zhang Tan cercò Yi Yun, ma la prima cosa che attirò l’attenzione del ragazzo non fu la notifica di conferimento, ma la cavalcatura esclusiva usata dalle truppe del Drago Brillante!

E il Mille Case gli riferì che questa cavalcatura era stata preparata apposta per lui.

“Questa cavalcatura… è mia?!” Yi Yun guardò scioccato il gigante alto otto metri. Doveva essere alto due o tre piani!

Yi Yun non si sarebbe mai aspettato questo quando era entrato in questo mondo tre mesi fa e aveva visto Zhang Yuxian con una spada alle spalle, a cavallo di un colosso per le vaste lande selvagge.

E ora, tre mesi dopo, aveva una cavalcatura simile!

“Sì, è tuo. Ahah!” Zhang Tan rise. “Se fossi stato un normale candidato, anche se fossi diventato un membro delle truppe del Drago Brillante, ci avresti messo uno o due anni prima di ottenere la tua bestia cornuta!”

“Questa bestia cornuta può viaggiare per tremila miglia in un giorno. Non è pesante, può andare ovunque, sia tra le montagne che oltre i burroni. Inoltre ha un grande vantaggio. È il motivo per cui è la cavalcatura ordinaria delle truppe del Drago Brillante. Puoi indovinare qual è?”

Zhang Tan aspettò che Yi Yun facesse un’ipotesi. Il ragazzo chiese con interesse: “Può trasportare molti oggetti? Ha un’ottima stamina?”

Zhang Tan scosse la testa: “No! Naturalmente questa bestia cornuta ha una buona capacità di trasporto e una grande stamina. Può correre per tre giorni di fila, coprendo diecimila miglia senza problemi! Ma non è questo il suo vantaggio più grande, è il fatto che mangia molto poco! Se vuole mangiare, può divorare un albero torreggiante.
Ma senza cibo, può assorbire direttamente qi vitale del mondo per usarlo come fonte d’energia. Per un esercito le provviste sono un grosso problema. Di solito l’appetito di una cavalcatura così grossa potrebbe svuotare diversi carri di cibo. Ma la bestia cornuta può rimanere senza cibo per anni. Questo è il suo vantaggio fondamentale.”

“Può assorbire direttamente il qi vitale del mondo?!” Yi Yun rimase sbalordito, ma capì velocemente. Sì, in questo mondo esisteva ogni sorta di tesori, c’erano anche bestie della desolazione e bestie feroci. Potevano assimilare l’essenza dell’ambiente ed espirare qi vitale del mondo fin dalla nascita. Gli esseri umani dovevano coltivare per raggiungere uno stato del genere.

Gli umani e le bestie avevano i loro vantaggi.

Una grande cavalcatura che non aveva bisogno di cibo era di ottimo aiuto per attraversare le vaste lande selvagge!

Yi Yun era molto soddisfatto della sua cavalcatura. Balzò e atterrò sull’ampio dorso della bestia cornuta. La creatura sembrava avere una sua coscienza e non resistette.

Questa cavalcatura era troppo fica!

“La ringrazio Lord MIlle Case!” Yi Yun scese dalla creatura e si inchinò.

“Ahah, fratello Yi, chiamami pure fratello maggiore Zhang d’ora in avanti. Le truppe del Drago Brillante rimarranno nella tribù Tao per un po’ di tempo. Rimani per un po’ di altri giorni qui a coltivare.”

Sentendo le parole di Zhang Tan, Yi Yun esitò lievemente per poi dire: “Mi piacerebbe rimanere per un po’ di giorni qui a coltivare, ma ho una sorella maggiore nel clan tribale Lian. Per via di alcuni motivi, si è dovuta nascondere tra le montagne. Prima di partire, le ho lasciato una quantità di cibo sufficiente. Ma è una ragazza debole, così temo che rimanga tra le montagne per troppo tempo. E… il rapporto che ho con mia sorella è molto buono. Non ha sentito più notizie di me in questi giorni e probabilmente si preoccuperà e forse le mancherei…”

“Inoltre ci sono alcuni miei benefattori nel clan tribale Lian. A causa della mancanza di cibo, non se la stanno passando bene, così non posso rimanere tranquillo.” Visto che non aveva portato Jiang Xiaorou con sé, non poteva tranquillizzarsi.

Anche se le montagne posteriori del clan tribale Lian erano prive di bestie, era un posto dove era difficile trovare perfino conigli, non poteva permettersi che le accadesse qualcosa.

Zhang Tan rise: “Sembra che il fratello Yi sia sentimentale. Va bene. Nei prossimi giorni, alcuni dei miei fratelli verranno nelle Lande Selvagge come rinforzi. Il generale Yan ci ha anche ordinato di posizionare truppe attorno alle tribù circostanti. Siamo ancora considerati abbastanza liberi per ora. Manderò alcuni fratelli con te per riportarti nel clan tribale Lian. Allora potrai riunirti con tua sorella. Farò anche portare loro un po’ di buon cibo per i tuoi benefattori!”

“Inoltre avrai bisogno di un po’ di seguaci nel tuo nuovo territorio. Le truppe del Drago Brillante ti aiuteranno a portarli lì.” Zhang Tan fece come aveva detto. Con un cenno, mandò i suoi sottoposti a fare i preparativi necessari.

Yi Yun divenne soddisfatto nel sentire le sue parole. Le truppe del Drago Brillante avrebbero portato cibo, permettendo a sua sorella e ai suoi benefattori di attraversare questo periodo difficile. Ora che la sua preoccupazione più pressante si era risolta, Yi Yun poteva perfino cacciare da solo.

Visto che Lian Chengyu aveva consumato quasi tutto il cibo e le risorse del clan Lian, la gente della tribù era già in difficoltà. Alcuni erano stati perfino costretti a mangiare argilla Guanyin per sopportare la fame.

“Grazie fratello Zhang.” Yi Yun non era pretenzioso. Dato che Zhang Tan gli aveva detto di farlo, iniziò a chiamarlo in modo più familiare.

“Ahah.” Il Mille Case rise di cuore e gli diede una pacca sulle spalle. “Fratello Yi, in quanto soldati, dobbiamo lavorare sodo per ricevere gradi superiori. Hai un futuro brillante davanti a te. Se diventerai ricco, anche tua sorella riceverà un titolo e forse potrebbe perfino diventare una principessa o qualcosa del genere!”

“Avanti, il tuo fratello maggiore sceglierà un abito per te!” Yi Yun sarebbe stato nominato Cavaliere del Regno oggi. Anche se era una cerimonia preliminare, doveva essere vestito bene e non indossare rozzi abiti di lino.

La residenza di Yi Yun era stata già spostata nel campo delle truppe del Drago Brillante, dove le condizioni di vita erano buone.

Yi Yun si fece un bagno caldo confortevole. Si tolse l’abito di lino e indossò la nuova divisa delle truppe del Drago Brillante.

Durante la cerimonia, i membri delle truppe del Drago Brillante indossavano abiti speciali e i Cavalieri del Regno potevano portare vestiti con dei motivi a pesce volante!

L’abito cerimoniale era bianco e sul petto era ricamato un pesce dorato volante. Era stato cucito con raffinatezza usando broccato. I motivi splendidi sembravano essere stati intessuti con fili dorati.

Yi Yun aveva sempre indossato abiti di lino. Perfino il patriarca del clan tribale Lian indossava vestiti di cotone mezzi nuovi ed era già un trattamento lussuoso. Di solito non sarebbe stato disposto ad indossarli se non durante cerimonie.

Per quanto riguardava il broccato di seta, era un tessuto leggendario che poteva solo provenire dalle pianure centrali! Non solo la tribù Lian, perfino il patriarca del clan tribale Tao non aveva mai visto abiti del genere.

Indossò l’abito e si legò una fascia con dei motivi ad unicorno alla vita; ai piedi si mise dei mocassini.

Questi oggetti, specialmente l’abito cerimoniale e la fascia, potevano essere indossati solo da nobili. Perfino i magnati più ricchi non potevano portarli.

Erano il simbolo di un nobile!

Solo da questo trattamento, Yi Yun intuì la posizione straordinaria che ricopriva le truppe del Drago Brillante e il privilegio goduto dai nobili. Perfino l’abito del Cavaliere del Regno, se fosse stato venduto, sarebbe stato sufficiente a coprire le spese di una persona per il resto della sua vita.

Dopo aver indossato il suo abito, Yi Yun appese una sciabola Yanchi alla vita.

Questa era la sciabola in dotazione per le truppe del Drago Brillante. La guaina era coperta d’oro. In quanto marchio unico di un Cavaliere del Regno, c’era un pezzo di giada ovale incastonato al centro del fodero.

Questa sciabola Yanchi era usata principalmente per cerimonie o rituali. Naturalmente usarla per uccidere non era banale.

Questa sciabola Yanchi non era lunga più di tre piedi, era ampia due pollici e non pesava più di quarantacinque chili. La sua lama era fredda e brillante e poteva fendere il metallo come se fosse fango!

Questa sciabola era estremamente preziosa. Quando la teneva al suo fianco, aumentava il suo spirito eroico!

Dopo aver indossato l’abito, si guardò allo specchio e rimase sbalordito.

Non poteva nemmeno credere che il giovane riflesso fosse lui.

Da quando era entrato in questo mondo, aveva sempre indossato abiti di lino logori, come avrebbe potuto provare vestiti di broccato?

Come si diceva, l’abito faceva il monaco, Yi Yun sembrava proprio brillante e valoroso con questa divisa!

A causa dei diversi mesi di allenamento, il suo fisico era migliorato sempre di più. Con l’energia del Cristallo Viola che aveva trasformato i suoi muscoli, ora aveva una pelle liscia e lucente, come un pezzo di giada. I suoi lineamenti lo rendevano bello, ma le sue sopracciglia contenevano vivacità, facendolo comunque sembrare mascolino.

Anche se Yi Yun era ancora basso, il suo corpo era in forma. Le sue gambe erano lunghe e sottili, l’abito raffinato metteva in perfetto risalto le sue forme.

Yi Yun era come una spada preziosa sguainata. Il raggio della sua spada brillava in ogni direzione emanando una forza intimidatoria!

Quando Yi Yun uscì dallo spogliatoio del bagno, lo sguardo di Zhang Tan si accese vedendolo. I suoi sottoposti fissarono tutti Yi Yun, cercando di capire se fosse Yi Yun o un qualche figlio straordinario di un grande clan nella capitale.

“Ahah, ti sta proprio bene questo abito! Con il tuo aspetto, tra tre o cinque anni, chissà quante ragazze finiranno nei guai a causa tua!” Zhang Tan scherzò senza vergogna. In realtà non era una persona seria o inflessibile. Un tipico militare in mezzo ad un ambiente pieno di testosterone di raro era severo o prude. Era comune vantarsi e fare i pagliacci, essere schietti e fare battute a sfondo sessuale.

Ma Zhang Tan era diretto solo tra persone di grado simile o con dei fratelli con cui aveva superato pericoli mortali. Di fronte ai suoi sottoposti e alla gente comune, sarebbe apparso freddo e crudele.

In quanto veterano dell'esercito, di fronte alle reclute e in quanto ad istruttore, doveva mantenere la dignità delle truppe del Drago Brillante.

Yi Yun si grattò timidamente la testa. Era molto soddisfatto dell’abito con i motivi a pesce volante.

“Andiamo, è l’ora di conferirti il titolo di Cavaliere del Regno!” Così Zhang Tan portò fuori Yi Yun. Il ragazzo salì sulla sua bestia cornuta. La creatura camminò a passo rilassato per le strade della città della tribù Tao.

L’intero clan era animato perché la cerimonia di conferimento di Yi Yun si sarebbe tenuta nella loro piazza.

Il clan tribale Tao si era preparato meticolosamente perché, oltre alla cerimonia di Yi Yun, anche Hu Ya sarebbe diventato ufficialmente un membro delle truppe del Drago Brillante.

Naturalmente Yi Yun era la stella assoluta oggi.

Quando apparì nella piazza a cavallo della sua bestia cornuta, molti lo guardarono.

Diverse persone rimasero sbigottite quando lo videro con il suo abito di broccato e la sciabola Yanchi alla vita.



