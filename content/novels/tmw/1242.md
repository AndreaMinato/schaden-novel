---
weight: 1242
title: Capitolo 1242 - Gli umani non dovrebbero mangiare come maiali
pubDate: 2026-01-01T09:24:55.454Z
tags:
    - tmw
---


BUON ANNO!


Capitolo sponsorizzato, ringraziamo Alessandro!
3 capitoli in coda totali (3 Alessandro)
0/1 sponsorizzazioni 1 euro a capitolo,
-Schadenfreude


"Giovane maestro… Io…"


Zuoyan Xiaoyu guardò Yi Yun con occhi lucidi pieni senso di ingiustizia. Era il suo primo giorno al servizio di Yi Yun e aveva già commesso un errore. E per di più in un'occasione del genere.


"Non importa."


Yi Yun si alzò e aiutò Zuoyan Xiaoyu a rialzarsi. Guardò una serva lì vicino. Sapeva benissimo che era stata lei a fare lo sgambetto a Zuoyan Xiaoyu. Sembrava stato involontario, ma quel passo era bastato a farle perdere l'equilibrio. Subito dopo, qualcuno aveva alterato le leggi dimensionali dello spazio, facendola cadere a terra.


Sotto lo sguardo di Yi Yun, la serva si sentì un po' in apprensione. Ma un'occhiata al suo padrone la rinfrancò. Si giustificò: "Non è stato intenzionale. Stava passando e mi è venuta a sbattere contro il piede".


Lo sguardo di Yi Yun volò verso un giovane smilzo dietro la serva.


Teneva in mano una coppa di vino con gli occhi socchiusi. Sembrava apatico, ma Yi Yun sapeva che era stato lui a usare le leggi per impedire a Zuoyan Xiaoyu di mantenere l'equilibrio.


Yi Yun guardò alcuni responsabili nella sala. Tutti rimanevano impassibili, come se non avessero notato nulla di quanto appena accaduto.


Yi Yun sogghignò senza darlo a vedere. C'erano molte persone che lasciavano correre se non fossero state coinvolte. Quei viscidi non volevano offendere i discepoli personali, così per loro era meglio fare finta di niente.


Notando lo sguardo di Yi Yun, il giovane smilzo mostrò un’occhiata piena di derisione.


"Hai qualche conto in sospeso con me?"


Chiese Yi Yun, mentre il giovane smilzo sogghignava. Non rispose, come se Yi Yun non fosse nemmeno degno di rivolgergli la parola.


In quel momento, risuonò una risata da fuori. "Ahahah, sarebbe il fratello minore Yi? Come va? Ti stai abituando a vivere nella Cresta delle Miriadi di Divinità?"


Yi Yun si voltò e vide apparire all'ingresso, uno dopo l'altro, quattro discepoli personali. Erano quelli che avevano precedentemente supervisionato la prova d’ingresso.


Era stato il giovane dalle sopracciglia folte, Song Bowen, a parlare.


"Siamo finalmente riusciti a raggiungere il banchetto dopo aver condotto le prove fino al tramonto. Non è stato facile per noi". Song Bowen si stiracchiò le braccia come se fosse esausto.


Dietro di lui, Ji e la sorella minore Jing non dissero nulla. Si limitarono a lanciare un'occhiata a Yi Yun. Avevano tutti visto il conflitto appena accaduto.


Il quartetto prese posto, Ji si sedette con l'ultimo discepolo dei quattro. Quanto alla sorella minore Jing, si accomodò accanto ad una ragazza. Song Bowen invece si sedette accanto al giovane smilzo apatico.


Con Song Bowen che prendeva posto, la serva del giovane mingherlino si affrettò automaticamente a porgergli un piatto di cibo.


Yi Yun comprese la situazione dalla scena che si stava svolgendo. Era chiaro che Song Bowen e il giovane smilzo avessero un ottimo rapporto. Probabilmente ne avevano discusso in anticipo.


"Fratello Minore Yi, sembra che tu abbia avuto la sfortuna di essere assegnato nella torre Luna Sommersa".


Accanto a Yi Yun, Zhou Bingfeng ridacchiò tramite una trasmissione della voce mentre abbracciava una bellezza affascinante.


"Perché dici così?" Chiese Yi Yun con indifferenza. Sembrava particolarmente imperturbabile, come se il cibo rovesciato non lo riguardasse affatto.


"Fratello minore Yi, forse non sei al corrente che persino le residenze dei discepoli personali sono di livello diverso. La torre Luna Sommersa è uno dei posti migliori in cui stare. Dato che sei il discepolo del maestro della setta assegnato alla torre Luna Sommersa, è naturale che tu sia stato preso di mira".


Oh?


Yi Yun non sapeva che la torre Luna Sommersa fosse così ambita. In tal caso, era prevedibile che lo stessero provocando. Dal punto di vista di queste persone, lui aveva attivato il Calderone del Drago Ascendente grazie alla sua "radice della saggezza".
Era stato solo fortunato a diventare un discepolo personale, non se lo era guadagnato per merito suo. Come potevano quindi essere convinti che si meritasse questo trattamento di favore?


Considerando inoltre  i conflitti che aveva avuto con Song Bowen durante la prova, era facile spiegare tutto ciò che stava accadendo.


E in quel momento, Song Bowen finse sorpresa guardando il cibo sparso per terra. "Eh? Cosa succede?"


Il giovane smilzo accanto a lui sollevò le palpebre e disse pigramente: "Niente di che. Una serva è stata maldestra e ha rovesciato il cibo dappertutto".


"Che razza di serva è questa? Tagliarle gli arti non basterebbe a risarcire un cibo così costoso! Questo tipo di serva stupida come un maiale dovrebbe essere cacciata immediatamente, o almeno lo sarebbe se avessi voce in capitolo. Non sa nemmeno servire un pasto, quindi perché perdere tempo per farle praticare le arti marziali? Ridicolo!" Disse Song Bowen sarcastico.


In quanto giovane ragazza, come poteva Zuoyan Xiaoyu reagire a una derisione così meschina? Si irrigidì con il viso arrossato mentre le lacrime cominciavano a scorrere lungo le guance. Non riusciva a proferire parola.


"Xiaoyu, torna qui.” Disse Yi Yun.


Sapeva che le parole di Song Bowen erano in realtà rivolte a lui, un colpo contro di lui insultando gli altri.


"Giovane maestro, io… Io…"


Mentre Zuoyan Xiaoyu singhiozzava, si sentiva afflitta, ma prima che potesse dire una parola, Yi Yun l'aveva fatta sedere.


"Siediti e basta.” Disse Yi Yun. Sebbene conoscesse Zuoyan Xiaoyu da meno di un giorno, Yi Yun sapeva che non era facile per una ragazza di umili origini come lei lavorare diligentemente per progredire nelle arti marziali. Yi Yun non poteva starsene con le mani in mano mentre veniva maltrattata, rimproverata e insultata a causa sua.


"Oh? Così è la serva del fratello minore Yi ad aver rovesciato il cibo. E io che sparlo, mi sarei dovuto trattenere, mi dispiace! Tuttavia, il cibo in questi diciassette recipienti è stato cucinato dalla zia marziale Lanqin. I diciassette piatti sono ua serie e gli effetti sono grandemente ridotti se manca un piatto!
Perché non fai raccogliere il cibo da terra a quella tua serva maldestra? Il pavimento qui è spazzato perfettamente pulito quindi il cibo non è sporco. E poi, che importa se è un po' sporco, giusto!?"


I discepoli personali seduti vicino a Song Bowen scoppiarono in una risata fragorosa quando sentirono le sue parole. Avevano buoni rapporti con lui, così naturalmente lo appoggiavano.


"Fratello  Song, come puoi dire una cosa simile. Se ti metti a mangiare del cibo da terra, non sarebbe da maiali? Come potrebbe il fratello minore Yi mangiare come un maiale?”


"Esatto. Fratello minore Song, devi fare attenzione a come parli".


"Avete tutti ragione.” Di fronte allo scherno della folla, Yi Yun non si arrabbiò affatto. Invece, annuì con calma. "È vero che gli umani non dovrebbero mangiare come maiali".


Quando Yi Yun pronunciò quelle parole apparentemente senza motivo, lasciò le persone alquanto perplesse. In quel momento, Yi Yun agitò improvvisamente la mano mentre un raggio nero abbagliante esplodeva dal suo palmo!


"Whew!"


Il raggio nero era veloce come un fulmine e, all'istante, raggiunse Song Bowen!


Song Bowen fu preso alla sprovvista. Non si aspettava che Yi Yun si sarebbe mosso all’improvviso. Un attacco a una velocità così folgorante non gli lasciò tempo di reagire!


Indietreggiò precipitosamente ma in quel momento, l'intento omicida gelido proveniente dal raggio nero sembrò frantumare lo spazio circostante, facendolo collassare su di lui come un'enorme montagna!


"Ha!"


Song Bowen ruggì furioso mentre spingeva con forza i palmi delle mani, formando una barriera di luce.


Allo stesso tempo, anche il giovane smilzo accanto a lui intervenne. Song Bowen era il suo fratello minore, così come poteva rimanere fermo a guardare?


In una frazione di secondo, estrasse una lama curva dal suo anello interspaziale e colpì!


Boom!


Con un'esplosione, il raggio nero si era schiantato contro la barriera luminosa di Song Bowen. Una fiamma nera eruppe mentre la protezione luminosa veniva bruciata!


L'inferno non si placò mentre le fiamme scorrevano lungo il qi vitale di Song Bowen e raggiungevano le sue braccia!


Che razza di fuoco era questo!?


L'espressione di Song Bowen era livida. Non aveva mai incontrato un fuoco simile prima. Dopotutto, era impossibile per lui riconoscere il Seme del Fuoco del Dio Eretico.


Le fiamme bruciarono e consumarono tutto. Song Bowen sentì i vortici di qi vitale circostanti urlare e una pressione provenire dallo spazio che si lacerava. Ebbe la sensazione che il suo dantian stesse per esplodere. Il suo cuore poteva a malapena battere.


"Peng!"


Le fiamme contorte colpirono Song Bowen pesantemente al petto e avvolsero la sua carne, bruciando i suoi meridiani!


Song Bowen grugnì mentre sputava una boccata di sangue per poi essere scagliato all'indietro!


E in quel momento, la lama curva del giovane smilzo arrivò un po' troppo tardi. Song Bowen era già rimasto ferito gravemente mentre veniva scaraventato via. Così, quando la sua lama colpì il vuoto, l’espressione del giovane smilzo divenne estremamente brutta.


C'erano leggi dimensionali dello spazio in gioco?


Il giovane smilzo era sgomento. Credeva di poter salvare Song Bowen in tempo, ma quando aveva colpito, il flusso del tempo sembrava essere rallentato drasticamente. Inoltre, non si aspettava che in un istante, Song Bowen sarebbe rimasto ferito in quel modo!


E in quel momento, Song Bowen, ancora in volo all'indietro, si fermò improvvisamente a mezz'aria quando Yi Yun batté un dito.


Subito dopo, Yi Yun agitò con noncuranza la mano e la riposò sul tavolo. Solo questo gesto trascinò indietro di scatto Song Bowen!


Sembrava che una corda invisibile collegasse il palmo di Yi Yun alla testa di Song Bowen, e Song Bowen si schiantò pesantemente in mezzo alla sala.


"Peng!"


Song Bowen cadde a testa in giù e sbatté il naso a terra. Stranamente, cadde proprio sul mucchio di cibo sparso per terra. Il suo viso e la bocca erano completamente pieni di cibo. Il suo petto e tutto ciò che c'era sotto erano carbonizzati e sembrava patetico come non mai.


In quel momento, Yi Yun disse lentamente: "Poco fa stavo lodando la tua logica. Gli umani non dovrebbero mangiare come maiali. Così perché ora lo stai facendo? E sembra quasi che ti piaccia?”


Quando Yi Yun pronunciò quelle parole, il silenzio calò sulla sala! Fin dall'inizio, l'intenzione di Yi Yun era stata di darle di santa ragione a Song Bowen e gettarlo sul mucchio di cibo.


Dall'inizio alla fine, era stato come un pulcino indifeso contro di lui.


Era un risultato inaspettato. Anche se Song Bowen non era stato ancora promosso a discepolo personale, la sua forza non era da sottovalutare. Altrimenti, non sarebbe stato tenuto in alta considerazione dall'Anziano Taiqing. Eppure non era affatto paragonabile a Yi Yun.


Yi Yun era appena entrato nella Cresta delle Miriadi di Divinità e il suo ingresso era avvenuto solo perché aveva fatto agitare il Calderone del Drago Ascendente. Com'era così forte nonostante non fosse un vero discepolo personale?


Seduto accanto a Yi Yun, Zhou Bingfeng non poté fare a meno di battere le mani. "Impressionante! Impressionante! Pensavo che il fratello minore Yi avrebbe sofferto oggi, ma non mi aspettavo che fossi così forte. Il tuo livello di coltivazione è davvero solo al quarto piano del Palazzo del Dao?"

