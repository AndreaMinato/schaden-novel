---
weight: 1246
title: Capitolo 1246 - Duanmu Qingwen
pubDate: 2026-01-04T17:08:42.373Z
tags:
    - tmw
---


Capitolo sponsorizzato, ringraziamo Alessandro!
0 capitoli in coda totali (0 Alessandro)
0/1 sponsorizzazioni 1 euro a capitolo,
-Schadenfreude


"Giovane maestro… Giovane maestro, non è soddisfatto di me?"


Duanmu Qingwen indagò con cautela.


Yi Yun non le rispose. Invece, chiuse gli occhi e sondò i dintorni della torre Luna Sommersa con la sua percezione. Non trovò alcuna traccia di Zuoyan Xiaoyu.


Zuoyan Xiaoyu era sparita!


Yi Yun improvvisamente sentì un brutto presentimento.


Yi Yun ricordava naturalmente il nome di Duanmu Qingwen. In precedenza, Zuoyan Xiaoyu aveva menzionato che Duanmu Qingwen era una discepola della corte esterna che era entrata nella Cresta delle Miriadi di Divinità insieme a lei.


Allora, Duanmu Qingwen desiderava anche lei essere una serva nella divisione dei discepoli personali. Aveva persino cercato di sfruttare l’influenza della sua famiglia ma, alla fine, il lavoro era stato assegnato a Zuoyan Xiaoyu a causa del suo talento leggermente superiore.


Se ci fossero stati turni, Duanmu Qingwen comunque non sarebbe dovuta essere lì. Non era affatto una serva nella zona dei discepoli personali.


Sebbene lo sapesse, Yi Yun nutriva ancora speranze. Le chiese: "Anche voi serve fate i turni? In precedenza mi serviva Zuoyan Xiaoyu. Dov'è?"


"Xiaoyu? È stata trasferita. È stato il dipartimento delle faccende varie a ordinarmi di sostituirla." Rispose Duanmu Qingwen.


"È stata trasferita!?" La risposta di Duanmu Qingwen lo inquietò. Naturalmente, era come pensava!


Non c'erano dubbi sul motivo. Doveva essere a causa del banchetto di quattro giorni prima.


Yi Yun era un discepolo personale e, con la sua potente forza, quelle persone non avrebbero osato toccarlo. Tuttavia, Zuoyan Xiaoyu era diversa. Era solo una discepola della corte esterna, carente sia in forza che in origini. Poteva essere facilmente costretta!


Sebbene le regole della Cresta delle Miriadi di Divinità proibissero ai discepoli di uccidersi a vicenda, non c'erano molte punizioni oltre a pagare un po' di Giade Spirituali se un discepolo personale avesse ucciso un discepolo della corte esterna!


Song Bowen e quel ragazzo smilzo chiaramente non erano persone magnanime. Avendo sofferto per mano di Yi Yun, sapevano che non c'era modo di ribaltare la situazione, quindi avevano sfogato la loro rabbia su Zuoyan Xiaoyu!


Al banchetto, Zuoyan Xiaoyu aveva umiliato Song Bowen e il volto del ragazzo smilzo su richiesta di Yi Yun! Così Zuoyan Xiaoyu forse ne aveva pagato le conseguenze!


E l’aspetto peggiore era… che tutto questo era il risultato delle azioni dello stesso Yi Yun.


Rendendosi conto della situazione, Yi Yun fu colto dal rimorso. La sua negligenza aveva messo Zuoyan Xiaoyu nei guai! Non sarebbe accaduto se l’avesse portata nella sua camera di reclusione.


"Dov'è Zuoyan Xiaoyu? Dov'è andata!?"


La voce di Yi Yun era concitata e conteneva inconsapevolmente intento omicida. Spaventò Duanmu Qingwen.


"Io… non lo so…"


Duanmu Qingwen fu veramente spaventata da Yi Yun. Era solo allo stadio dell’Apertura Yuan, e si sentì come una mortale nuda nel vento freddo avvolta dall’intento omicida di Yi Yun. Tremava di paura.


"L'hai sostituita ma non sai dov'è?"


Yi Yun fece un passo avanti e fissò Duanmu Qingwen.


La ragazza si ritrasse ma, di fronte alla posa imponente di Yi Yun, non riuscì a resistere. Inconsapevolmente, cadde su una sedia e fissò Yi Yun con il volto pieno di orrore.


In precedenza aveva sentito dalle sorelle parlare di Yi Yun. In quanto discepolo personale appena reclutato, Yi Yun non era solo eccellente nel portamento, era anche molto potente e gentile con i servi.


Quando era stata trasferita alla torre Luna Sommersa, molte ragazze l’avevano invidiata. Credeva che essere scelta per servire Yi Yun fosse un colpo di fortuna enorme. Voleva fare diligentemente la sua parte. Ci aveva impiegato delle ore a fare tutto quello che aveva fatto oggi ed era stata meticolosa.


Tuttavia, non solo non aveva ricevuto un complimento da Yi Yun, ma era stata questionata con intento omicida. Era davvero afflitta in quel momento.


"Io… davvero non lo so…"


Mentre parlava, Duanmu Qingwen si sentiva ferita. Quando era entrata nella setta, non le dispiaceva aver perso contro Zuoyan Xiaoyu. Ma ora, dopo averla sostituita, aveva fatto così tanto solo per essere interrogata da Yi Yun in modo così feroce riguardo a dove si trovava Zuoyan Xiaoyu. Era impossibile per Duanmu Qingwen non affliggersi in questo momento.


Vedendo la reazione di Duanmu Qingwen, Yi Yun fece un passo indietro. Il suo rimorso e la sua rabbia verso Song Bowen gli avevano fatto perdere il controllo delle sue emozioni.


"Mi dispiace…" disse Yi Yun.


Riflettendoci attentamente, Duanmu Qingwen probabilmente non aveva nulla a che fare con la faccenda. La sua famiglia era solo un piccolo clan con un guerriero al settimo piano del Palazzo del Dao come capo. Non c'era modo che avessero relazioni con un discepolo personale come Song Bowen.


Forse, dopo che Song Bowen aveva fatto trasferire Zuoyan Xiaoyu, il dipartimento delle faccende varie aveva selezionato con noncuranza un'altra ragazza per sostituirla. E visto che Duanmu Qingwen aveva usato le connessioni della sua famiglia in precedenza, era la scelta naturale successiva.


Dopo aver riflettuto, Yi Yun prese la mano di Duanmu Qingwen e la aiutò ad alzarsi dalla sedia.


"Non ti farò del male. Sono solo preoccupato per Zuoyan Xiaoyu. Sono accadute cose di cui non sei a conoscenza. Temo che Xiaoyu sia nei guai. Dov'è il dipartimento delle faccende varie? Portami lì."


Yi Yun represse i morsi della furia nel suo cuore e cercò di parlare con calma a Duanmu Qingwen.


Sapeva molto bene che era passato un po' di tempo da quando Zuoyan Xiaoyu era stata portata via.


Se Song Bowen e il ragazzo smilzo fossero stati decisi a vendicarsi, le probabilità sarebbero state fortemente contro Zuoyan Xiaoyu.


Un periodo di tempo così lungo era sufficiente per loro per fare qualsiasi cosa a Zuoyan Xiaoyu.


Yi Yun aveva annientato innumerevoli guerrieri nei suoi molti anni di coltivazione. Tuttavia, non aveva mai fatto male a degli innocenti. Si sarebbe sentito a disagio se una ragazza nel fiore degli anni fosse stata uccisa a causa sua.


"Ci saranno persone nel dipartimento delle faccende varie...solo domani mattina presto."


"Portami lì ora." Il tono di Yi Yun non lasciava spazio a dubbi.


"Va bene… Va bene…"


Duanmu Qingwen provava una miriade di emozioni. Non si aspettava che Yi Yun fosse così preoccupato per Zuoyan Xiaoyu. In quanto discepolo personale della Cresta delle Miriadi di Divinità, anche un imperatore doveva trattarlo con rispetto e temerlo. Eppure, era preoccupato per una semplice serva dalle origini umili. Questo suscitò l’invidia di Duanmu Qingwen. Se Yi Yun potesse essere così gentile con lei, sarebbe disposta ad affrontare qualsiasi pericolo per lui.


C'era più di una frazione del dipartimento delle faccende varie. Ogni regione aveva mansioni di cui occuparsi, così era stato istituito un dipartimento delle faccende varie in ciascuna di esse.


Duanmu Qingwen condusse Yi Yun al dipartimento delle faccende varie responsabile della zona dei discepoli personali.


In quel momento, il dipartimento delle faccende varie era deserto e silenzioso. C'era solo un gestore di turno. Sembrava essere sulla trentina e aveva le gambe incrociate mentre sedeva comodamente su una poltrona. Accanto a lui, una ragazza che sembrava una serva era inginocchiata su un tappetino e gli stava dando un massaggio.


Era piuttosto carina ma era solo una mortale.


Sebbene la Cresta delle Miriadi di Divinità scegliesse discepole femmine vergini della corte esterna con talento e aspetto eccellente come serve, sarebbero state selezionate solo per servire i discepoli personali.


Per dirla in modo schietto, la Cresta delle Miriadi di Divinità aveva considerato che alcune serve sarebbero state desiderate dai discepoli personali. Pertanto, venivano selezionate secondo requisiti rigorosi. Estrarre Yin primordiale di ragazze di grande talento sarebbero stato di grande beneficio per la coltivazione dei discepoli personali!


Quanto al gestore, naturalmente non riceveva un tale trattamento preferenziale. Probabilmente si era comprato da solo quella serva accanto a lui.

