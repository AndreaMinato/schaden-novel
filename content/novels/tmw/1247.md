---
weight: 1247
title: Capitolo 1247 - Intenzioni Malvagie
pubDate: 2026-01-04T17:10:14.844Z
tags:
    - tmw
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Usa più forza! Per cosa ti ho comprato?!"


Il direttore tirò un’altra boccata dalla sua pipa, brontolando scontento. Aveva percepito le persone che entravano, ma non diede loro importanza. Era stato gestore del dipartimento delle faccende varie per secoli. Era un lavoro redditizio e i discepoli della corte esterna che venivano qui lo trattavano sempre con rispetto. Si era già abituato a condurre una vita da signore.


"Gestore Song…" Disse Qingwen.


"Chi c’è?" Il gestore di mezz’età posò la pipa e diede un’occhiata a Duanmu Qingwen. Subito dopo, lanciò un’occhiata a Yi Yun per poi adagiarsi comodamente sulla sua sedia. Inspirò una gran boccata di fumo e disse pigramente: "Tornate domani. Ora non mi occupo di nulla!"


Forse qualche discepolo della corte esterna era lì per cercare di chiedere qualche favore. Senza una sufficiente ricompensa, non si sarebbe nemmeno degnato di parlare, figuriamoci prendere parte a un accordo.


Yi Yun guardò freddamente l’uomo di mezz'età e disse: "Il tuo cognome è Song? Sei un familiare di Song Bowen?"


Yi Yun sapeva benissimo che nella Cresta delle Miriadi di Divinità c’erano molti clan dalle lunghe discendenze. Quando alcuni di questi clan raggiungevano una posizione di influenza, tendevano a mostrare favoritismi, permettendo al loro clan di radicarsi ulteriormente nella Cresta delle Miriadi di Divinità e crescere gradualmente in potere.


"Chi sei?" L’uomo di mezz'età lanciò un’occhiata scontenta a Yi Yun. Non lo conosceva ma, dopo aver visto Duanmu Qingwen, ebbe un vago sospetto.


"Questo è il mio padrone, Yi Yun." Spiegò Duanmu Qingwen.


"Ah? Il giovane maestro Yi?" Si alzò in fretta brontolando, forzando in un sorriso obsequioso. "Così è il giovane maestro Yi che mi onora con la sua presenza. Avrebbe dovuto dirmelo prima. Io sono Song Yuanpin. E io che non ho riconosciuto una persona così importante. Giovane maestro Yi, prego, si accomodi."


Song Yuanpin s’inchinò servilmente. Il suo gesto eccessivamente leccapiedi e la sua recitazione irritarono moltissimo Yi Yun. "È stata la tua famiglia Song a far trasferire Zuoyan Xiaoyu?"


"Ah… Zuoyan Xiaoyu?" Lo sguardo dell’uomo di mezz'età si spostò e disse adulando: "Come potrebbe essere? Il trasferimento delle serve è deciso dalla sede del dipartimento delle faccende varie. Come può la famiglia Song intervenire?
Il dipartimento delle faccende varie ha ritenuto che, se Zuoyan Xiaoyu poteva fare cadere cibo per terra, doveva essere goffa. Una ragazza del genere non è adatta a servire il Giovane Maestro Yi, quindi, naturalmente, è stata trasferita. Ora, abbiamo assegnato una nuova serva a lei. Non solo è bella e talentuosa, ma anche ubbidiente. Guardi quanto sembra intelligente, giovane maestro Yi. Probabilmente è dieci volte meglio di Zuoyan Xiaoyu."


Song Yuanpin aveva gestito il dipartimento delle faccende varie per anni e conosceva il modo giusto per trattare con ogni tipo di persona. Sapeva benissimo che la maggior parte degli uomini scartava il vecchio per il nuovo. Dal suo punto di vista, Yi Yun non sarebbe potuto resistere ad una ragazza così minuta. Quanto a Zuoyan Xiaoyu, era solo una ragazza, più simile a una formica che a una donna. Sarebbe stata dimenticata da Yi Yun in meno di due giorni. Pertanto, Song Yuanpin non aveva dato nessuna importanza al trasferimento di Zuoyan Xiaoyu.


La sua sorte era l’ultima delle sue preoccupazioni. Chi si preoccupava di una ragazzina come lei? Anche se, a dire il vero, la ragazzina sembrava piuttosto morbida. Se non fosse stato limitato dalla sua posizione meno importante, se la sarebbe tenuta per sé per godersela.


Mentre questi pensieri gli attraversavano la mente, Song Yuanpin continuò a sorridere raggiante. Non si schiaffeggiava una persona sorridente. Era scaltro, quindi anche se affrontava Yi Yun, una persona con una posizione di molto superiore alla sua, non era preoccupato. Finché rimaneva impermeabile alle domande e avesse scaricato il barile, poteva naturalmente congedare Yi Yun con la sua faccia sorridente.


"Oh? La tua spiegazione sembra piuttosto ragionevole."


Yi Yun annuì. Appena la sua voce si spense, all’improvviso sferrò un pugno.


"Peng!"


Con un’esplosione, Song Yuanpin gridò tragicamente. Volò all’indietro come una palla mentre la poltrona dietro di lui veniva schiacciata.


La serva che gli massaggiava le gambe fu presa dal panico. Pensò quasi di essere morta ma, nonostante un’esplosione così violenta, non rimase ferita.


"Io… io… Coff…"


Song Yuanpin era stato colpito nel dantian da Yi Yun. La bocca era piena di sangue ed era stordito. Vedeva tutto doppio, in particolare Yi Yun.


Non si sarebbe mai aspettato di incontrare una persona così anomala. Era stato colpito prima di finire di recitare le sue scuse.


"Ho lasciato intatto il tuo dantian con questo pugno. Il prossimo ti renderà un invalido. Vai avanti e metti alla prova la mia pazienza."


Yi Yun era tirannico. Sapeva che avrebbe offeso la famiglia Song, ma allora? Alla fine era venuto nella Cresta delle Miriadi di Divinità per cercare Vecchio Serpente. E dato che aveva raggiunto quell’obiettivo, non aveva esattamente bisogno di rimanere nella setta. Questo era il motivo per cui Yi Yun agiva senza freni.


Visto che la Cresta delle Miriadi di Divinità era una misura di convenienza, non c’era motivo per lui di essere maltrattato ovunque e soffrire in silenzio. Tanto valeva fare come voleva, sentendosi a suo agio!


"No… Non farlo. Risparmiami… risparmiami." Sentendo Yi Yun minacciare di distruggergli il dantian, Song Yuanpin impallidì. Sapeva benissimo che tipo di persona fosse Yi Yun. Avrebbe sicuramente messo in pratica la sua minaccia. Osava addirittura picchiare Song Bowen, figuriamoci un membro insignificante della famiglia Song come lui. Renderlo invalido non era nulla!


Dopotutto Yi Yun era il discepolo personale del capo della setta. La famiglia Song non poteva attaccarlo, perché il maestro della setta non era un membro del loro clan!


Alla fine, lui sarebbe stato sacrificato nel conflitto. Chi lo avrebbe pianto? Persino la famiglia Song lo avrebbe abbandonato come un rottame.


"Zuoyan Xiaoyu è stata presa da Song Bowen per essere la sua serva." Disse Song Yuanpin a denti stretti. Ora che lo aveva confessato, se Yi Yun avesse sollevato un gran polverone sulla faccenda, la famiglia Song avrebbe saputo che era stato lui a trapelare la notizia. Anche lui ne avrebbe sofferto molto.


"Cosa? Ha proprio fegato. Cerca di morire per una serva?" Gli occhi di Yi Yun sfavillarono d’intento omicida. "Dov’è Song Bowen?!"


"Lui… lui è partito per una spedizione di addestramento. Ha fatto domanda di permesso alla setta l’altro ieri. È partito presto stamattina. A quest’ora deve aver viaggiato attraverso una formazione di teletrasporto e sarà a milioni di chilometri di distanza. Sto dicendo la verità, nient’altro che la verità."


Song Yuanpin parlò a vanvera. Aveva paura che Yi Yun lo colpisse di nuovo. Non era qualcosa che poteva sopportare.


"Partito per un addestramento?!"


Lo sguardo di Yi Yun si fece gelido.


Song Bowen e quel giovane smilzo avevano richiesto di partire insieme per una spedizione di allenamento. Song Bowen non era nemmeno rimasto nella Cresta delle Miriadi di Divinità per riprendersi dalle sue ferite a causa di un’anomalia come Yi Yun.


Erano stati completamente umiliati da Yi Yun, ma avevano solo potuto soffrire in silenzio. In futuro difficilmente avrebbero potuto alzare la testa nella zona dei discepoli personali. Come potevano rimanere? Con tutte le chiacchiere e le prese in giro degli altri, potevano solo scegliere di partire per fare esperienza fuori!


Ma sarebbero stati riluttanti a partire così. Dato che non potevano affrontare Yi Yun, avrebbero sfogato la loro rabbia su Zuoyan Xiaoyu.


Dal punto di vista di Song Bowen e del giovane smilzo, la ragazza aveva agito con arroganza grazie all’appoggio di Yi Yun. Li faceva ribollire di rabbia.


Ora portare via e distruggere Zuoyan Xiaoyu avrebbe dato loro una piccola vittoria spirituale.


Altrimenti, il senso di sconfitta che Yi Yun aveva dato loro sarebbe stato troppo immenso. Si stava trasformando in un’ossessione che li tormentava. Poteva persino influenzare le loro future rotture. Sentivano di potersi riscattare lievemente da questa situazione sfogando la loro rabbia su Zuoyan Xiaoyu.


Quanto alla rabbia di Yi Yun, non li preoccupava. In primo luogo, Yi Yun non conosceva nessuno nella Cresta delle Miriadi di Divinità. Sarebbe stato difficile per lui trovare notizie di Zuoyan Xiaoyu. Inoltre, una serva conosciuta solo da pochi giorni era improbabile che fosse importante. Probabilmente se la sarebbe dimenticata se non l’avesse trovata.


Song Bowen non si sarebbe mai immaginato che Yi Yun sarebbe stato così violento nell’interrogare gli altri. Né pensava che Song Yuanpin sarebbe stato così codardo da informare immediatamente Yi Yun della sorte di Zuoyan Xiaoyu.


"Milioni di chilometri…"


Yi Yun ebbe un tuffo al cuore. Come poteva inseguirli quando erano volati così lontano?


"In quale direzione sono andati?"


"Io… non lo so. Davvero non lo so.” Disse agitato Song Yuanpin. Era solo un gestore del dipartimento delle faccende varie, quindi come poteva sapere la destinazione del viaggio d’addestramento di discepoli personali? Informazioni simili erano assolutamente confidenziali, per prevenire che sette nemiche li prendessero di mira. Normalmente solo i rispettivi maestri dei discepoli lo sapevano.


"Bene, molto bene!"


Yi Yun era infuriato mentre calpestava il volto di Song Yuanpin. L’uomo miserabile grugnì in modo miserabile come un maiale al macello. Le ossa della sua faccia si spezzarono e il suo volto ne fu deformato.


Uccidere Song Yuanpin era inutile. Era solo una figura inutile nella famiglia Song. Le persone che volevano fare del male a Zuoyan Xiaoyu erano Song Bowen e il giovane smilzo. Per quanto maltrattasse Song Yuanpin, non sarebbe stato in grado di placare la sua rabbia. Invece, avrebbe dato alla famiglia Song una scusa per attaccarlo.


"Song Bowen, raramente provo disgusto per figure triviali, ma tu ci sei riuscito."


Avendo praticato arti marziali per decenni, i nemici di Yi Yun erano solitamente molto più forti di lui. Occasionalmente, incontrava un avversario della generazione più giovane, ma li avrebbe superati e ignorati in modo altezzoso!


Song Bowen non era nulla. Era stato facilmente calpestato da Yi Yun quattro giorni fa, ma ora lo aveva disgustato enormemente.


"Giovane maestro, cosa facciamo…" Duanmu Qingwen realizzò la gravità della situazione. Sebbene lei e Zuoyan Xiaoyu fossero rivali, erano entrambe delle serve. Empatizzava istintivamente con Zuoyan Xiaoyu. Per una ragazza, era una situazione completamente inimmaginabile.


Yi Yun inspirò profondamente. In quel momento non aveva idee, ma non poteva restare inerte mentre Zuoyan Xiaoyu veniva torturata da Song Bowen. Tuttavia, era facile dedurre che Song Bowen e il giovane smilzo non sarebbero tornati presto. Lo stavano deliberatamente evitando, quindi sarebbe stato difficile ucciderli!


Con milioni di chilometri che li separavano e senza alcun indizio sulla direzione che avevano preso, come poteva inseguirli? Ora, l’unica persona che conosceva la destinazione di Song Bowen e del giovane smilzo era probabilmente il loro maestro, l’Anziano Taiqing. Sfortunatamente, sarebbe stato impossibile interrogare l’Anziano Taiqing.


