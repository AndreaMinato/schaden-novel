---
weight: 1253
title: Capitolo 1253 - L'Origine del Calderone del Drago Ascendente
pubDate: 2026-01-08T19:44:47.152Z
tags:
    - tmw
---


Capitolo sponsorizzato, ringraziamo Alessandro!
15 capitoli in coda totali (15 Alessandro),
0/1 sponsorizzazioni 1 euro a capitolo,
-Schadenfreude


Il settimo piano del ristorante Miriadi di Divinità aveva un totale di sei stanze. Yi Yun aveva scelto quella del 'Dio', quindi una giovane in qipao li condusse attraverso la pesante porta della sala' fatta in legno di nanmu.


Entrando nella stanza, Yi Yun non poté fare a meno di lasciarsi sopraffare dall'emozione per com’era arredata in modo unico.


La stanza del Dio conteneva un mondo in miniatura innevato che si estendeva per diverse centinaia di metri.


Tra il paesaggio innevato, puro e bianco, c'era un piccolo lago. Un ponte di pietra sinuoso, carico di neve, si estendeva verso il centro del lago dall'ingresso. Alla fine del ponte di pietra c'era un bellissimo padiglione intagliato nella giada. Il tavolo della stanza era posto al centro del padiglione.


Le acque smeraldine che circondavano il padiglione si increspavano mentre i loti di neve millenari sbocciavano nel mezzo del lago. I fiori nivei erano chiari come il ghiaccio e puri come la giada. Il contrasto che formavano con la semplicità bianca della neve era incantevole.


I clienti che pranzavano nella stanza del Dio potevano godersi un pasto nel padiglione mentre ammiravano la veduta della terra innevata. Era davvero un'eleganza senza pari.


Solo il paesaggio lasciò Yi Yun stupefatto dalla raffinatezza di chi aveva costruito il ristorante. C'era un motivo se così tante persone frequentavano il locale nonostante i prezzi così esorbitanti.


"Ahaha, ottimo posto."


Vecchio Serpente era molto soddisfatto mentre camminava chiassosamente verso il padiglione nel mezzo del lago per poi lasciare sprofondare il suo sedere su una poltrona.


"Portate il cibo e l'alcol!" Esortò.


Due giovani in qipao erano già arrivate con un menù, che aveva la forma di un disco da formazione. Una volta attivato, proiettò tutti i piatti e i vini pregiati disponibili. La proiezione era resa così estremamente realistica da essere in grado di stimolare l'appetito.


"Non c'è bisogno di tutti questi problemi. Dateci solo le vostre specialità. Mandate circa dieci o venti porzioni e poi dieci brocche di Ebrezza Immortale!"


Il Vecchio Serpente fece un gesto con la mano come se stesse ordinando spiedini di carne a una bancarella per strada, senza alcun ritegno.


Yi Yun diede una rapida occhiata ai prezzi del cibo mentre gli angoli della sua bocca fremevano. Per fortuna, la sua recente rapina gli aveva lasciato tutta la ricchezza di Song Bowen e Zhang Wuchen. Altrimenti, ordinare piatti che costavano da poche migliaia a oltre diecimila Giade Spirituali semplicemente non sarebbe stato possibile.


Sentendo l'ordine generoso di cibo del Vecchio Serpente, gli sguardi delle due giovani si illuminarono mentre guardavano Yi Yun. Erano naturalmente consapevoli che la persona che stava davvero pagando era il giovane di fronte a loro.


C'erano molte persone nella Cresta delle Miriadi di Divinità che erano ricche, ma quelle che spendevano così tanto denaro per un solo pasto erano rare.


Questo giovane sembrava straordinario sia nell'aspetto che nel portamento, e dato il suo eminente prestigio come discepolo personale, una figura del genere era veramente l'uomo dei loro sogni.


Notando lo sguardo delle ragazze, Yi Yun non poté fare a meno di scuotere la testa. In effetti, sia nella sua vita passata che nell'attuale mondo marziale, le ragazze cedevano sempre all'irresistibile fascino della vita nelle classi superiori della società.


Nella sua vita precedente, Yi Yun conosceva ricchi eredi che conducevano vite fantastiche. Mentre spendevano con prodigalità, sarebbero stati sempre circondati da numerose bellezze, accompagnandoli nel loro sconsiderato spreco della loro giovinezza e denaro.


Nella vita passata di Yi Yun, era una persona ordinaria. Aveva sentito molte storie di giovani del genere e in effetti ne era stato incuriosito, e aveva perfino sognato di fare come loro.


In seguito, dopo essere arrivato in questo mondo di arti marziali, era partito dalla Landa Selvaggia delle nuvole e aveva intrapreso un percorso difficile coltivando per diventare più forte. Aveva lottato per sopravvivere e si era abituato a vedere battaglie sanguinose. Dopo aver rischiato la vita molte volte, Yi Yun aveva da tempo imparato come mostrare moderazione ed esibire diffidenza.


Tuttavia, anche se era abituato a controllarsi, il giovane cuore che aveva represso per così tanto tempo gli fece provare l’impulso di concedersi questo lusso solo per questa volta.


Ora, godendosi liberamente un sontuoso banchetto e sperimentando qualcosa che non aveva mai fatto in passato, aveva soddisfatto questa curiosità che era sempre stata dentro di lui. Fu un’esperienza completamente nuova.


"Servite una ciascuna delle vostre specialità. Non disturbatevi con le brocche dell'Ebrezza Immortale, mandate semplicemente una giara.” Disse con noncuranza Yi Yun.


I guerrieri potevano mangiare quanto volevano. Non temeva di sprecarlo. Inoltre, a giudicare il suo aspetto, Vecchio Serpente doveva essere sicuramente un ingordo. Chiaramente era impossibile che non potesse finire il cibo.


Visto che aveva ottenuto tutte le sue Giade Spirituali con una rapina, Yi Yun non avrebbe provato amarezza anche se le avesse spese tutte. Dopotutto quel guadagno inaspettato era tutto dovuto a Vecchio Serpente. Yi Yun non si fece problemi ad usarlo per offrire un pasto a Vecchio Serpente.


"Va bene, giovane maestro. Aspetti un momento per favore. Informeremo immediatamente la cucina. Inoltre... i discepoli personali ricevono uno sconto del dieci percento. E con la sua generosa spesa oggi, può diventare un cliente distinto del ristorante Miriadi di Divinità. Questo le darà uno sconto del venti percento."


Dissero contente le due signorine. Più i clienti che servivano spendevano, più ricevevano soldi in commissioni.


Il ristorante Miriadi di Divinità servì i suoi piatti piuttosto rapidamente. In circa quindici minuti, tutte le prelibatezze furono servite. Le due giovani rimasero pronte per servirli, ma Yi Yun fece un gesto con la mano e disse: "Visto che il cibo è stato servito, potete andare. Non c'è bisogno che rimaniate qui."


"Questo..." Sentendo Yi Yun dire quelle parole, le due giovani ne furono un po' deluse, ma ubbidirono comunque.


Vecchio Serpente iniziò avidamente a banchettare con il tavolo pieno di prelibatezze.


Yi Yun non aveva fretta. Versò una tazza di Ebrezza Immortale per lui e creò una barriera, isolandoli dai loro dintorni.


Anche se il ristorante Miriadi di Divinità garantiva una certa riservatezza, Yi Yun voleva essere cauto.


"Signore, mi permetta di brindare a lei." Yi Yun alzò la sua tazza.


Vecchio Serpente prese direttamente il fiasco di vino. "Non c'è bisogno di tutte queste formalità. Bevi direttamente."


Vecchio Serpente non era affatto appropriato. Inclinò la testa e bevve un enorme sorso di Ebrezza Immortale. Il suo viso assunse rapidamente un’espressione inebriata e soddisfatta.


"Signore, la signorina Huan mi ha dato una lettera da consegnarle."


Dopo aver bevuto qualche tazza di vino, Yi Yun estrasse la lettera di Huan Chenxue.


Vecchio Serpente alzò gli occhi e diede un'occhiata. Strappò la busta e lesse la lettera. La sua espressione divenne riservata per una volta mentre sembrava diventare nostalgico.


"La spada di Chenxue è con te?"


Vecchio Serpente guardò Yi Yun con serietà. Sembrava sorpreso che Huan Chenxue gli avesse dato la lama.


"Sì, la spada compagna della signorina Huan è davvero con me. Signore, avrei alcune domande per lei."


Vecchio Serpente mise da parte la lettera e afferrò una coscia arrostita. Ne prese un morso, e poi biascicò attraverso una bocca piena di cibo.


"Signore, vorrei saperne di più sul Calderone del Drago Ascendente."


Yi Yun era da tempo curioso riguardo al Calderone del Drago Ascendente. Era chiaramente un oggetto divino. Yi Yun aveva la sensazione che il suo livello superasse di gran lunga la Cresta delle Miriadi di Divinità.


"Calderone del Drago Ascendente... eh eh." Il Vecchio Serpente si leccò l'olio dall'angolo delle labbra. "Non è un segreto. A proposito, il Calderone del Drago Ascendente è in qualche modo legato alla tua spada spezzata di puro Yang."


Il Vecchio Serpente aveva chiaramente appreso che Yi Yun possedeva l'altra metà della spada spezzata Yang puro dalla lettera.


"Oh?" Yi Yun esitò leggermente. "Perché dice questo?"


"Conosci i dodici Antenati del Dao, o dovrei dire... le dodici Divinità Elfiche?" Chiese il Vecchio Serpente.


"Sì!" Yi Yun annuì. In passato, nel clan Luo, era entrato ripetutamente in contatto con le dodici Divinità Elfiche.


"Sai cosa sono?" Chiese di nuovo Vecchio Serpente.


Yi Yun esitò un momento prima di dire: "Si sa solo dei primi nove."


I primi nove delle dodici Divinità Elfiche erano: Illuminazione dell’Estremo Yang! Bagliore Infernale dell’Estremo Yin! Albero del Dao della Terra Imperatrice! Imperatore Drago! Fenice dai Sette Colori! Kun Peng! Uomo Celeste! Fiume dell’Oblio! Nulla Solitario!


L'Illuminazione dell’Estremo Yang e il Bagliore Infernale dell’Estremo Yin nacquero all'inizio dell'universo quando non c'era nulla se non il Caos. Il fondamento supremo (Taiji) generò le due forze opposte, Yin e Yang.


L'Albero del Dao della Terra Imperatrice era la manifestazione dei tremila Grandi Dao.


L'Imperatore Drago, la Fenice dai Sette Colori, il Kun Peng e l'Uomo Celeste erano le manifestazioni di diverse potenti forme di vita.


Infine, il Fiume dell’Oblio era il fiume del tempo e il Nulla Solitario era il vuoto infinito, che rappresentavano il Grande Dao dello spazio e del tempo.


Si sapeva solo di queste nove Divinità Elfiche. Gli altri tre erano un mistero. Tuttavia, Yi Yun sapeva che il Cristallo Viola dell’Origine che possedeva era uno delle ultime tre Divinità Elfiche.


Le dodici Divinità Elfiche erano i nomi dati dalla razza degli elfi.


Gli esseri umani le avevano chiamate Antenati del Dao.


In effetti le dodici Divinità Elfiche non somigliavano agli elfi più di quanto somigliassero agli esseri umani. In breve, erano entità che rappresentavano gli inizi del Dao Celeste!


Da questo punto di vista, adottare la convenzione umana di soprannominarli Antenati del Dao era più appropriato.


"Sì... Non male. Posso solo dirti che la tua spada spezzata di puro Yang è in effetti in qualche modo legata all'Illuminazione dell’Estremo Yang!"


"Per quanto riguarda la spada compagna di Chenxue, è una compagna della tua spada spezzata di puro Yang. È in qualche modo legata al Bagliore Infernale dell’Estremo Yin."


"Queste due spade rappresentano Yin e Yang, spade delle due forze opposte."


"Cosa?" Yi Yun rimase sbalordito dalla spiegazione del Vecchio Serpente. Tirò subito fuori Miraggio delle Nevi dal suo anello interspaziale!


Miraggio delle Nevi era blu e cristallina, come un cristallo di ghiaccio puro e pulito. Era come la sua proprietaria, Huan Chenxue, e la sua comparsa rese ancora più freddo il mondo in miniatura innevato.


Ma questo non era un gelo ordinario. Possedeva una spiritualità, una sensazione vibrante che sembrava essere contenuta al suo interno.


Yi Yun naturalmente ripensò al vecchio servitore di Huan Chenxue. Aveva salvato Dong Xiaowan e Fata Youqin sigillandole in un ghiaccio pieno di un’insolità vivacità.


"Questa spada è legata al secondo Antenato del Dao, il Bagliore Infernale dell’Estremo Yin? Inoltre, è una spada completa. Non significa che è ancora più preziosa della spada spezzata di puro Yang?"


Yi Yun era veramente stupito.


Dopotutto, Bai Yueyin aveva dato enorme importanza anche solo ad una metà della spada spezzata di puro Yang, figuriamoci questa spada completa!


"Non è come immagini." Disse Vecchio Serpente scuotendo la testa. Poteva immaginarsi cosa stesse pensando Yi Yun. "Il pregio sia della spada spezzata di puro Yang che della spada di Huanxue non viene dalla lama stessa, ma dal potere sigillato al loro interno.”


"Anche se la spada spezzata di puro Yang è danneggiata, infusa in essa c’era un potente spirito dell'Illuminazione dell’Estremo Yang. Questo era il motivo per cui Bai Yueyin la desiderava. Significa anche che la punta della spada di puro Yang che aveva in mano possedeva un immenso valore, molto più dell'altra metà che possedevi, o persino di Miraggio delle Nevi."


"In tal caso..." Yi Yun sussultò lievemente mentre diceva: "In tal caso... Il Calderone del Drago Ascendente è legato al quinto Antenato del Dao, l'Imperatore Drago?"


Visto che le spade Yin e Yang erano legate all'Illuminazione dell’Estremo Yang e al Bagliore Infernale dell’Estremo Yin, naturalmente aveva pensato che ci fosse una connessione tra il calderone e l'Imperatore Drago.


Vecchio Serpente annuì. "Hai indovinato. Ed è per questo che il Calderone del Drago Ascendente è un artefatto divino. Anch'esso contiene un filo dell'anima di un drago!"


"Potrebbe sembrare che il Calderone del Drago Ascendente appartenga alla Cresta delle Miriadi di Divinità ma in effetti, nessuno nella Cresta delle Miriadi di Divinità può usarlo correttamente. Nemmeno il patriarca della setta. Il Calderone del Drago Ascendente stesso ha scelto di rimanere qui!"

