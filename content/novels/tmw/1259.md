---
weight: 1259
title: Capitolo 1259 - Tradimento
pubDate: 2026-01-12T07:44:07.126Z
tags:
    - tmw
---


Capitolo sponsorizzato, ringraziamo Alessandro!
12 capitoli in coda totali (12 Alessandro),
0/1 sponsorizzazioni 1 euro a capitolo,
-Schadenfreude


L'intera Cresta delle Miriadi di Divinità aveva alcune decine di discepoli personali, ma il numero degli Anziani era di gran lunga superiore.


Nella setta, chiunque diventasse un Supremo di livello intermedio poteva venire nominato Anziano della corte esterna. Quasi tutti i discepoli personali avevano il potenziale per raggiungere quel livello; perciò in termini di posizione, erano pari agli Anziani della corte esterna, ma erano di molto inferiori agli Anziani principali.


A causa della convocazione, molti membri chiave della Cresta delle Miriadi di Divinità erano arrivati uno dopo l'altro al Palazzo dell'Imperatore di Giada, in attesa dell'arrivo del patriarca.


Presto, la vasta sala fu riempita da diverse centinaia di persone. Yi Yun era naturalmente tra la folla.


Dopo essere arrivato al Palazzo dell'Imperatore di Giada, percepì che qualcuno lo stava osservando. Alzò lo sguardo e vide un uomo di mezz’età dal volto pallido che si stava avvicinando.


L'uomo di mezz’età era probabilmente un Supremo negli stadi intermedi o avanzati. Nascondeva a fatica il suo intento omicida mentre lo guardava.


"Sei tu Yi Yun?" Chiese con tono gelido l'uomo di mezz’età.


Yi Yun aggrottò leggermente le sopracciglia. Non conosceva questa persona.


"Sono io!"


"Ottimo! Lascia che ti chieda, dove sei andato negli ultimi due giorni?"


L'uomo di mezz’età lo stava interrogando. Un tale tono inquisitorio faceva sentire Yi Yun estremamente a disagio. "Tu chi sei?"


"Sono Song Zhanchen!" Disse con enfasi l’uomo. Yi Yun alzò le sopracciglia. Con quel cognome, era senza dubbio della famiglia Song.


"Dunque è l'Anziano Song. Piacere di conoscerla." Yi Yun assunse un tono educato ma porse il suo saluto languidamente. Non aveva affatto una buona impressione della famiglia Song. "Anziano Song, sembra che non sia il mio maestro. Pertanto, non penso di dover riferirle i miei spostamenti, giusto?"


"Eheh!" L'uomo di mezz’età ridacchiò due volte in modo sinistro. "È vero che non sono il tuo maestro. Non importa se non mi dici dove eri. Te lo dirò io. Ieri hai lasciato la Cresta delle Miriadi di Divinità e hai viaggiato per milioni di chilometri.
Poi, sei tornato entro un giorno. Nel frattempo, mio figlio che era fuori per un addestramento a milioni di chilometri di distanza è stato assassinato. Non solo hai ucciso mio figlio, ma hai anche ucciso Zhang Wuchen!"


La voce dell'uomo di mezz’età risuonò forte e chiara. All'istante, molti dei presenti lo sentirono e reagirono.


"Cosa? Yi Yun ha ucciso Song Bowen e Zhang Wuchen!?"


La gente era scioccata. Sapevano precedentemente che Song Bowen e Zhang Wuchen erano periti durante un addestramento, ma non sapevano che era collegato a Yi Yun.


Se fosse stato davvero così, allora Yi Yun era veramente audace. Assassinare un discepolo personale della setta era un crimine grave nella Cresta delle Miriadi di Divinità!


Yi Yun strizzò gli occhi mentre guardava Song Zhanchen. Solo due ore prima, era venuto a sapere come il maestro della setta della Cresta delle Miriadi di Divinità aveva intuito che fosse stato lui a uccidere Song Bowen e Zhang Wuchen.


Tuttavia, per il maestro della setta, la famiglia Song era solo uno dei tanti clan nella Cresta delle Miriadi di Divinità. Data la sua posizione, non si sarebbe degnato di informarli della faccenda. Così non si aspettava che la famiglia Song ne venisse a conoscenza quasi immediatamente!


Era stato Cang Wu?


Yi Yun ripensò all'uomo seducente responsabile della comunicazione per conto del maestro della setta. Quando era via, il capo della setta aveva cercato di contattarlo attraverso Cang Wu. In altre parole, anche Cang Wu sapeva che era stato lontano negli ultimi due giorni.


Se avesse avuto buoni rapporti con la famiglia Song, era molto probabile che li avesse informati!


Pensando a questo, Yi Yun scrutò la sala. All'istante, vide un uomo vestito di bianco con un aspetto bello come quello di una donna in piedi accanto a una colonna. Stava chiacchierando con noncuranza con una giovane vestita di blu.


Sembrava inconsapevole dell'interrogatorio di Song Zhanchen. Ignorò anche lo sguardo che Yi Yun gli stava lanciando. Continuò a parlarare con la donna in blu, ogni sua parola e azione raffinata e cortese, come per mostrare la sua modestia e gentilezza.


Cang Wu...


Yi Yun fece un respiro profondo. Se Cang Wu avesse davvero informato la famiglia Song, allora la questione doveva essere nota al maestro della setta.


Tuttavia, Cang Wu sembrava non prestarvi attenzione. Questo significava che il maestro della setta aveva perso ogni interesse per un cosiddetto "discepolo" come lui.


In altre parole, a causa del suo fallimento nel risvegliare il Calderone del Drago Ascendente, probabilmente non aveva alcun valore per il capo della setta.


Questo era il motivo per cui Cang Wu si era sentito così sicuro nel passare la notizia alla famiglia Song. Al maestro della setta non sarebbe importato, e lui avrebbe fatto un favore al clan Song. In quelle circostanze, perché non informarli?


"Yi Yun! Hai ucciso Song Bowen e Zhang Wuchen, due discepoli personali! Secondo le regole della setta, la tua coltivazione sarà distrutta! Sarai imprigionato a vita!"


Il tono di Song Zhanchen era piena di intento omicida. La morte di Song Bowen lo aveva lasciato turbato. Ora, aveva finalmente trovato l'assassino. Tuttavia, era ancora perplesso perché non sapeva che metodo Yi Yun avesse usato per infiltrarsi nella nave spirituale della grande traversata.


Distruggere la sua coltivazione e imprigionarlo a vita?


Yi Yun sogghignò e disse: "È vero che non ero nella setta gli ultimi due giorni. Tuttavia, ero costantemente in isolamento prima di allora. Come è stato possibile, allora, che sapessi dove sono andati Song Bowen e Zhang Wuchen? Continui a insistere che ho ucciso quei due. Ma dov'è la prova?"


"Vuoi la prova? Allora consegna il tuo anello interspaziale. Lascia che lo perquisisca in pubblico e troverò la prova che vuoi!"


Mentre parlava, Song Zhanchen fissò la sua percezione su Yi Yun. Sembrava che gli avrebbe strappato via l'anello da un momento all'altro!


"Perquisire il mio anello interspaziale?"


Lo sguardo di Yi Yun divenne freddo. Per i guerrieri, l'unica cosa più importante dei loro anelli interspaziali erano le loro vite. Tipicamente, si portavano con loro ogni ricchezza. A meno che non venissero uccisi, non avrebbero mai permesso a nessuno di sondare liberamente il loro anello interspaziale, avrebbe contenuto molti segreti.


Anche se Yi Yun poteva nascondere la nave spirituale della grande traversata nella torre dell’Avvento Divino, era assolutamente impossibile per lui lasciare che gli altri vedessero cosa conteneva il suo anello interspaziale.


"Anziano Song, se vuoi attaccarmi, dillo direttamente. Perché devi sollevare una richiesta come perquisire il mio anello interspaziale!?"


"Attaccarti?" Song Zhanchen rise fragorosamente. "Pensi che mi degnerei di attaccare un membro della giovane generazione come te? Yi Yun, non pensare che non oserei farti nulla solo perché sei il discepolo del maestro della setta. Non puoi scappare se violi le regole della setta!"


Song Zhanchen minacciò freddamente.


E in quel momento, alcune persone apparvero dietro Song Zhanchen.


"Fratello Zhanchen, sei sicuro che questa canaglia abbia ucciso mio nipote?"


Disse una donna. Apparteneva alla famiglia Zhang e, proprio come la famiglia Song, avevano perso l’erede più eccezionale tra la loro giovane generazione.


Le famiglie Song e Zhang erano membri importanti nella Cresta delle Miriadi di Divinità da anni. Avevano sei Anziani che, se avessero unito le forze, non avrebbero avuto problemi a distruggere Yi Yun.


Se Yi Yun non fosse stato il discepolo del maestro della setta, molto probabilmente lo avrebbero già attaccato.


Ben presto, sembrò che stesse per scoppiare un conflitto. Molte persone osservavano il trambusto gongolando. Fino ad ora, Yi Yun aveva goduto di un trattamento fin troppo speciale, così molti si auguravano che avesse la peggio. Se fosse stato dimostrato che era colpevole, nemmeno il maestro della setta avrebbe potuto proteggerlo.


La situazione divenne sempre più tesa. Il numero di membri delle famiglie Song e Zhang in piedi di fronte a Yi Yun aumentò, ma in quel momento…


Un'aura fredda si diffuse attraverso l'intera sala!


L'aura sembrava provenire dagli abissi profondi dell'oltretomba. Faceva rabbrividire e al tempo stesso dava una sensazione imperscrutabile.


Il cuore di Yi Yun palpitò. Un'aura così spaventosa... poteva essere che il patriarca Miriadi di Divinità fosse arrivato?

