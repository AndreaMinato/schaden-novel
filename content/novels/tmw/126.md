---
weight: 126
title: Capitolo 126 - Con una Bellezza ad accompagnarlo
pubDate: 2023-09-10T14:09:48.038Z
tags:
    - tmw
---


Ora che il vecchio Su era partito, Yi Yun e Lin Xintong rimasero da soli nelle lande selvagge.

Sotto la luna, Lin Xintong sembrava una fata con il suo abito bianco. Yi Yun la accompagnava con un’aura simile grazie all’abito con i motivi e pesci volanti.

Sembravano entrambi creature divine nelle lande selvagge.

Lin Xintong era una persona silenziosa e di solito Yi Yun non parlava molto, così l’atmosfera divenne silenziosa.

“Il vecchio Su… uh… il vecchio Su è partito. Signorina Lin, quali sono i suoi piani per i prossimi giorni?” Yi Yun fu il primo a rompere il silenzio.

Sentendo come il vecchio Su chiamava Su Jie, Lin Xintong rise e sembrava radiosa.

“Niente di che. Il maestro mi ha detto di non andare lontano, così rimarrò in giro. Nelle profondità delle Lande Selvagge della Nuvola ci sono alcune bestie antiche che non posso battere.”

“Capisco…” Yi Yun pensò ad una cosa e disse: “Domani tornerò nel clan tribale Lian. Signorina Lin, se non ha davvero nulla da…”

Yi Yun stava pensando che avrebbe ottenuto enormi benefici se si fosse allenato ogni notte con Lin Xintong.

“Va bene.” Rispose concisamente Lin Xintong. Questo sorprese Yi Yun, aveva accettato immediatamente senza aspettare che finisse ciò che aveva da dire.

“Verrai con me nel clan tribale Lian?” Yi Yun cercò conferma.

“Ne avevo l’intenzione, ho anche qualcosa che devo controllare.” Disse Lin Xintong.

Bene! Yi Yun si rallegrò. Con Lin Xintong, era ovvio quanto sarebbe aumentata la sua forza… All’inizio pensava che avrebbe fatto un viaggio per vedere sua sorella e che avrebbe dovuto interrompere la sua coltivazione. Ma ora non aveva più nessuna di queste preoccupazioni.

…..

Il giorno dopo a mezzogiorno, cinque guerrieri del Drago Brillante prepararono grano, carne, verdure e abiti per l’arrivo al clan tribale Lian.

Queste persone stavano portando Yi Yun a casa. Per attraversare le vaste lande selvagge, bisognava essere almeno allo stadio del Sangue Viola e, idealmente, negli stadi intermedi o avanzati.

Anche se Yi Yun era forte, Zhang Tan si sarebbe preoccupato se fosse viaggiato da solo nelle vaste lande selvagge.

Yi Yun aveva la sua cavalcatura. Insieme agli altri cinque guerrieri delle truppe del Drago Brillante, formavano una forte squadra di sei bestie cornute.

Quando Yi Yun finì di fare i bagagli, i membri del campo dei guerrieri del clan Lian si avvicinarono furtivamente. Vedendo i sei giganti, si lamentarono.

Questi membri del campo dei guerrieri erano venuti per la selezione del regno e alla fine sarebbero dovuti tornare nella loro tribù, perché il clan tribale Tao non avrebbe mai permesso loro di fare gli scrocconi.

Le truppe del Drago Brillante avrebbe rimandato nei loro clan i candidati squalificati, ma l’avrebbero fatto solo una volta.

Chiaramente, i membri del campo dei guerrieri del clan Lian che non si fossero uniti alla squadra si sarebbero potuti scordare di tornare dato che le truppe del Drago Brillante non li avrebbero rimandati indietro appositamente.

Provavano troppa vergogna per tornare!

Inoltre, per avere un passaggio, dovevano chiedere il permesso a Yi Yun!

Precedentemente avevano seguito la guida di Lian Chengyu, provocando e deridendo il ragazzino, ma ora lo dovevano implorare.

Pensarci li sconvolgeva. Se Yi Yun avesse voluto dare loro difficoltà e scegliere di non portarli, allora avrebbero dovuto correre per tutto il viaggio!

“Siamo spacciati, siamo spacciati. Non c’è via d’uscita. Anche senza pensare a come tornare, anche se tornassimo, con il giovane maestro Lian ridotto così, come lo spiegheremo al patriarca…?”

Disse un uomo con un’espressione afflitta.

“Sei un idiota?!” Disse un uomo più vecchio schiaffeggiandolo. “Non lo sai che le cose sono cambiate? In futuro sarà Yi Yun ad essere il nostro capo! Andiamo a prostrarci di fronte al giovane maestro Yi e ad implorare il suo perdono. Riconoscere un nuovo padrone è della massima importanza!”

Gli altri si confusero sentendo le parole di quest’uomo intelligente.

“Non siamo abbastanza forti, né siamo bellezze. Anche se ci implorassimo e chiedessimo perdono, sarebbe inutile.”

Nel clan tribale Tao avevano visto ogni sorta di esperto e si erano resi conto del potere sbalorditivo di Yi Yun. Questi uomini del campo dei guerrieri si erano resi conto che la loro cosiddetta forza non era niente in confronto a quella del ragazzino.

“Dobbiamo anche schierarci. In futuro ci occuperemo dei campi e lavoreremo sodo. Almeno avremo modo di sopravvivere. Sennò il giovane maestro Yi potrà schiacciarci facilmente come insetti.” L’uomo intelligente sospirò con emozione. Aveva capito che, non importava quanto avrebbero lusingato Yi Yun, non gli sarebbe importato di loro. Ma almeno facendolo sarebbero potuti sopravvivere.

“Allora… allora il giovane maestro Lian?” Chiese debolmente un uomo stupido.

“Il giovane maestro Lian? Che si fotta, è inutile adesso. Quanti danni mi ha causato questo nipote di una tartaruga!” L’uomo si arrabbiò. Se non fosse stato per Lian Chengyu, i rapporti tra lui e Yi Yun non sarebbero stati così inconciliabili!

Dopo tutte queste discussioni, gli uomini del campo dei guerrieri decisero di riconoscere Yi Yun come loro padrone.

Radunarono coraggio e, trascinando Lian Chengyu, si spinsero verso Yi Yun.

“Thump!”

Gli otto membri del campo dei guerrieri si inginocchiarono. Data l’attuale posizione di Yi Yun, inginocchiarsi era scontato.

“Giovane maestro Yi, per favore sia benevolente e ci perdoni!”

“Giovane maestro Yi, non ho potuto riconoscere la sua grandezza. Merito di morire.”

“Giovane maestro Yi, sarò il suo schiavo in futuro. Farò tutto ciò che vuole e non la deluderò.”

I pochi uomini del campo dei guerrieri mostrarono espressioni piene di rimpianto e si schiaffeggiarono le facce con le loro grosse mani.

Pa! Pa! Pa! Pa! Pa! Pa!

Per dimostrare la loro buona fede, si schiaffeggiarono ancora più forte.

Vedendoli così servili, Yi Yun si irritò.

Aveva finito di fare i bagagli ed era rimasto senza parole.

Visto che Yi Yun sembrava impassibile, alcuni degli schiavi pensarono di non aver mostrato abbastanza sincerità, così si schiaffeggiarono ancora più forte.

Pa! Pa! Pa! Pa! Pa! Pa!

Un po’ di facce si gonfiarono.

Yi Yun provò frustrazione nel sentirli: “Cosa state facendo?”

“Che il giovane maestro Yi possa mostrare pietà.” Disse un uomo schiaffeggiandosi: “Che ci possa portare a casa…”

Yi Yun con impazienza: “Basta che ci seguite.”

Anche se erano dei bulli, non avevano mai fatto nulla di male, così Yi Yun non avrebbe fatto loro nulla.

“Grazie giovane maestro Yi!”

Un po’ degli schiavi mostrò gratitudine.

Un uomo rifletté e chiese con esitazione: “Allora… allora che fare con l’infido Lian Chengyu?”

“Portatelo con voi.” Rispose con noncuranza Yi Yun. Lian Chengyu era già un invalido. Sarebbe stato il clan tribale Lian ad occuparsi dei gravi crimini che aveva commesso e delle morti che aveva causato.

“Va bene, portiamo indietro quel nipote di una tartaruga. Quando torneremo nella tribù, il giovane maestro Yi se ne occuperà!” L’uomo era intelligente, così i pochi membri del campo dei guerrieri trascinarono con loro Lian Chengyu.

Lo sguardo di Lian Chengyu era spento. Venire trascinato a terra gli sporcò la faccia.

Dopodiché i due uomini lanciarono Lian Chengyu in uno dei cesti sul dorso di una bestia cornuta come se stessero lanciando un cane morto. Non si preoccuparono se fosse confortevole o no.

“Maledetto, di sicuro mi ha causato guai!” Un uomo gli calpestò la faccia per sfogare la rabbia.

Yi Yun lo vide con la coda dell’occhio e si riempì di emozioni contrastanti. Giorni fa, Lian Chengyu era il padrone, ma giorni dopo era un prigioniero. Le vaste lande selvagge erano crudeli. Il forte veniva onorato e il debole…anche sopravvivere era un lusso.

La squadra dei giganti partì.

Le sei bestie corsero fuori dal clan tribale Lian. Galoppavano lungo la strada, sollevando polvere per la via.

Yi Yun si guardò indietro con malinconia e gli sembrò scorgere una figura bianca in lontananza che lo guardava con un sorriso.

Naturalmente Lin Xintong non sarebbe andata con lui. In effetti, nessuno dei membri delle truppe del Drago Brillante sapeva che Lin Xintong avrebbe seguito Yi Yun nel campo della tribù Lian.



