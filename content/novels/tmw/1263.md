---
weight: 12630
title: Capitolo 1263 - Notizie Improvvise
pubDate: 2026-01-15T17:16:52.282Z
tags:
    - tmw
---


Capitolo sponsorizzato, ringraziamo Alessandro!
8 capitoli in coda totali (8 Alessandro),
0/1 sponsorizzazioni 1 euro a capitolo,
-Schadenfreude


"Si rifiuta di trasferirsi?" L'espressione di Cang Wu si oscurò.


"Esatto. Ha anche affermato di avere troppi bagagli, e... e..."


"E cosa!?"


"Al riguardo... Non arrabbiatevi con me, lo sto solo riferendo." Gli occhi dell'uomo di mezz’età con i baffi brillarono mentre diceva a bassa voce: "Ha detto che si sarebbe trasferito solo se il signor Cang Wu in persona lo avesse aiutato a spostare i suoi bagagli."


L'uomo di mezz’età bruciava di rabbia all'idea di essere stato guardato dall'alto in basso da Yi Yun. Quindi, con questa opportunità davanti, come poteva non infierire su di lui? Non vedeva l'ora di assistere allo spettacolo.


"Eheh!" Cang Wu fece un respiro profondo e rispose con rabbia: "Bene! Davvero ben fatto! Dato che vuole che io lo aiuti a trasferirsi, vediamo se è in grado di sopportarlo!"


Non solo era il discepolo più grande del maestro della setta, era anche uno degli Anziani sovrintendenti al distretto dei discepoli personali. Era da secoli che la sua autorità non veniva sfidata.


E ora, la persona che sfidava la sua autorità era Yi Yun, che aveva già perso favore del maestro della setta.


"Questo Yi Yun semplicemente vuole proprio morire! Ha ucciso mio figlio Song Bowen, e Zhang Wuchen della famiglia Zhang. Erano entrambi discepoli personali della Cresta delle Miriadi di Divinità. Avevo intenzione di trovare delle prove per accusarlo, ma osa ancora essere così arrogante!” Disse con rabbia Song Zhanchen.


Visto che aveva perso Song Bowen, il clan ora doveva ingraziarsi ancora di più Feng Yunyang. Quindi, naturalmente, Song Zhanchen era tra le persone radunate attorno al giovane.


"Oh? Non solo ha mancato di rispetto al fratello maggiore Cang Wu, ha anche ucciso pubblicamente altri discepoli personali? Eppure, non viene punito?"


Disse Feng Yunyang. Ovviamente non aveva mai sentito parlare di Yi Yun, tantomeno sapeva cosa avesse fatto. In effetti, l'omicidio di Zhang Wuchen e Song Bowen non aveva nulla a che fare con lui. Tuttavia, non poteva tollerare l’arroganza di Yi Yun, un mero discepolo.


Che tipo di persona era questo Yi Yun? Feng Yunyang si era dovuto trattenere dall’uccidere i due discepoli personali che lo avevano sfidato. Aveva finito per menomarli gravemente, ma Yi Yun era arrivato al punto di uccidere i suoi rivali. Era assurdo.


Feng Yunyang pensava di essere l’unico tra tutti i discepoli nella Cresta delle Miriadi di Divinità con il diritto di ignorare le regole della setta.


"Esatto. Giovane maestro della setta, per favore faccia giustizia!"


Sentendo la domanda di Feng Yunyang, a Song Zhanchen venne un'idea brillante. Sia il patriarca che il maestro della setta tenevano in grande considerazione questo giovane. Finché Feng Yunyang avesse dato il via libera, finire Yi Yun non era affatto un problema.


Un anziano di nome Zhang Tianxing che era accanto a Song Zhanchen aggiunse: "Giovane maestro della setta, questo Yi Yun sa chiaramente che la torre Luna Sommersa è stata assegnata a lei, ma si rifiuta di cederla. Ha chiaramente intenzione di denigrarla!”


Zhang Tianxing e Song Zhanchen desideravano entrambi grandemente vedere un conflitto tra Feng Yunyang e Yi Yun. Lo scontro tra i due sarebbe stato unilaterale e avrebbe permesso loro di uccidere Yi Yun senza nemmeno sporcarsi le mani.


Quando sentì le loro parole, Feng Yunyang sorrise. "State cercando di istigarmi ad attaccarlo?”


"Ah... Assolutamente no! Non è possibile!" Song Zhanchen e Zhang Tianxing scossero freneticamente la testa.


"So cosa avete in mente. Tuttavia, c'era del vero nelle vostre parole. Questo Yi Yun sa chiaramente che la torre Luna Sommersa è stata data a me, ma continua a rimanerci dentro. Deve essere stanco di vivere."


Mentre parlava, Feng Yunyang sorrise in modo freddo e sinistro. Aveva già mostrato un’espressione del genere in passato, quando aveva ferito gravemente i due discepoli personali ignari nella piattaforma delle Miriadi di Divinità.


"Dato che questo Yi Yun non vuole trasferirsi, installerò una formazione illusoria assassina. Farà in modo che non lasci mai più la torre Luna Sommersa."


Le comuni tecniche di formazioni potevano essere categorizzate secondo i loro effetti; come trappole, e formazioni offensive e difensive.


Feng Yunyang era più abile nelle formazioni offensive, che avrebbero proiettato illusioni per uccidere i suoi nemici. Se coloro che erano nelle sue formazioni si fossero persi nelle illusioni, sarebbero stati tormentati da quelli che sembravano innumerevoli nemici per poi morire nella formazione. E morire nel mondo illusorio significava morire anche perire per davvero.


Feng Yunyang preferiva le formazioni che facevano morire i suoi nemici nelle illusioni. Tuttavia, non sarebbe stato ancora appropriato per lui uccidere Yi Yun. Dopotutto, era il discepolo del maestro della setta, anche se ne aveva perso il favore.
Feng Yunyang avrebbe comunque dovuto rispondere di tale azione.


‘Questo Yi Yun ha ucciso due discepoli personali, ma non lo eliminerò immediatamente. Sarebbe molto più interessante fargli avere un esaurimento mentale nella formazione illusoria.’


Pensando a questo, Feng Yunyang allungò la mano per toccare il suo anello interspaziale. Dodici bandiere di una formazione volarono fuori!


"Shoo! Shoo! Shoo!"


Le dodici bandiere della formazione si piantarono attorno alla torre Luna Sommersa, come le dodici ore su un orologio. La circondarono completamente.


Feng Yunyang cominciò ad eseguire sigilli con le mani mentre le dodici bandiere della formazione si illuminavano. Agitarono il qi del mondo, facendo sì che l'intera torre Luna Sommersa fosse avvolta da densa energia del cielo e della terra. Tutto diventò confuso.


"Che qi vitale puro!" Esclamò un discepolo personale.


"Questa formazione fonde le Leggi dell'Acqua e quelle della Luce. Le dodici bandiere della formazione sono estremamente intricate. L’esperienza del fratello maggiore Feng nelle tecniche delle formazioni è veramente straordinaria." Fece eco un'altra persona. Non era solo un'adulazione più esagerata, perché la formazione era veramente sorprendente.


Feng Yunyang sorrise. Le dodici bandiere della formazione erano state ottenute dal patriarca Miriadi di Divinità in un'antica rovina. Le aveva raffinate per molti anni prima di tramandarle a Feng Yunyang. Come potevano non essere intricate?


Naturalmente, Feng Yunyang non lo menzionò. Disse: "Il nome di questa formazione è le Dodici Porte del Dao dell'Illusione! Il qi vitale del mondo formerà una serie di illusioni nella formazione. Ora che la formazione è stata attivata, Yi Yun finirò in una serie di battaglie senza fine. Ucciderà costantemente nemici nel suo mondo illusorio fino a soffrire di un esaurimento mentale. Ho attivato solo la quarta delle dodici porte, ma dovrebbe essere sufficiente. È meglio che lo riferiate al maestro della setta. Yi Yun è comunque suo discepolo. Non è giusto che io lo uccida."


"Capisco. Il giovane maestro della setta è veramente un talento straordinario. Con una formazione così potente, probabilmente nessuno dei suoi coetanei in tutta la voragine è alla sua altezza." Qualcuno lo lusingò dopo aver sentito il commento di Feng Yunyang. Per quanto riguardava riferirlo al maestro della setta, nessuno lo fece. Zhang Tianxing e Song Zhanchen stavano guardando. Chi avrebbe voluto offendere quei due?


Feng Yunyang scosse la testa e disse: "Non oserei dire di essere invincibile tra i miei coetanei nella voragine. Figuriamoci la voragine. Solo nella terra da cui vengo, l'antico continente delle Sette Desolazioni, ci sono persone che sono sicuro di non poter battere. Uno è il figlio adottivo della Dea Imperatrice della Luna Bianca, Bai Shanhe, e l’altra è l'ultima discepola della Dea Imperatrice della Luna Bianca, Lin Xintong. Perfino io sono leggermente inferiore!"


Quando Feng Yunyang menzionò improvvisamente la Dea Imperatrice della Luna Bianca, tutti i presenti sentirono i loro cuori palpitare.


Lo avevano paragonato ad ogni sorta di talento, ma nessuno osò fare ulteriori azzardi una volta menzionata una vera leggenda, la Dea Imperatrice della Luna Bianca.


Bisognava sapere che l'antico continente delle Sette Desolazioni era composto da sette antichi continenti. Ogni pezzo di terra copriva un'area ancora più ampia del Mare Calmo. Era pieno di esperti!


E la Dea Imperatrice della Luna Bianca, Bai Yueyin, si era fatta strada per il continente delle Sette Desolazioni facendo massacri. Aveva unificato le sette potenti organizzazioni delle Sette Desolazioni e messo fine all’enorme guerra che era durata un millennio. Infine, aveva fondato l'Impero Divino della Luna Bianca e lo aveva governato da allora. Solo menzionarla nel Mare Calmo era sufficiente per destare timore reverenziale nella gente.


Un Anziano rise in modo secco e disse: "Le risorse di cui godono i discepoli della Dea Imperatrice della Luna Bianca non possono essere paragonate a quelle delle sette tipiche. Anche la Cresta delle Miriadi di Divinità è molto inferiore all'Impero Divino della Luna Bianca. Giovane maestro, è già qualcosa di cui andare orgogliosi se ha ottenuto risultati pari a quelli di Bai Shanhe e Lin Xintong grazie all’aiuto della nostra Cresta delle Miriadi di Divinità!”


"Esatto. Il giovane maestro è un genio. Eppure, rimane così umile. È piuttosto raro."


Mentre le persone lusingavano Feng Yunyang, la formazione che avvolgeva la torre Luna Sommersa improvvisamente tremò!


"Boom!"


Il qi vitale cominciò a tremare mentre la porta della torre Luna Sommersa si apriva. Yi Yun, vestito di viola, uscì a grandi passi. Era accigliato e il suo sguardo era tagliente come una lama. Faceva palpitare il cuore della gente!


Yi Yun non aveva dato molta attenzione a cosa stava accadendo all’esterno, ma Feng Yunyang aveva detto un nome che aveva fatto fremere il suo cuore. Aveva menzionato l'ultima discepolo della Dea Imperatrice della Luna Bianca, Lin Xintong!


"Cos'hai appena detto? A chi hai detto di essere inferiore in quanto a forza?


La voce di Yi Yun era forte e chiara mentre squarciava le Dodici Porte del Dao dell'Illusione, raggiungendo le orecchie di tutti.


Istantaneamente, tutti i presenti rimasero sbalorditi. Le Dodici Porte del Dao dell'Illusione non erano già state attivate? Yi Yun si sarebbe già dovuto perdere nel mondo illusorio, quasi al punto da provocare il collasso del suo mare spirituale.


Eppure, non solo era uscito con fare turbolento, aveva anche sentito la loro conversazione. Era perfino uscito per parlare al gruppo fuori dalla formazione!


"Che la formazione non si sia attivata?" Disse perplesso un discepolo personale.


Tutti guardarono Feng Yunyang, che stava sbiancando. Sembrava estremamente scontento.


Come poteva essere possibile? Era sempre stato orgoglioso delle Dodici Porte del Dao dell'Illusione, ma era completamente inefficace contro Yi Yun. Era una formazione enorme tramandata dal patriarca Miriadi di Divinità.
Sebbene potesse usare solo una piccola porzione del potere delle Dodici Porte della Via dell'Illusione, non era decisamente qualcosa di tollerabile da parte di un guerriero al Palazzo del Dao.


"Ti sto facendo una domanda! Sei sordo!?"


Gridò forte Yi Yun. Era naturalmente ansioso dopo aver sentito notizie di Lin Xintong.


Feng Yunyang fu un po' sorpreso dopo essere stato rimproverato. Tuttavia, reagì rapidamente con rabbia.


"Sembra che ti abbia sottovalutato. Devi aver incontrato qualche occasione e quindi la tua anima è molto più forte della maggior parte dei guerrieri al tuo stadio. È così che sei riuscito a resistere. Non importa, ho solo attivato le prime quattro porte. Ora le attiverò tutte e dodici ed estrarrò la tua anima!”


Mentre parlava, Feng Yunyang cominciò a creare sigilli con le mani. Le dodici bandiere della formazione cominciarono ad accendersi una dopo l’altra!


Yi Yun aveva un'espressione cupa. "Te lo chiederò un’altra volta. A chi hai detto di essere inferiore? Dimmi che tipo di persona è la discepola della Dea Imperatrice della Luna Bianca!"


Il tono di Yi Yun era già pieno di intento omicida. Ma in quel momento, come poteva Feng Yunyang preoccuparsi di ciò che stava dicendo? Aveva già radunato più che poteva il suo qi vitale.


"Dodici Porte del Dao dell'Illusione: Annientamento di ogni forma di vita!"


Feng Yunyang balzò su e guardò giù dall'alto. Aveva usato la mossa più forte delle Dodici Porte del Dao dell'Illusione. Le dodici bandiere della formazione formarono un'ondata annientante nel tentativo di distruggere l'anima di Yi Yun.


In quel momento, Yi Yun non poté più tollerarlo ulteriormente. Tese la mano mentre la spada, Miraggio di Neve, appariva nel suo palmo.


Huan Chenxue aveva già menzionato che Miraggio di Neve era cambiata enormemente rispetto al passato. Nessuno poteva riconoscerne le origini, quindi Yi Yun era libero di usarla.


Dopo la comparsa della lama, l'atmosfera circostante cambiò completamente. Diventò incredibilmente fredda!


Allo stesso tempo, il Seme del Fuoco del Dio Eretico potenziò Miraggio di Neve. La fusione del caldo e del freddo estremi, insieme alla comprensione di Yi Yun delle leggi Yin e Yang, le due forze si sinergizzarono l'una con l'altra, creando un potere straordinario!


"Whew!"


La punta della spada tracciò un lampo freddo che squarciò il vuoto, colpendo le Dodici Porte del Dao dell'Illusione.


Il raggio di spada tagliente era irrefrenabile. Nel momento in cui venne a contatto con la formazione, la squarciò istantaneamente. La quantità di slanciò non diminuì mentre i motivi runici cominciavano a frantumarsi uno dopo l'altro!


Yi Yun volò fuori, brandendo la spada, dalle Dodici Porte del Dao dell'Illusione, trasformandosi in un raggio azzurro che apparve istantaneamente di fronte a Feng Yunyang!


"Cosa!?"


In alto nel cielo, Feng Yunyang si allarmò. Si ritirò rapidamente mentre toccava il suo anello interspaziale, sperando di tirare fuori una scimitarra. Ma la spada di Yi Yun era troppo veloce. Superò di gran lunga il tempo di reazione di Feng Yunyang.


Alla fine del raggio di spada c'era il Seme del Fuoco del Dio Eretico, fuso con il gelo dello Yin Estremo!


Con l'alternarsi degli estremi di caldo e freddo, il qi vitale protettivo di Feng Yunyang si frantumò istantaneamente mentre Miraggio di Neve trapassava direttamente il suo corpo.


"Puah!"


Il sangue schizzò mentre Feng Yunyang ebbe la sensazione che il lato destro del suo corpo fosse stato immerso in energia caotica. Il suo calore stava per ridurre le sue viscere in cenere mentre il freddo stava per gelare il suo midollo osseo!


Feng Yunyang non aveva modo di resistere a tale forza. In quel momento, Miraggio di Neve lo aveva colpito, tagliando una delle braccia di Feng Yunyang!


Feng Yunyang aveva appena afferrato la scimitarra nel suo anello interspaziale con quel braccio, ma era rimasto congelato. E dentro il ghiaccio, il braccio fu bruciato dalle fiamme, trasformandosi in brandelli carbonizzati!


"Ah!"


Feng Yunyang emise un grido miserabile mentre precipitava dall’alto.


"Bam!"


Feng Yunyang cadde a testa in giù e con tutta la forza. Il lato destro del suo corpo aveva il suo intero braccio mozzato dalla spalla. La sua ferita era stata sigillata nel ghiaccio ma sotto il ghiaccio c'erano lesioni bruciate. Sembrava proprio in pessime condizioni!


In effetti, il colpo di Yi Yun conteneva il qi gelido dello Yin Estremo e il Seme del Fuoco del Dio Eretico. Avevano gravemente danneggiato i meridiani di Feng Yunyang. Senza grandi quantità di tesori celesti e diversi mesi di convalescenza, sarebbe stato impossibile per lui riprendersi.


E questo era un modo per Yi Yun di mostrare misericordia. Se non l'avesse fatto, il suo colpo avrebbe potuto ucciderlo subito!


Aveva lasciato Feng Yunyang vivo principalmente per interrogarlo. In secondo luogo, Yi Yun non era pronto a perdere ogni decoro con la Cresta delle Miriadi di Divinità. Sapeva che il patriarca si era sforzato molto per crescere Feng Yunyang. Inoltre, aveva tenuto una riunione per confermare personalmente la posizione del giovane come successore del maestro della setta. In quanto tale, Feng Yunyang era probabilmente molto importante per lui. Ucciderlo sarebbe stato il modo più veloce per rendersi nemico il patriarca Miriadi di Divinità.


Anche con il sostegno di Vecchio Serpente, Yi Yun non era molto fiducioso di potergli tenere testa.


"Cos'hai appena detto. Chi era il talento dell'Impero Divino della Luna Bianca delle Sette Desolazioni?"


Teneva il freddo Miraggio di Neve accanto alla guancia di Feng Yunyang. Il gelo devastante mordeva la pelle del giovane mentre gli si rizzavano i capelli. Il qi freddo tagliò sottilmente la sua pelle mentre rivoli di sangue serpeggiavano giù per la lama. Tuttavia si congelarono rapidamente riducendosi in cristalli rossi che caddero a terra. Non macchiarono nemmeno la spada.


"Tu... tu..."


La voce di Feng Yunyang tremava. Non si era ancora ripreso. Come era stato sconfitto così facilmente? Perché il giovane di fronte a lui era così potente?


Feng Yunyang credeva che pochissimi della sua età potessero competere con lui. Anche se sapeva di non valere molto nell'Impero Divino della Luna Bianca, era certo di poter regnare supremo nella Cresta delle Miriadi di Divinità. Come era stato sconfitto in un semplice confronto? Inoltre, era stata una sconfitta così umiliante!
