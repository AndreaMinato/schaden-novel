---
weight: 1264
title: Capitolo 1264 - Lin Xintong
pubDate: 2026-01-16T15:42:08.456Z
tags:
    - tmw
---


Ops, quello di prima era il 1263, non 1264 lol. Corretto!

Capitolo sponsorizzato, ringraziamo Alessandro!
7 capitoli in coda totali (7 Alessandro),
0/1 sponsorizzazioni 1 euro a capitolo,
-Schadenfreude


Vedendo questa situazione, tutti gli Anziani e i discepoli personali presenti rimasero completamente sbigottiti. Credevano originariamente che, in quanto ultimo discepolo del patriarca, Feng Yunyang avrebbe dimostrato un talento senza pari nel Mare Calmo, invincibile tra coloro dello stesso stadio.


Nella battaglia con i due ambiziosi discepoli personali, Feng Yunyang aveva ottenuto facilmente la vittoria. Molti che l'avevano visto credevano persino che non avesse ancora utilizzato tutta la sua forza. Ma ora, affrontando Yi Yun, era stato sconfitto in un solo colpo?


Giorni fa, Yi Yun aveva combattuto Song Bowen e lo aveva battuto con un colpo. Ora aveva anche sconfitto Feng Yunyang con un attacco! Non c'era quasi alcuna differenza discernibile!


Allora quanto era potente Yi Yun? Il patriarca avrebbe potuto benissimo accettare lui come suo ultimo discepolo.


"Non avete sentito la domanda che ho appena fatto?"


Mentre Yi Yun si ripeteva, la lama di Miraggio di Neve tagliava costantemente le guance di Feng Yunyang. La metà destra del suo viso era congelata e aveva la sensazione di venire punto ripetutamente da degli aghi.


In quel momento, il suo cuore fu colto da un terrore estremo. In mezzo al freddo pungente, tutto ciò che poteva fare fu balbettare. "Io… ho detto…"


"Di essere inferiore a… Bai Shanhe e… Lin Xintong…"


"Chi è Lin Xintong? Che origini ha?" Chiese di nuovo Yi Yun.


Tuttavia, come poteva Feng Yunyang conoscere la risposta? Nel continente delle Sette Desolazioni, era solo un discepolo di una minuscola setta e non un cittadino dell'Impero Divino della Luna Bianca. Scosse la testa, ancora stordito. "Io… davvero non lo so. So solo che è l'ultima discepola dell'Imperatrice Divina della Luna Bianca."


Sentendo la risposta di Feng Yunyang, Yi Yun aggrottò le sopracciglia. Era insoddisfatto di quella risposta.


Non poteva essere assolutamente certo che la Lin Xintong in questione fosse sua moglie. Tuttavia, riflettendo attentamente, Yi Yun ricordò di aver sentito dalla principessa Volpe Bianca che Lin Xintong aveva incontrato delle occasioni che avevano grandemente aumentato la sua forza. Sapeva che Lin Xintong era anche arrivata nella voragine.


C'erano tanti guerrieri nella voragine quanti granelli di sabbia nel fiume Gange. Non era raro che ci fossero omonimi. Tuttavia, lei era un talento di massimo livello. La quantità di geni era drasticamente inferiore e quindi la possibilità che due persone condividessero lo stesso nome era infinitesimale.


Vedendo come la testa di Feng Yunyang stesse per essere completamente circondata dal ghiaccio, Cang Wu gridò: "Yi Yun! Cosa stai facendo? Non hai intenzione di lasciare andare il fratello minore Feng Yunyang!?"


Yi Yun si voltò e lo guardò. Era uno sguardo che quasi fece piegare le ginocchia a Cang Wu.


Yi Yun era troppo strano. Come mai era così forte? Feng Yunyang era già un guerriero al quarto piano del Palazzo del Dao e aveva un talento eccellente. Se Yi Yun poteva sconfiggerlo così facilmente, non significava forse che aveva già una forza che si avvicinava a quella di un Supremo?


Questo pensiero lasciò Cang Wu allarmato. Se fosse stato così, il maestro della setta non avrebbe voluto Yi Yun come suo ultimo discepolo? Sarebbe stato possibile che un giorno sarebbe diventato il maestro della Cresta delle Miriadi di Divinità?


Cang Wu non fu l'unico a pensarlo. Molti che avevano assistito alla battaglia lo condividevano. La brutale sconfitta di Feng Yunyang da parte di Yi Yun sembrava essere uno sgarbo al patriarca ma, secondo la tradizione del patriarca Miriadi di Divinità, sarebbe finito per essere lodato per la sua capacità di calpestare Feng Yunyang.


Una volta che Yi Yun fosse salito direttamente a una posizione elevata, a cosa sarebbero andati incontro coloro che lo avevano offeso?


Zhang Tianxiang e Song Zhanchen erano sbiancati. Se Yi Yun avesse ottenuto potere, non sarebbero rimasti coinvolti solo loro, forse i loro interi clan sarebbero stati spazzati via dalla Cresta delle Miriadi di Divinità! In quel momento, Zhang Tianxing e Song Zhanchen non potevano più preoccuparsi di come Yi Yun aveva assassinato qualche membro della giovane generazione.


"Fratello minore Yi, è meglio che consegni Feng Yunyang a me. Dopotutto è il discepolo del patriarca."


Cang Wu sapeva di non poterlo mettere alle strette, quindi menzionò il patriarca per farli pressione.


Le sopracciglia di Yi Yun si mossero leggermente. Non avrebbe ottenuto una risposta soddisfacente alla sua domanda e non c'era alcun valore nel tenere un ostaggio. Inoltre, non aveva idea di quali piani il patriarca Miriadi di Divinità avesse in serbo. Feng Yunyang era probabilmente di grande utilità per lui.
Non c'era motivo di ucciderlo.


Yi Yun diede un calcio a Feng Yunyang, facendolo rotolare via. Dopo qualche ruzzolone, atterrò nelle mani di Cang Wu.


Toccando il corpo del discepolo, Cang Wu ebbe la sensazione di stare toccando un blocco di ghiaccio. Fece un respiro profondo e prese una pillola dal suo anello interspaziale per dargliela da mangiare.


I presenti si scambiarono degli sguardi. Nessuno si sarebbe mai immaginato che Feng Yunyang sarebbe stato sconfitto all'istante da Yi Yun.


"Giovane maestro Yi, per favore non prenda a cuore eventuali offese che potrei averle reso."


"Giovane maestro Yi mi ha davvero aperto gli occhi oggi. Pensavo che Feng Yunyang fosse un raro genio di questo mondo, ma chi sapeva che il giovane maestro Yi è in realtà il migliore genio anomalo dell’intera voragine?”


Dissero in molti con grande imbarazzo. Cercavano di fare del loro meglio per riscattarsi con Yi Yun.


In quel momento, sembrava come se avessero appena ingoiato una mosca. Che diavolo era appena successo? Un gruppo di uomini pieni di spirito erano venuti alla torre Luna Sommersa per vederla passare di mano ma, in un batter d'occhio, Feng Yunyang era stato picchiato a sangue. Ora erano rimasti implicati.


"Andiamo. Dal maestro della setta."


Cang Wu era estremamente cupo. Era una persona orgogliosa e, senza farsi problemi, aveva tramato contro Yi Yun in vari modi. Ora, era impossibile per lui lusingare Yi Yun, tutto ciò che poteva fare era andarsene il più rapidamente possibile.


Il gruppo se ne andò con la coda tra le gambe. Yi Yun naturalmente continuò a rimanere nella torre Luna Sommersa e nessuno osò chiedergli di trasferirsi di nuovo.


...


Quindici minuti dopo, in una sala oscura, il Calderone del Drago Ascendente si ergeva al centro della sala come una fiamma nera ardente, con il qi vitale che aleggiava intorno.


Un ragazzo vestito di rosso era in piedi di fronte al tesoro. La sua schiena era rivolta verso la porta, e dietro di lui c'era un anziano con una camicia grigia, che non era altri che il maestro della Cresta delle Miriadi di Divinità.


"Mio signore, Feng Yunyang è stato sconfitto da Yi Yun. Inoltre, ha perso un braccio. Il braccio reciso è stato sigillato nel qi gelido e bruciato da fiamme nere. Non è impossibile riunirlo, ma richiederebbe un grande dispendio di tempo ed erbe naturali."


"Lo so." Disse con tono profondo il ragazzo vestito di rosso. La sua voce rimaneva roca come sempre. "Che sciocco incompetente. Ha solo un talento passabile e la sua attuale forza è solo il risultato del gran numero di risorse che ho speso per lui. Eppure ne è orgoglioso ed è presuntuoso. La sua stupidità è davvero senza pari!"


Il ragazzo vestito di rosso rivelò un’espressione di disgusto menzionando Feng Yunyang. Se non fosse stato per l'enorme scopo che quel suo discepolo aveva, persino lui lo avrebbe picchiato a sangue.


"Cosa facciamo con quel Yi Yun? È davvero arrogante. In precedenza, ha ucciso Song Bowen e Zhang Wuchen, due discepoli personali. Ora, ha gravemente ferito Feng Yunyang, ignorando completamente le regole della nostra Cresta delle Miriadi di Divinità. Se non lo affrontiamo, andrà solo di male in peggio. Ma allo stesso tempo, il suo talento è il più alto che abbia mai visto in vita mia. Non so come affrontarlo."


Il ragazzo vestito di rosso mostrò una rara espressione torva. Dal suo punto di vista, Yi Yun era come un corpo d'acqua imperscrutabile. Non somigliava affatto ad un membro della giovane generazione.


"Visto che questo Yi Yun è riuscito ad attivare l'anima del drago all'interno del Calderone del Drago Ascendente, la sua stirpe deve essere relativamente puro. Lascialo stare per ora. Monitora attentamente ogni suo movimento. Non voglio che accadano inconvenienti all'ultimo momento."


"Lo sto già monitorando." Il maestro della setta ricevette l'ordine. "Farò sicuramente del mio meglio per assicurare che tutto proceda senza intoppi."

