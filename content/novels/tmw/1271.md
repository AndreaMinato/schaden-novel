---
weight: 12710
title: Capitolo 1271 - Vita appesa ad un filo
pubDate: 2026-01-21T08:37:39.582Z
tags:
    - tmw
---


Capitolo sponsorizzato, ringraziamo Alessandro!
3 capitoli in coda totali (3 Alessandro),
0/1 sponsorizzazioni 1 euro a capitolo,
-Schadenfreude


Questi discepoli erano stati reclutati nella Cresta delle Miriadi di Divinità nel corso di secoli, se non più di mille anni. A causa del lungo periodo di tempo, erano passati dall'essere discepoli a diventare amministratori o guardiani. Poi, con l'ulteriore passare del tempo, erano stati mandati via per completare missioni o condurre vite appartate.
Gli altri discepoli avevano prestato a malapena loro attenzione visto che erano carenti di talento e così pochi di numero.


Nessuno si aspettava che la loro vitalità fosse stata sigillata per essere usati come ingredienti per l'alchimia di oggi!


"Sono solo poche erbe catalizzatrici con stirpi impure. Aumenteranno semplicemente la probabilità di successo." Disse con noncuranza il ragazzo vestito di rosso. Non sembrava preoccuparsi troppo di queste nuove erbe catalizzatrici.


In effetti, era più interessato a Yi Yun e alla Ragazza Serpente. Soprattutto Yi Yun, una persona che una volta aveva suscitato una reazione nel Calderone del Drago Ascendente. Il ragazzo vestito di rosso aspettava con impazienza di vedere come Yi Yun potesse dargli una piacevole sorpresa nelle modifiche alla Reliquia dell'Imperatore Drago.


"Vuoi entrare da solo, o vuoi che ti scorti io dentro?"


Il ragazzo vestito di rosso guardò Yi Yun mentre stava sorridendo.


"Vaffanculo, bastardo!" Yi Yun ruggì e improvvisamente attaccò.


Aveva già accumulato potere per tutto questo tempo. Anche se sapeva di non essere alla pari del vecchiaccio immortale, non significava che sarebbe rimasto fermo ad aspettare di venire ucciso. Voleva fargliela pagare un po’ anche in punto di morte.


"Wu Wu Wu!"


Una ruota nera apparì dal nulla dietro Yi Yun. Roteava freneticamente e su di essa erano incisi fantasmi demoniaci e divini. Era la Ruota Karmica delle Miriadi di Demoni!


Le leggi della Grande Distruzione erano le leggi più potenti che Yi Yun conoscesse. Allo stesso modo, la Ruota Karmica delle Miriadi di Demoni era la mossa più forte a sua disposizione.


"Boom!"


Le leggi della Distruzione esplosero, formando un Dominio del Dao che avvolgeva ogni cosa. Il ragazzo vestito di rosso, al centro del dominio, rivelò un’espressione di sorpresa nel suo viso invecchiato ma prepuberale.


"Una mossa simile…"


Le intriganti leggi della Distruzione superavano le aspettative del ragazzo vestito di rosso, ma il divario nei livelli di coltivazione era impossibile da colmare!


Yi Yun era solo al quinto piano del Palazzo del Dao. Al di sopra c’erano i supremi, e oltre ancora i Lord Divini. La maggior parte dei Lord Divini non si fondeva con un sigillo divino. I guerrieri che lo facevano, come il Lord dello Yang Azzurro o il Lord Pioggia Propizia, erano ancora più formidabili. E il patriarca Miriadi di Divinità era perfino più potente di Lord Pioggia Propizia.


Figuriamoci il patriarca Miriadi di Divinità, Yi Yun non poteva competere nemmeno con i Supremi di livello avanzato. Il divario era semplicemente troppo enorme.


Il ragazzo vestito di rosso attaccò, spingendo la mano in avanti. Non era un colpo appariscente, ma dopo averlo scagliato, il suo palmo sembrò radunare un mare sanguigno in tempesta!


Un'energia infinita sembrò esplodere, perché tutte le leggi nel mondo erano guidate dal colpo del Patriarca Miriadi di Divinità.


"Boom!"


Le onde del mare rosso sangue ruggirono, inghiottendo direttamente il Dominio del Dao della Distruzione di Yi Yun!


Il Dominio del Dao della Distruzione di Yi Yun era estremamente robusto e riuscì a resistere al mare di sangue. Ma a causa dell'enorme differenza di forza, fu completamente inondato, facendolo sembrare una barca solitaria in mezzo a un vasto oceano.


Yi Yun poté percepire solo un potere terrificante che gli dava la sensazione che il mondo gli stesse crollando addosso. Aveva dovuto impiegare tutte le sue forze per resistere a malapena.


Questo era l'avversario più forte che Yi Yun avesse mai affrontato in tutta la sua vita!


"Mi hai veramente sorpreso. Un membro della giovane generazione al quinto piano del Palazzo del Dao può avere una tale forza?" La voce del ragazzo vestito di rosso risuonò nelle orecchie di Yi Yun. Il momento successivo, squarciò il vuoto stesso e apparve davanti a Yi Yun!


"Ma come ho già detto, devi morire oggi!"


Mentre il ragazzo vestito di rosso parlava, premette il palmo verso il petto di Yi Yun.


"Bam!"


Dopo la forte esplosione, Yi Yun ebbe la sensazione di essere stato colpito da un martello che pesava centinaia di tonnellate. Il suo sterno si frantumò mentre i suoi organi venivano danneggiati. Grandi quantità di sangue schizzarono fuori dalla sua bocca!


Yi Yun volò all'indietro mentre il sangue si spargeva e lasciava una scia dietro di lui!


Il ragazzo vestito di rosso scosse la testa con disapprovazione, "Che peccato! Questo è tutto sangue essenziale che può essere usato come erba catalizzatrice. Eppure è stato sprecato così."


"Sei l’erba catalizzatrice a cui tengo di più, seconda solo al mio discepolo. Perché resisti così?"


Mentre il ragazzo vestito di rosso parlava, fece un passo avanti e afferrò direttamente Yi Yun. La sua energia si riversò nel suo corpo di Yi Yun, sigillando ogni meridiano!


La sua energia era molto più forte di quella di Yi Yun e ora che l’aveva dispiegata in una formazione, non c'era modo di sfondarla.


Così Yi Yun non poteva più usare il suo qi vitale. Non aveva più la forza di resistere e non poteva nemmeno suicidarsi troncando i suoi meridiani.


Naturalmente, Yi Yun non si sarebbe assolutamente suicidato. Non avrebbe abbandonato la sua lotta per la sopravvivenza fino all'ultimo momento.


"Potrebbe essere che la premonizione che ho avuto per tutto questo tempo, che qualcuno mi stesse segretamente spiando nel tentativo di distruggere i miei piani, fosse legata a te?"


Il ragazzo vestito di rosso guardò Yi Yun dall'alto. Yi Yun ebbe un tuffo al cuore. L'anima di Vecchio Serpente era immensamente potente, superiore a quella del Patriarca Miriadi di Divinità. In effetti non era riuscito a scoprire direttamente la sorveglianza di Vecchio Serpente, ma aveva dei mezzi per percepirle!


Questo vecchio bastardo aveva vissuto così a lungo che gli erano spuntati occhi dalla nuca. Cercare di pugnalarlo alle spalle era troppo difficile.


"Va bene anche se non me lo dici. Solo io posso entrare in questo mondo in miniatura. Nemmeno gli dei potranno salvarti."


Il ragazzo vestito di rosso sogghignò. Anche se una figura potente stesse davvero sostenendo Yi Yun e avesse lasciato un marchio su di lui, non aveva paura. Aveva fatto un Trasferimento nel Vuoto per evitare che qualcosa andasse storto.


"Entrerai nel calderone molto presto. Hai un ultimo desiderio prima di morire?” Chiese provocatoriamente il ragazzo vestito di rosso.


"Vecchio bastardo, verrà il giorno in cui la tua coltivazione sarà distrutta, insieme a quel vecchio bastardo del maestro della setta. Entrambi voi bastardi finirete in una zuppa di tartaruga!" Yi Yun sputò saliva e sangue. In quel momento, non riponeva più le sue speranze in Vecchio Serpente. Anche se potesse rintracciarli, chissà quanto ci avrebbe messo. Inoltre non sapeva nemmeno se sarebbe riuscito a raggiungerli.


Doveva contare su sé stesso.


"Ahahah!" Il ragazzo vestito di rosso rise fragorosamente. "La tua personalità in effetti mi si addice molto. Se non fosse per l'importanza che hai per il Calderone del Drago Ascendente, e il nostro rapporto deteriorato fino a questo punto, in effetti mi sarebbe piaciuto accettarti come discepolo. Sei molto più forte del mio stupido discepolo."


Mentre il ragazzo vestito di rosso parlava, fece un cenno con la mano e i tesori divini volarono verso di lui, atterrando nel suo palmo.


"Vedi questo? Latte d'Ossa di Drago. Ho usato una quantità incalcolabile di tempo per esplorare la voragine prima di trovarlo in un regno infernale. Ho trovato una carcassa di drago che stava decadendo da centinaia di milioni di anni e ho ottenuto questo po' di Latte d'Ossa. Ai miei occhi, è l'oggetto divino perfetto.
Tra tutti gli oggetti divini, il Latte d'Ossa di Drago è quello che preferisco. Questa volta, metterò il Latte d'Ossa di Drago nel calderone per primo e avrai l’onore di accompagnarlo.”


Il ragazzo vestito di rosso esitò, pensando improvvisamente a qualcosa, e disse: "Forse stai pensando di mangiare tutti questi tesori divini per sbarazzartene, rischiando la possibilità di farti esplodere a morte, in modo che il raffinamento della mia Reliquia dell'Imperatore Drago fallisca?"


Tutte le erbe catalizzatrici, incluso Feng Yunyang, dovevano essere gettate nel calderone vive. Gli esseri viventi potevano naturalmente causare distruzione sconsiderata all'interno del calderone.


Il ragazzo vestito di rosso scosse la testa e disse: "Pensi che questi tesori divini possano essere digeriti così facilmente? Anche se li inghiottissi, verrebbero comunque raffinati nella Reliquia dell'Imperatore Drago. Ma anche così, non ti darò quella possibilità."


Mentre il ragazzo vestito di rosso parlava, abbassò il palmo sulla testa di Yi Yun!

