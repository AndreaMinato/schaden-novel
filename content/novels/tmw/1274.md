---
weight: 1274
title: Capitolo 1274 - Sciogliere il Sigillo
pubDate: 2026-01-23T12:36:59.930Z
tags:
    - tmw
---


Capitolo sponsorizzato, ringraziamo Alessandro!
0 capitoli in coda totali (0 Alessandro),
0/1 sponsorizzazioni 1 euro a capitolo,
-Schadenfreude


"Xie'er, proteggi Ragazza Serpente. Ma tieni un basso profilo. Riduci semplicemente il danno che subisce dalle tossine del calore."


"Va bene!" Xie'er annuì immediatamente. "Fratello Yi Yun, e tu? Hai intenzione di far saltare il sigillo di qi vitale?"


Sebbene Yi Yun si fosse svegliato, non poteva ancora muoversi. I suoi meridiani e il suo dantian erano completamente sigillati dal qi vitale del ragazzo vestito di rosso.


Non sarebbe stato un compito facile rimuoverlo. Anche se avesse avuto i mezzi per farlo, aveva ancora bisogno di qi vitale ed energia, che però erano bloccati, risultando in un circolo vizioso.


Il tempo a disposizione era limitato. Se non poteva muoversi, non avrebbe nemmeno potuto reagire.


"Xie'er, vedi un frutto rosso che fluttua fuori nel grande calderone? Quello è un Frutto del Sangue di Drago. Non posso muovermi ora. Portamelo e dammelo da mangiare!"


Prima aveva bisogno di recuperare il controllo sul corpo, poi avrebbe potuto utilizzare i poteri del Cristallo Viola!


Il Cristallo Viola e Ling Xie'er erano risorse che il patriarca Miriadi di Divinità non avrebbe mai anticipato.


"Va bene, fratello Yi Yun. Aspetta un momento."


Ling Xie'er si guardò attorno e vide il Frutto del Sangue di Drago. Sembrava un piccolo sole rosso mentre bruciava tra le fiamme. Tuttavia, non importa quanto intenso fosse il fuoco, non riusciva ad intaccarne la buccia.


"Eccolo!"


Anche Ling Xie'er fu incantata da un frutto così bello. Divise un filo del Seme del Fuoco del Dio Eretico per tirare il frutto a sé.


Subito dopo, Ling Xie'er lanciò un'occhiata a Ragazza Serpente che fremeva per il dolore. Con un movimento delle dita, Ling Xie'er inviò un filo nero di fuoco che volò nel suo dantian.


Ragazza Serpente gridò allarmata. Sentì che qualcosa era volato nel suo corpo ma non aveva idea di cosa fosse.


Cos'è appena successo?


Ragazza Serpente aprì gli occhi dal dolore mentre si guardava intorno stordita.


Rimase sbalordita da ciò che vide. Una bambina fluttuava sopra il corpo di Yi Yun. Aveva lineamenti del viso belli e non sembrava avere più di dodici anni. Era estremamente adorabile.


Era scalza e i suoi piedi brillavano come perle lucenti. Tuttavia, camminava agilmente attraverso l’inferno terrificante senza venire minimamente intaccata.


Stava... avendo le allucinazioni?


Ragazza Serpente era completamente sbigottita. Cosa stava succedendo? Da dove veniva questa bambina? Perché sembrava una folletta delle fiamme che ignorava completamente il fuoco astrale ardente?


"Sorella maggiore, non allarmarti. Mi chiamo Ling Xie'er. Sono stata con fratello Yi Yun per tutto questo tempo. Non c’eravamo ancora incontrate. Ho piantato una minuscola lingua di fuoco nel tuo corpo, non farti prendere dal panico, ti farà sentire molto più a tuo agio." Disse allegramente Ling Xie'er.


Allo stesso tempo, il filo del Seme del Fuoco del Dio Eretico nel corpo di Ragazza Serpente si espanse. Un'energia confortante e calda le percorse i meridiani fino a raggiungere tutto il suo corpo.


Ma l’aspetto più incredibile era che il filo di fuoco all’apparenza ordinario stava consumando le fiamme astrali che avevano fatto ribollire il suo sangue!


"Cosa..."


Ragazza Serpente fu colta alla sprovvista. Che tipo di fuoco era questo?


Poteva far scomparire il calore ardente che le arrivava fino al midollo al punto da darle la sensazione che fosse solo seduta sopra una stufa a godersi il tepore.


Sembrava il paradiso rispetto all'inferno di prima.


Questa bambina era così potente?


Aveva menzionato di essere stata con Yi Yun e lo aveva chiamato fratello. Yi Yun… aveva davvero… una sorella così incredibile?


"Sorella maggiore, ti senti molto meglio ora?" Aggiunse contenta Ling Xie'er. Quando notò lo sguardo stupito e incredulo di Ragazza Serpente, le mostrò un sorriso timido e disse: "Gioco con il fuoco da quando ero piccola, quindi sono un po' capace di manipolarlo."


Per Ling Xie'er, giocare con il fuoco era una seconda natura!


Tuttavia, quando le parole "gioco con il fuoco" entrarono nelle orecchie di Ragazza Serpente, la lasciarono completamente senza parole. Questo era ben lontano dal giocare con il fuoco!


"Scusa, Sorellona, ma devo interrompere questa conversazione. Ho ancora altre cose da fare."


Ling Xie'er teneva il Frutto del Sangue di Drago con entrambe le mani. In quel momento, Yi Yun sembrava privo di sensi con gli occhi strettamente chiusi. Anche se era già sveglio, non era in grado di controllare il suo corpo, quindi non poteva aprire gli occhi.


Ling Xie'er aprì la bocca di Yi Yun. Il frutto rosso era grande come un pugno di uomo. Tenendolo con entrambe le mani, Ling Xie'er si rese conto che non poteva infilarglielo nella gola.


Ling Xie'er esitò. Dopo aver riflettuto, usò i denti per mordere il Frutto del Sangue di Drago per poi mandarlo nella bocca di Yi Yun.


Il Frutto del Sangue di Drago era piuttosto affascinante. Raffinarne l'essenza bruciandolo con il fuoco astrale era un processo estremamente lento, ma poteva essere strappato facilmente con i denti. Inoltre, la polpa del Frutto del Sangue di Drago era piena di succhi aromatici che si scioglievano in bocca.


Ling Xie'er non poté fare a meno di mangiarne un po'. Era il frutto più delizioso del mondo e lasciava un aroma favoloso in bocca.


Naturalmente poteva farlo perché lei stessa era un oggetto divino con un corpo condensato dal Seme del Fuoco del Dio Eretico, una fiamma era molte volte più potente del fuoco astrale e quindi non era un problema per lei raffinare il Frutto del Sangue di Drago.


Se fosse stata una persona normale a consumarlo, non sarebbe diverso da un veleno che l’avrebbe fatta esplodere.


I succhi rossi del Frutto del Sangue di Drago fluirono nella bocca di Yi Yun, attraverso la sua gola e nello stomaco.


Notando che il succo non scorreva così liberamente, Ling Xie'er lo imboccò di nuovo e poi diede un altro morso per passargliene un’altra parte.


Ling Xie’er strinse le labbra e si leccò i baffi. I succhi del frutto erano davvero dolci!


Non poté trattenersi dal darci dei morsetti prima di fare scorrere grandi quantità di succo nella bocca di Yi Yun. Presto finì il frutto del Sangue di Drago grosso quanto un pugno.


Dopo avergli dato da mangiare l'ultimo pezzo, Ling Xie'er si leccò le dita con rammarico.


Il corpo di Yi Yun non era in grado di digerire il Frutto del Sangue di Drago, ma fortunatamente aveva il Cristallo Viola dell’Origine dentro di sé.


Precedentemente, il Cristallo Viola dell’Origine poteva solo proteggerlo passivamente. Ma ora che veniva controllato da un filo dell’anima di Yi Yun, cominciò a fare la sua magia.


La vibrante essenza del Frutto del Sangue di Drago venne lentamente assorbita da Yi Yun!


Tuttavia, il Frutto del Sangue di Drago era semplicemente troppo straordinario. Anche con il fuoco astrale del patriarca Miriadi di Divinità, aiutato da tutti gli esperti della Cresta delle Miriadi di Divinità che presiedevano la grande formazione, ci sarebbero voluti comunque ottantuno giorni perché il raffinamento avesse successo.


Visto che Yi Yun era a corto di tempo, doveva completare il raffinamento ancora più velocemente!


Il Cristallo Viola da solo non era sufficiente.


Ling Xie'er lo notòe, con un pensiero, inviò un filo del Seme del Fuoco del Dio Eretico nel corpo di Yi Yun, aiutandolo a raffinare il Frutto del Sangue di Drago.


La qualità del Seme del Fuoco del Dio Eretico superava di gran lunga il fuoco astrale!


Collaborò con il Cristallo Viola, permettendo al Frutto del Sangue di Drago nel corpo di Yi Yun di venire digerito rapidamente.


E quando questa energia veniva infusa nel dantian di Yi Yun, il maestoso albero azzurro che aveva dormito all'interno del suo dantian si risvegliò gradualmente!


L'albero divino era dritto e sotto di esso c’era un’infinita rete di radici che avvolse i succhi del Frutto del Sangue di Drago e cominciò ad assorbirli.


Il Frutto del Sangue di Drago si sciolse lentamente grazie a queste tre entità.


L'enorme forza dell'essenza vibrante al suo interno si fuse completamente nei meridiani di Yi Yun.


"Peng peng peng!"


Molti dei sigilli nei meridiani di Yi Yun scoppiarono a causa dell’impatto!


Tuttavia, il sigillo lasciato dal patriarca Miriadi di Divinità era semplicemente troppo potente. Le forze dell'essenza vibrante del Frutto del Sangue di Drago alla fine si fermarono a causa della mancanza di supporto nomologico.


Alcuni meridiani però si erano sbloccati e questo fu sufficiente per Yi Yun. Finalmente aveva recuperato una piccola parte del suo potere!


Non era facile sfondare i sigilli, quindi Yi Yun doveva usare tutto il suo qi vitale, insieme all'aiuto del Frutto del Sangue di Drago, per cominciare immediatamente a produrre rune della Distruzione!


Wo! Wo! Wo!


Piccole Ruote Karmiche delle Miriadi di Demoni cominciarono a girare una dopo l'altra mentre partivano verso le profondità dei meridiani di Yi Yun!


Le leggi della Grande Distruzione potevano annientare ogni ostacolo. Yi Yun le stava utilizzando per eliminare i sigilli nei suoi meridiani!


Presto! Più veloce!


Yi Yun ruggì freneticamente nel suo cuore!


Era completamente incredibile che un guerriero al quinto livello del Palazzo del Dao potesse fare scoppiare i sigilli d’energia del patriarca Miriadi di Divinità.


Tuttavia Yi Yun ci riuscì grazie al Frutto del Sangue di Drago e alle leggi della Grande Distruzione.


Una volta che l'ultimo sigillo fu infranto, le articolazioni di Yi Yun cominciarono ad emettere un crepitio esplosivo!


Finalmente, era tornato al picco delle sue condizioni! Non poteva essere in una forma migliore perché il suo sangue si era fuso con tutta l'essenza del frutto.


Tuttavia, avrebbe avuto ancora bisogno di tempo per assorbire completamente l'essenza e convertirla in forza.


Non solo non poteva aspettare così tanto, ma anche se l’avesse fatto, non avrebbe comunque potuto competere con i vecchi mostri fuori.


In ogni caso, aveva finalmente recuperato la sua forza!


Yi Yun si guardò intorno fulmineo. In quel momento, l'unico ancora vivo oltre a lui e Ragazza Serpente era Feng Yunyang.


Feng Yunyang era situato al centro del calderone, sopportando l’impatto delle fiamme astrali. Sembrava completamente scoraggiato dal dolore straziante.


Era una persona estremamente arrogante, quindi ci si poteva immaginare quanto trovasse umiliante venire raffinato in una pillola!


Sfortunatamente, non si era potuto opporre al patriarca Miriadi di Divinità, poteva solo morire pieno di rimpianti.


Tuttavia, proprio quando aveva rinunciato ad ogni speranza di vivere, vide una scena che lo lasciò incredulo.


Vide Yi Yun volare verso di lui accompagnato da una bambina adorabile.


"Uh…Uh…"


Feng Yunyang allargò gli occhi e tentò di parlare. Sfortunatamente, tutti i suoi meridiani erano sigillati. Era incapace di formulare una singola parola.


Cosa!? Perché Yi Yun può muoversi!? Come è sfuggito alle restrizioni?


Feng Yunyang era sbalordito.


"Fratello Feng, stai facendo un barbecue? Prenditi pure il tuo tempo. Io me ne andrò presto, quindi dovrò sistemare alcune cose. Non ti disturberò ulteriormente."


Mentre Yi Yun parlava, una piccola pagoda roteante apparve nel suo palmo.


Il suo anello interspaziale era stato portato via, quindi l'unico tesoro interspaziale che gli rimaneva era la torre dell’Avvento Divino. C'erano molte erbe all'interno del calderone ma aveva impiegato quindici minuti solo per assorbire un Frutto del Sangue di Drago. Inoltre, l'essenza delle erbe richiedeva tempo per essere convertita in forza.


Era impossibile per lui assimilarle tutte.


Naturalmente però non avrebbe abbandonato tutti questi rari tesori.


Fece un cenno con la mano senza farsi problemi. Ogni tesoro, che fosse il Frutto Azzurro delle Nove Rivoluzioni, il Latte d'Ossa di Drago, la seta del Baco Celeste del Sangue Cremisi, l'Artiglio del Drago Dorato a Nove Ali, fu attirato dalla torre dell'Avvento Divino!


Gli occhi di Feng Yunyang divennero rossi d'invidia mentre lo guardava mettere via i tesori.


Sapeva benissimo quanto erano preziosi! E, aspetto più importante, il patriarca era proprio fuori. Che utilità c’era nel prendere tutti quegli oggetti? Yi Yun aveva trovato un modo per scappare?


"Uh… Uh… Uh…"


Feng Yunyang riuscì a produrre suoni rauchi dalla sua gola dopo aver dato tutto sé stesso. Voleva chiedere se Yi Yun avesse qualche mezzo per scappare, ma non riuscì nemmeno a formulare la domanda.


In effetti, voleva dire che erano sulla stessa barca. Se si fossero uniti, le possibilità di sopravvivenza sarebbero state più alte. Poteva intuire che Yi Yun sapeva come distruggere i sigilli di qi vitale e sperava che potesse liberarlo. Non appena fosse riuscito a scappare, avrebbe ripagato Yi Yun adeguatamente.


Nonostante stesse pensando a tutto questo, non poteva verbalizzarlo.


Vedendo come Yi Yun stava per andarsene dopo aver messo via tutte le cose, Feng Yunyang si sentì estremamente ansioso! In quanto unica persona vivente nel calderone, sapeva che se Yi Yun se ne fosse andato, non avrebbe più avuto alcuna altra speranza di sopravvivenza. Aveva bisogno di supplicare Yi Yun!


Visto che era così disperato nel parlare, spalancò così tanto gli occhi che i suoi bulbi oculari iniziarono a sporgere. Feng Yunyang farfugliò con la lingua fuori, sbavando.


"Oh?" Yi Yun sembrò notare che Feng Yunyang stava cercando di parlare. "Hai qualcosa che vuoi dirmi?"


"Ah! Ah! Ah!" Feng Yunyang allargò enormemente gli occhi. Mentre lottava con l'ansia, la sua fretta di parlare rese strana la sua voce.


"Ah? Ah…hai? Hai fame? Oh, capisco! Il barbecue ci sta mettendo troppo tempo e non riesci a pazientare. Dovrei intensificare il fuoco per te?"


Mentre parlava, Yi Yun fece un cenno a Ling Xie'er. "Hai sentito? Rafforza il fuoco per lui."


Neanche Ling Xie'er era una sciocca. Con un gesto della mano, come se stesse chiamando pulcini, raccolse tutto il fuoco astrale nei dintorni.


Ling Xie'er poteva intuire che questa persona non era stata gentile con il suo fratello Yi Yun. Naturalmente non si curava di cosa avesse fatto. In breve, Fratello Yi Yun era una brava persona, e chiunque avesse un rancore contro di lui era un cattivo!


Così, il fuoco astrale crepitò mentre si riversava verso Feng Yunyang!


Feng Yunyang quasi ebbe l’impulso di ridere, vedendo questo sviluppo così assurdo. Cercò disperatamente di aprire la bocca, ma non riuscì nemmeno ad emettere un misero grido. La nebbia di sangue intorno a lui evaporò rapidamente e fu costretto a soffrire in silenzio nell’inferno.


"Uh… Uh… Uh…"


Feng Yunyang si lamentò freneticamente mentre soffriva un dolore immenso. Finalmente capì che Yi Yun lo stava prendendo in giro!


"Divertiti con il tuo barbecue. Mi dispiace ma non mi unirò a te."


Yi Yun non aveva il tempo di prendere in giro Feng Yunyang più a lungo. Si stava preparando a lanciarsi fuori da questa terra pericolosa!


In quel momento, aveva messo via tutte le erbe e cominciava a radunare il suo qi vitale. In quel momento, ebbe un tuffo al cuore, perché aveva sentito una percezione gelida penetrare il Calderone del Drago Nascosto!


I suoi capelli si rizzarono!


Il patriarca Miriadi di Divinità!


…


In quel momento, fuori dal Calderone del Drago Nascosto, i numerosi Anziani della Cresta delle Miriadi di Divinità e i discepoli personali stavano iniettando tutti i loro poteri nella grande formazione per mantenere la combustione del fuoco astrale.


Situato al centro della grande formazione, il patriarca Miriadi di Divinità di tanto in tanto sondava l'interno del Calderone del Drago Nascosto nonostante avesse il successo assicurato.


In effetti, era stancante per il patriarca Miriadi di Divinità perché doveva presiedere la grande formazione. Era già al suo limite inviando la sua percezione nel fuoco astrale infuriato per esaminarlo rapidamente.


Poteva solo vedere se le erbe catalizzatrici erano vive o morte, e il grado di raffinamento dei materiali. Ma poco fa, aveva avuto un senso di inquietudine sconcertante.


Inviò immediatamente la sua percezione nel Calderone del Drago Nascosto!

