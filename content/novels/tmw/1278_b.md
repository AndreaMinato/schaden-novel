---
weight: 1278
title: Capitolo 1278 - Tecnica dell'Imperatore Drago (seconda parte)
pubDate: 2026-01-26T06:29:42.006Z
tags:
    - tmw
---


Capitolo sponsorizzato, ringraziamo Ducan!
24 capitoli in coda totali (24 Ducan)
0/1 sponsorizzazioni 1 euro a capitolo,
-Schadenfreude


Le parole sembravano piccole come semi di sesamo, ma quando Yi Yun immerse la sua percezione spirituale nell'incisione, si sentì come se fosse in piedi in un vasto mondo vuoto. Le minuscole lettere si trasformarono in corpi di testo enormi, con ogni tratto reminiscente di un drago vorticante dall'aura sconfinata.
Il testo sembrava essersi formato naturalmente insieme al mondo.


Yi Yun non poté fare a meno di toccare di nuovo il testo. Quando le sue dita entrarono in contatto con le incisioni, sentì una potenza travolgente. Assomigliava all'aura del Caos che fluiva all'inizio dell'universo quando era ancora nel suo stato primordiale.


"Il contenuto di queste parole…" Yi Yun lesse attentamente e scoprì che era una tecnica di coltivazione. "Potrebbe essere la Tecnica dell'Imperatore Drago?"


Yi Yun continuò a leggerlo e confermò che le scritte sulle nove scaglie del drago dorato componevano la 'Tecnica dell'Imperatore Drago!'


Il Calderone del Drago Ascendente aveva effettivamente la 'Tecnica dell'Imperatore Drago' al suo interno, ma non era un libro o un insieme di pagine come immaginava Vecchio Serpente. Erano mantra supremi incisi all'interno dell'artefatto divino.


Questi mantra, così come i nove draghi dorati a cinque artigli, erano parti della Tecnica dell'Imperatore Drago.


Le incisioni del drago dorato contenevano gli incanti nomologici della 'Tecnica dell'Imperatore Drago'.


"Finalmente l'ho trovata."


Yi Yun ne fu piacevolmente sorpreso, ma poi sopsirò. La 'Tecnica dell'Imperatore Drago' era stata incisa all'interno del Calderone del Drago Ascendente, quindi nemmeno i discendenti della razza draconica dalla stirpe estremamente pura sarebbero stati in grado di estrarla. L'unico modo era stabilire una connessione mentale con il Calderone del Drago Ascendente ed entrare.


Dopo aver trovato la 'Tecnica dell'Imperatore Drago', Yi Yun non fu colto dalla fretta. Nonostante avesse improvvisamente trovato questa suprema tecnica di coltivazione, non era ansioso.


Aveva appena vissuto un incontro pericoloso ed era ancora scosso dall’emozione. Uno stato d'animo del genere non era adatto per leggere la 'Tecnica dell'Imperatore Drago'.


Quando figure importanti si dedicavano a questioni di grande importanza, seguivano rituali: bruciavano incenso, facevano un bagno, mangiavano vegetariano e facevano offerte. Non erano solo superstizioni. Rispettarli avrebbe permesso loro di svuotare la mente, aprendo la strada a risultati più efficaci.


Yi Yun si sedette a gambe incrociate nel Calderone del Drago Ascendente e chiuse gli occhi per concentrarsi prima di iniziare a meditare.


Da un lato, stava ancora digerendo l'essenza vitale all'interno del Frutto del Sangue di Drago, dall'altro calmaò la mente, permettendo alla sua concentrazione di raggiungere uno stato ottimale.


Continuò per due ore prima che uscisse dalla meditazione. Aprì gli occhi e apparvero come un profondo specchio d'acqua dai riflessi che colpiva le menti e i cuori delle persone.


Ora che era pronto, Yi Yun iniziò a leggere seriamente la 'Tecnica dell'Imperatore Drago'.


Il primo volume della 'Tecnica dell'Imperatore Drago' era anche la prima figura. Yi Yun impiegò un'ora solo per leggerlo.


Yi Yun avrebbe potuto leggere un libro in un istante usando la sua percezione. Tuttavia, ogni parola nella 'Tecnica dell'Imperatore Drago' conteneva verità concettuali che aveva bisogno di leggere attentamente e comprendere appieno.


Dopo aver finito di leggere il primo volume della 'Tecnica dell'Imperatore Drago', Yi Yun rimase un po’ stupito. Non si sarebbe mai aspettato che fosse così. Era completamente diversa da qualsiasi tecnica di coltivazione avesse mai visto.


Le tecniche di coltivazione normalmente avrebbero presentato le leggi e le traiettorie del flusso energetico nel corpo. Altrimenti, avrebbero compreso arti della spada o tecniche della sciabola.


Quanto alla 'Tecnica dell'Imperatore Drago', spiegava come si potesse sviluppare il proprio potenziale vitale.


Coltivando la tecnica dell’Imperatore Drago fino al limite, spingendo il proprio potenziale vitale all'estremo, il proprio corpo poteva produrre un drago.


Faceva sì che la forza vitale di un guerriero corrispondesse a quella di un Vero Drago!


Il primo volume che Yi Yun aveva finito di leggere permetteva di regolare il proprio potenziale vitale in qualsiasi momento dopo averlo padroneggiato. Permetteva alla sua forza combattiva di aumentare di diverse volte, fornendo un effetto simile alla combustione dell'essenza di sangue.


Tuttavia, la combustione dell'essenza di sangue rappresentava un enorme pericolo. La quantità di essenza di sangue diminuiva ad ogni combustione. Recuperarla era semplicemente troppo difficile.


Quanto alla 'Tecnica dell'Imperatore Drago', non aveva un effetto del genere. La si poteva usare in qualsiasi momento stimolando il proprio potenziale vitale. Al massimo, consumava molto più qi vitale. Così per recuperare le forze era bastava riposarsi.


Ovviamente, raggiungere quel punto non era facile. Prima bisognava coltivare un fisico potente.


In una delle sezioni della 'Tecnica dell'Imperatore Drago', descriveva come si potesse potenziare la propria costituzione.


Dopo averla letta, Yi Yun scoprì che menzionava persino la 'Reliquia dell'Imperatore Drago' che il patriarca Miriadi di Divinità voleva così disperatamente raffinare.


In effetti la Reliquia dell'Imperatore Drago era la prima medicina divina registrata nella tecnica. Inoltre, le informazioni che aveva erano molto più dettagliate della ricetta di raffinamento del patriarca Miriadi di Divinità.


"Allora è così. Chissà come il patriarca Miriadi di Divinità ha ottenuto la ricetta della Reliquia dell'Imperatore Drago? E pensare che la Reliquia dell'Imperatore Drago in realtà proviene da qui. Se il patriarca Miriadi di Divinità avesse raffinato la Reliquia dell'Imperatore Drago e l’avesse consumata, avrebbe praticamente raggiunto uno stadio rudimentale della 'Tecnica dell'Imperatore Drago'.


“Solo lo stadio rudimentale della 'Tecnica dell'Imperatore Drago' avrebbe aumentato enormemente la potenza del patriarca Miriadi di Divinità. Inoltre, forse avrebbe potuto aprire il Calderone del Drago Ascendente.” Yi Yun borbottò tra sé.


Solo la reliquia divina per temprare il corpo registrata nella 'Tecnica dell'Imperatore Drago' avrebbe prodotto effetti così miracolosi. Se uno dovesse veramente finire di coltivare la 'Tecnica dell'Imperatore Drago', chissà a che livello sarebbe arrivato.


Tuttavia, dedicarsi alla 'Tecnica dell'Imperatore Drago' richiedeva una quantità astronomica di risorse. Le pillole medicinali registrate nella 'Tecnica dell'Imperatore Drago' erano tutte medicine divine. Queste informazioni fecero preoccupare Yi Yun.


In realtà, la coltivazione della 'Tecnica dell'Imperatore Drago' non richiedeva così tante risorse. Questo perché era un manuale fatto apposta per i discendenti dell’Imperatore Drago dalla stirpe pura.
Yi Yun aveva solo un corpo mortale, e quindi avrebbe dovuto ricostruire completamente il suo corpo per coltivarla.


Mentre rifletteva sulla questione, il Calderone del Drago Ascendente iniziò a vibrare all’improvviso.


"Oh?"


Yi Yun intuì da dove proveniva il trambusto e percepì l’esterno dal Calderone del Drago Ascendente con la sua percezione.


Nell’artefatto divino c’era uno spazio sigillato insondabile. Tuttavia, Yi Yun era collegato al Calderone del Drago Ascendente dal sangue, permettendogli di osservare gli eventi del mondo esterno.


Quando diede un'occhiata, Yi Yun scoprì che il patriarca Miriadi di Divinità aveva circondato il Calderone del Drago Ascendente con strati di formazioni.


Avevano creato una formazione enorme, con il Calderone del Drago Ascendente intrappolato nel suo centro.


Decine di bandiere di formazioni erano state incorporate attorno. Inoltre, gli Anziani e i discepoli della Cresta delle Miriadi di Divinità si erano schierati ordinatamente attorno al Calderone del Drago Ascendente.


"Yi Yun!?"


Il patriarca Miriadi di Divinità aveva una percezione estremamente acuta. Nonostante Yi Yun lo osservasse dall'interno del Calderone del Drago Ascendente, fu comunque in grado di rilevarlo.


"Piccolo bastardo, non lasciare che ti prenda, o userò i mezzi più crudeli e dolorosi per torturarti. Ti farò desiderare di essere morto!" Disse con furia il patriarca Miriadi di Divinità. Non aveva mai sofferto così in tutta la sua vita, eppure oggi era stato imbrogliato e umiliato da Yi Yun, un membro della giovane generazione.


"Vecchio bastardo, non continuare solo a parlare a vuoto. Sono qui ad aspettarti. Vieni a prendermi."


Yi Yun lo derise deliberatamente dall'interno del calderone. Non aveva più paura di fare infuriare il patriarca Miriadi di Divinità. Dato che gli aveva già inflitto la peggiore offesa possibile, il loro rapporto era inconciliabile, e quindi poteva fare anche osservazioni beffarde per divertirsi.


Sentendo le parole di Yi Yun, il patriarca Miriadi di Divinità esplose di rabbia. "Continua con la tua lingua tagliente. Più ti diverti ora, peggio morirai dopo."


"Ma che paura, vecchio bastardo… A proposito, quel Frutto del Sangue di Drago che ho mangiato proprio ora non era affatto male. È succoso e mi si è sciolto in bocca. Era così dolce e fragrante.
Vecchio bastardo, da dove hai raccolto il frutto? Dimmelo per favore? Mi piacerebbe visitare quel luogo e tentare la fortuna. Penso di doverne prendere qualche altro. Quel Frutto del Sangue di Drago di prima era troppo piccolo. Non me lo sono goduto appieno."


Le sue parole erano volte a disgustarlo il più possibile e in effetti dall'espressione che faceva, il patriarca Miriadi di Divinità che sembrava avesse mangiato un chilo di mosche morte. Era così arrabbiato che aveva la sensazione che gli stesse per scoppiare un polmone.


Quello era un Frutto del Sangue di Drago! Nell’ultimo milione di anni, nessuna della Cresta delle Miriadi di divinità aveva visto, né sentito parlare di lui. Non solo i discepoli non lo avevano mai incontrato, non avevano nemmeno sentito notizia di lui. Perché?
Perché doveva viaggiare per il mondo alla ricerca di tesori divini! Aveva vagato costantemente lontano dalla setta cercando questi oggetti impossibili da trovare.


Aveva speso un immenso sforzo per raccogliere i tre ingredienti principali: il Frutto Azzurro delle Nove Rivoluzioni, il Frutto del Sangue di Drago, il Latte d'Osso di Drago. Ora, il Frutto del Sangue di Drago per cui aveva pagato un prezzo enorme era stato mangiato da Yi Yun come se fosse un frutto qualunque!

