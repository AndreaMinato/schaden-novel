---
weight: 128
title: Capitolo 128 - Il Cielo ha gli Occhi
pubDate: 2023-09-12T14:09:48.038Z
tags:
    - tmw
---


L’uomo al comando del gruppo era Sun Jingrui, anche lui era un membro d’élite delle truppe del Drago Brillante. Era un ventitreenne robusto e sembrava estremamente potente.

Anche la bestia cornuta che stava cavalcando era molto forte. Quando il suo corpo alto due piani si muoveva tra la folla, la gente sarebbe arretrata istintivamente. Questo gigante dava una sensazione di oppressione immensa.

“Do il benvenuto al Lord ambasciatore. Il suo viaggio dev’essere stato difficile.”

Sun Jingrui guardò il patriarca con fare amichevole.

Lungo la strada, Yi Yun non gli aveva parlato del rapporto che aveva con i superiori del clan tribale Lian. Sun Jingrui sapeva solo del suo feudo con Lian Chengyu, ma non che la gente inchinata di fronte a lui fossero i sostenitori e i tirapiedi di Lian Chengyu, altrimenti non li avrebbe mai trattati così.

Dopo che il patriarca si inchinò, alzò la testa e guardò le schiene dei cinque colossi dietro Sun Jingrui. Si aspettava di vedere Lian Chengyu.

La bestia cornuta di Yi Yun era la quarta in fila, visto che era molto grossa, era lontana dal patriarca, ma era ben visibile.

Oggi però Yi Yun indossava l’abito dei pesci volanti e portava una sciabola Yanchi alla vita. Sembrava bello e divino. Perfino Zhang Tan che sapeva che era Yi Yun era rimasto sbalordito prima di riconoscerlo.

L’abito faceva il monaco, così, vestito in modo diverso, la sua disposizione sembrava completamente diversa.

Naturalmente il patriarca non riconobbe Yi Yun. Questo giovane vestito in modo lussuoso era troppo diverso dal povero ragazzino, così non lo collegò a lui.

Il vecchio patriarca gettò un’occhiata verso Yi Yun, poteva solo sospirare di fronte ad un giovane straordinario come lui. C’erano proprio uomini promettenti nelle truppe del Drago Brillante, questa persona era giovane e capace, e questo lo riempì di gelosia ed invidia!

Dopodiché concentrò lo sguardo su alcuni dei grandi gesti che stavano portando le bestie cornute. Dalla sua esperienza, gli sfidanti del clan tribale Lian non avrebbero avuto i requisiti per calvacare una bestia cornuta, così si sarebbero seduti nei cesti.

Guardando da sotto, non riusciva a vedere cosa c’era dentro i cesti.

Per quanto riguardava i membri del campo dei guerrieri nel cesto, si scambiarono delle occhiate, incerti sul da farsi.

Lian Chengyu si era ridotto in quelle condizioni ed era stato eliminato durante il primo scontro. Erano tornati sconfitti, così provavano troppa vergogna per mostrare le loro facce al villaggio.

Se avessero scommesso sul successo di Yi Yun, avrebbero potuto impressionare la gente come suoi tirapiedi. Ma Yi Yun non voleva nemmeno vederli, rendendo la situazione estremamente imbarazzante.

Il patriarca poteva non riconoscere Yi Yun, ma qualcuno lo notò, Zhou Xiaoke!

Visto che lo stava cercando con lo sguardo, anche se era relativamente lontano, lei lo vide comunque.

Vedendolo con l’abito del pesce volante, rimase a bocca aperta. Che… che fosse… il fratello Yi Yun?!

Zhou Xiaoke afferrò la mano di zia Wang e non osò crederci.

In quel momento, Sun Jingrui fece un cenno e calò le due grandi ceste, che caddero pesantemente a terra.

Borse di grano e carne avvolte da tela cerata rotolarono fuori da contenitori.

Il patriarca rimase sbalordito vedendo tutto il cibo!

La gente della tribù lo fissò.

Erano completamente scioccati.

Grano! Carne!

Cielo! Era un sogno?

Era da giorni che questa gente non mangiava e non sapeva quando sarebbero morti di fame. Vedere cibo all’improvviso, inclusa carne, era una grande tentazione. Era un colpo critico!

La gente affamata poteva fare di tutto solo per un boccone di cibo.

Il patriarca tremò per l’entusiasmo: “Lord… Lord ambasciatore, questo cibo, è… è per noi?”

Sun Jingrui disse: “Esatto, è per la gente della tribù Lian. La tribù Lian ha reso un contributo al regno crescendo un genio. Non solo gli è stato conferito il titolo di Cavaliere del Regno, potrebbe perfino diventare un signore in futuro, uno degli alti nobili! Può essere considerata la fortuna della tribù Lian! Per i vostri servizi meritevoli e anche perché il Mille Case ha sentito che la tribù stava patendo la fame, vi ha ricompensato con del cibo!”

Quando Sun Jingrui disse queste parole e menzionò in particolare il “conferimento di titolo di cavaliere”, il patriarca rimase scioccato e tremò per l’entusiasmo. Stava quasi per piangere.

’Titolo di cavaliere del regno… Devo aver sentito male!’

Il patriarca voleva proprio gridarlo forte.

“Chengyu… è stato nominato Cavaliere del Regno!!”

Gli Anziani della tribù dietro di lui sembrarono ringiovanire di quarant’anni per l’entusiasmo. Pareva che fossero tornati alla notte del loro matrimonio.

Un Cavaliere del Regno era un nobile!

Anche se provenivano dalle vaste lande selvagge, sapevano cosa significava essere un nobile. E l’ambasciatore delle truppe del Drago Brillante aveva già detto che, non solo Lian Chengyu aveva ricevuto il titolo di Cavaliere del Regno, ma sarebbe anche diventato un signore! Solo i nobili come i duchi o i principi potevano essere considerati tali!

Il cielo ha riconosciuto i loro sforzi!

La gente si entusiasmò. Sapevano tutti che ad un Cavaliere del Regno sarebbe stato dato del territorio, così sarebbero potuti entrare in città e vivere meglio.

All’inizio pensavano che sarebbe stato difficile ricevere un titolo del genere, pensavano che avrebbero dovuto continuare a vivere nelle vaste lande selvagge. Ma non si aspettavano che Lian Chengyu sarebbe salito di grado immediatamente!

“Il giovane maestro Lian è troppo potente!”

“Certo. Non sapete che tipo di persona è il nostro giovane maestro? Quando è nato, il cielo si è acceso di rosso, è stato un fenomeno straordinario! Il giovane maestro Lian è una stella, destinato ad ottenere ricchezze in futuro!” Disse una donna del clan Lian schioccando le labbra. Lei e Lian Chengyu avevano un po’ di affinità, così naturalmente era contenta.

“Non solo ricchezze, avete sentito il Lord Ambasciatore? Il giovane maestro Lian è diventato un nobile! È diventato un guerriero dal Sangue Viola a diciassette anni, chissà a che stadio arriverà in futuro!”

“La famiglia Lian diventerà così ricca! La scorsa notte ho sognato che il loro pavimento si riempiva di riso dorato. Quando mi sono svegliata ho visto un nido pieno di gazze. Sono volate verso la porta del cortile Lian e hanno continuato a cinguettare. Dico, dev’essere stato un evento celebrativo! Questo è un grande evento che onora gli antenati. Abbiamo beneficiato anche noi grazie a loro!”

Alcune donne iniziarono a chiacchierare. Molte ragazze divennero speranzose sentendo del conferimento del titolo di Cavaliere di Lian Chengyu. Essere le domestiche del territorio di un cavaliere era molto meglio che morire di fame nelle vaste lande selvagge.

Sun Jingrui che era seduto sulla bestia cornuta rimase sbigottito sentendo le chiacchiere della gente. Non si sarebbe mai aspettato una reazione del genere dal patriarca e dalla gente del clan Lian.

Si accarezzò il mento e gettò un’occhiata dietro verso Yi Yun.

Sun Jingrui all’inizio pensava che, visto il suo abito, la sciabola Yanchi e la bestia cornuta che cavalcava, fosse evidente chi aveva ricevuto il titolo di Cavaliere del Regno.

Sun Jingrui capì, tutte queste persone non riconoscevano Yi Yun!

Sun Jingrui quasi scoppiò a ridere. Questo ragazzino era completamente sconosciuto nel suo clan tribale Lian.

“La tua posizione di sicuro è miserabile.” Si leggeva nell’espressione di Sun Jingrui.

Yi Yun poteva leggergli nel pensiero e gli diede un’occhiata esasperata.

La gente e il patriarca della tribù Lian non potevano essere biasimati. Erano state dieci persone a recarsi alla selezione del regno, ma pensavano solo a Lian Chengyu. Gli altri erano lì solo per fare numero.

Non si sarebbero mai immaginati un altro membro del campo dei guerrieri o Yi Yun potessero superare le selezioni del regno.

Così quando Sun Jingrui aveva menzionato il conferimento del titolo di cavaliere, pensarono tutti a Lian Chengyu, perché c’era solo Lian Chengyu!

Loro pensavano anche che fosse un guerriero dal Sangue Viola! Come potevano gli altri competere con lui?

Inoltre non sapevano che l’abito dei pesci volanti e la fascia da unicorno che indossava Yi Yun erano i simboli di un Cavaliere del Regno. Pensavano che Yi Yun fosse solo un guerriero del Drago Brillante come Sun Jingrui.

Data la loro ignoranza, naturalmente avevano frainteso.

“Lord Ambasciatore, Lian Chengyu è il mio nipote paterno, uh… è tornato con lei?” In quel momento il volto del patriarca era rosso per l’entusiasmo, come se avesse bevuto una giara di vino.

Sun Jingrui lo guadò in modo strano e annuì: “È tornato…”

“Ah? Allora dov’è?” Il patriarca lo trovò bizzarro; dato che Lian Chengyu era tornato, dov’era?

“Così vuoi vederlo…” Sun Jingrui guardò con compassione il vecchio.

“Naturalmente…” Il patriarca capì che c’era qualcosa di strano, ma presto trovò modo di spiegare la situazione. Disse: “Lord ambasciatore, Chengyu è in isolamento ad allenarsi? Dev’essere così, in quanto cavaliere del regno, con il salario e le risorse di un cavaliere, deve lavorare sodo per il regno. Se non coltiva bene, allora non sarà all’altezza delle aspettative dei signori, macchiando la reputazione di un Cavaliere del Regno. La coltivazione ha la precedenza assoluta, non ho fretta. Aspetterò che Chengyu finisca di coltivare.”

La gente attorno rimase sbalordita. Non c’era da meravigliarsi che il giovane maestro Lian avesse ottenuto così grandi risultati, era talentuoso e lavorava duramente. Anche mentre viaggiava, era andato in isolamento ad allenarsi. Era troppo potente.

Sun Jingrui scosse la testa: “Non è in isolamento. Dico… voi che vi state nascondendo nel cesto, non lo portate fuori? Cosa state facendo?”

Gridò agli uomini che si stavano nascondendo nella cesta.

Una donna brutta non poteva evitare i genitori del marito per sempre.

I membri del campo dei guerrieri non ebbero altra scelta se non sporgere le teste. Portarono fuori anche Lian Chengyu che era stato sballottato per tutto il viaggio al punto da schiumare.

La gente del clan tribale Lian si incuriosì del perché i guerrieri stessero sorreggendo un uomo mezzo morto. Lo sguardo di questa persona era spento e stava schiumando dalla bocca. Il suo corpo era afflosciato e pareva un cane morto appeso al mercato per essere venduto.

E il suo aspetto, perché… perché… assomigliava… a Lian Chengyu!

La gente del clan tribale Lian rimase sbigottita!

I numerosi Anziani erano completamente stupiti.

C’era silenzio totale!

Dopo un momento, risuonò una voce tremante e incerta: “È… è il giovane maestro Lian?”

“Impossibile! Come può essersi ridotto così!” Disse qualcuno incredulo.

Perfino il patriarca, nonno di Lian Chengyu, non lo riconosceva in questo stato.

“Chengyu! Chengyu!” Il patriarca fu colto dal panico. Poteva capire che non erano ferite ordinarie. Nemmeno lo stato mentale di Lian Chengyu era normale!

“Chengyu, cosa ti è successo?” La voce del patriarca iniziò a tremare. “Chengyu, pensavo ti fosse stato conferito il titolo di Cavaliere del Regno? Dì qualcosa!”

“Patriarca… Non è stato conferito a lui il titolo di cavaliere del regno…” Disse con riluttanza un uomo del campo dei guerrieri che stava portando Lian Chengyu. “È stato reso invalido. I suoi meridiani sono stati troncati e le sue arti marziali sono state distrutte. Ha già perso i requisiti per diventare un membro delle truppe del Drago Brillante.”

“Cosa?!” Il patriarca si sentì ronzare le orecchie. Quasi collassò. “Liu Tie, che assurdità stai dicendo? Il Lord ambasciatore ha appena detto che gli è stato conferito il titolo di Cavaliere del Regno!”

Questionato dal patriarca, Liu Tie non fu più cortese. Lanciò a terra Lian Chengyu e disse: “Lian Chengyu è diventato un invalido! Patriarca, accettalo… Per quanto riguarda il Cavaliere del Regno, è di fronte a te. Solo che non l’hai riconosciuto!”

Disse Liu Tie indicando con gli occhi Yi Yun.

Solo allora la gente tornò a guardare Yi Yun.

Ad una prima occhiata, sembrava familiare. Quando lo guardarono con più attenzione, rimasero completamente sbalorditi.

La folla piombò di nuovo nel silenzio. Dopo un po’ qualcuno disse con incertezza: “Yi Yun! È Yi Yun?!”

“Il Cavaliere del Regno menzionato dal Lord Ambasciatore è Yi Yun? Come può essere?”

La gente era inorridita. La donna del clan Lian che aveva definito Lian Chengyu una stella rimase scioccata. Scuotendo la testa, disse in modo incoerente: “Impossibile! Impossibile! È solo un ragazzino inutile! Come può essergli stato conferito il titolo di Cavaliere del Regno? Impossibile!”

Sentendo queste parole, Sun Jingrui si accigliò. Ma prima che potesse dire qualcosa, Liu Tie balzò fuori dal cesto della bestia cornuta.

“Che ca**o, chi ha detto che era inutile?!” Liu Tie atterrò e in tre passi raggiunse la donna del clan Lian e la schiaffeggiò!

“Pa!”

Con uno schiocco, la donna urlò di dolore e cadde a terra.

“Osi insultare il giovane maestro Yi? Devi essere stanca di vivere!” Disse Liu Tie. Facendo un passo avanti, calpestò la faccia grassa della donna. Risuonò un’altra serie di grida. La faccia della donna era stata colpita al punto da sanguinare.

Tutti rimasero scioccati. Liu Tie ne fu soddisfatto e batté le mani guardando Yi Yun. Immediatamente si inchinò con un’espressione lusingante: “Giovane maestro Yi, prego smonti.”

Liu Tie quasi giaceva a terra, sembrava fosse una scaletta per Yi Yun.

Liu Tie aveva capito che, anche se Yi Yun non lo voleva come tirapiedi, non si sarebbe dovuto scoraggiare. Doveva mostrare la sua determinazione a diventare un suo seguace. Voleva troncare i rapporti con la classe governante del clan Lian, ubbidire agli ordini di Yi Yun e accomodarlo in ogni modo. Forse così un giorno sarebbe diventato un suo tirapiedi.

Yi Yun rimase senza parole vedendo come si era comportato. Questo era il modus operandi del campo dei guerrieri del clan Lian. Erano tutti inutili, ma erano bravi a leccare i piedi. Avevano un talento naturale per farlo. Il padrone determinava la mentalità dello schiavo.

Yi Yun balzò giù dalla bestia cornuta!

Il suo corpo era leggero e atterrò senza sollevare polvere. Solo la sciabola Yanchi rilasciò un lieve clangore metallico. Questo rumore fece irrigidire la gente della tribù, perfino il patriarca, che istintivamente arretrò di un po’ di passi.

Vedendo YiYun da vicino, la sua aura era opprimente. Sembrava una spada sfoderata e nessuno osò guardarlo direttamente.

Spirito eroico, un’aura nobile, la sua posizione e la sua forza li mettevano sotto pressione e fecero sudare gli Anziani della tribù.

Ora avevano la conferma che Yi Yun aveva ricevuto il titolo di cavaliere! Adesso era un nobile e c’era un divario enorme tra di loro!



