---
weight: 1281
title: Capitolo 1281 - Apprezzerò il tuo gesto di devozione filiale
pubDate: 2026-01-29T08:42:47.571Z
tags:
    - tmw
---


Capitolo sponsorizzato, ringraziamo Ducan!
21 capitoli in coda totali (21 Ducan)
0/1 sponsorizzazioni 1 euro a capitolo,
-Schadenfreude


Yi Yun non avrebbe usato mezzi termini quando si trattava di fare infuriare gli altri. Tuttavia, stava dicendo la pura verità. La Grande Formazione Inceneritore Astrale era effettivamente più debole adesso. Forse era dovuto al fatto che la maggior parte dei discepoli della Cresta delle Miriadi di Divinità era sull'orlo di un collasso mentale. Era naturale che la grande formazione non fosse più potente come un tempo.


"Questo piccolo bastardo sta esagerando!"


"Piccolo bastardo, non essere così arrogante!"


Come potevano gli Anziani tollerare il rimprovero di Yi Yun? Erano sempre figure altezzose, ma negli ultimi giorni erano stati insultati da lui centinaia, se non migliaia, di volte.


A causa della loro ira, la forza della Grande Formazione Inceneritore Astrale raggiunse un nuovo picco.


Yi Yun finalmente ne fu soddisfatto. "Così va meglio. Voi vecchi schiavi siete come asini da carretto. Vi rifiutate di ubbidire a meno che non riceviate una frustata.”


Ogni frase detta da Yi Yun era sufficiente a disgustare gli Anziani per tre giorni. Eppure, nonostante fossero furiosi per i suoi rimproveri, erano a corto di opzioni.


L'unico modo che avevano per vendicarsi era rafforzare la Grande Formazione Inceneritore Astrale, ma era persino efficace?


"Basta! Interrompete il raffinamento!"


Disse il patriarca Miriadi di Divinità. La sua espressione era spaventosamente cupa.


"Patriarca, lo abbiamo già bruciato per così tanto tempo. Forse il piccolo bastardo sta bluffando, e in realtà non può resistere ancora a lungo. Solo pochi giorni in più di raffinamento e senza dubbio morirà."


La vecchia donna parlò. Si rifiutava ancora di credere che un membro della giovane generazione come Yi Yun potesse resistere alle fiamme roventi.


"Basta!" Rispose freddamente il patriarca Miriadi di Divinità. La pensava come lei all’inizio, ma ora il suo intuito gli suggeriva che Yi Yun non aveva veramente paura del fuoco.


Li stava perfino istigando deliberatamente a continuare a bruciare il calderone. Sebbene il patriarca Miriadi di Divinità non fosse sicuro del perché Yi Yun lo stesse facendo, non voleva accontentarlo.


"Piccolo bastardo. Molto gentile da parte tua, ma non gioire troppo presto. I tre ingredienti principali che ho trovato non sono così facili da raffinare. Attento, potresti esplodere a morte se ne mangi troppi."


Il patriarca Miriadi di Divinità non sapeva cosa stesse facendo Yi Yun nel Calderone del Drago Ascendente, quindi lo derise deliberatamente a sua volta.


Yi Yun rise. "Vecchio bastardo, vuoi ancora usare i tuoi mezzi subdoli. Stai cercando di spingermi a mangiare i tre ingredienti principali? Oh... il vero scopo è che beva il Latte d'Ossa di Drago, giusto?"


Yi Yun continuò: "Giusto. Un cadavere di drago sepolto in un mondo oscuro infernale verrebbe corrotto dai gas Yin, lasciando solo le ossa. Nel corso di centinaia di milioni di anni, le ossa si sciolgono per formare questo latte.
È veramente raro. Devi aver impiegato centinaia di migliaia di anni per trovare questo minuscolo barattolo. Probabilmente hai paura che io non sappia quanto sia ottimo questo Latte d'Ossa di Drago. Speri che lo beva, vero? Per quello, apprezzerò il tuo gesto di devozione filiale."


"Cosa hai detto!?"


Il patriarca Miriadi di Divinità ebbe un tuffo al cuore. Si infuriò così tanto che le sue labbra fremettero. Yi Yun aveva correttamente descritto il processo di formazione del Latte d'Ossa di Drago.


Aveva persino fatto una buona stima di quanto tempo avesse impiegato per trovarlo.


Come!? Perché sapeva anche del Latte d'Ossa di Drago?


Il patriarca Miriadi di Divinità era sconcertato. Dato che Yi Yun conosceva il processo di formazione del Latte d'Ossa di Drago, sicuramente sapeva che era velenoso. Naturalmente non avrebbe bevuto un tesoro del genere.


"Vecchio schiavo, so quanto sei devoto al tuo giovane signore. Desideri che io mangi questo tesoro divino, ma hai anche paura che io rimanga avvelenato. Non ti preoccupare. In realtà conosco alcuni modi per gestire il veleno.
E per puro caso, so anche un paio di cose sul raffinamento della Reliquia dell'Imperatore Drago. Quindi non solo non rimarrò mai avvelenato, non sprecherò nemmeno una quantità minuscola dell'essenza medicinale del Latte d'Ossa di Drago. Ti garantisco che la sfrutterò al massimo e mi assicurerò di usarlo appropriatamente. Quindi non preoccuparti!"


"Ora, la mia Reliquia dell'Imperatore Drago è quasi finita. Manca solo un po' di fuoco. Vecchio schiavo, è il momento di esprimere al massimo la tua lealtà. Che la combustione inizi!"


Yi Yun ci prese ancora più gusto a prenderlo in giro, ma le sue parole fecero esplodere di rabbia il patriarca Miriadi di Divinità!


Raffinare la Reliquia dell'Imperatore Drago!?


Manca solo un po' di fuoco!?


Non c'era da meravigliarsi che avesse la sensazione fastidiosa che Yi Yun li stesse istigando deliberatamente ad attivare la Grande Formazione Inceneritore Astrale. Era quello il motivo!


Il patriarca Miriadi di Divinità non poteva più sopportare le fiamme della sua furia. Il suo cuore stava già bruciando. Il suo qi vitale esplose mentre lanciava un furioso ruggito!


"Boom!"


L'oceano di magma sotto di loro esplose. I capelli del patriarca Miriadi di Divinità erano scomposti e i suoi occhi erano diventati cremisi. Sangue trasudava dagli angoli della sua bocca. Sembrava veramente un diavolo!


"Piccolo bastardo, sei il mio nemico giurato!"


L'intento omicida del patriarca Miriadi di Divinità si manifestò in qualcosa di corporeo. Tutti i discepoli della setta trattennero il respiro mentre i loro cuori e le loro menti tremavano. Era veramente terrificante ora che sembrava completamente impazzito.


Sebbene il patriarca fosse estremamente spaventoso, i discepoli della Cresta delle Miriadi di Divinità provavano un certo senso di pietà per lui. Che sorta di compostezza doveva avere per essere resistito fino a questo punto? Qualsiasi persona ordinaria avrebbe da tempo perso le staffe e vomitato sangue fino alla morte.


"Il vecchio bastardo è furioso."


All'interno del Calderone del Drago Ascendente, gli angoli delle labbra di Yi Yun si incurvarono. Questa volta, probabilmente la vita del patriarca Miriadi di Divinità si era accorciata di centomila anni a causa della rabbia.


Era già vicino alla seconda metà della sua vita. Dopo aver perso questa opportunità, forse avrebbe perso la sua ultima possibilità di avanzare di livello.


"Dato che la formazione si è fermata, dobbiamo arrangiarci. C'è ancora un po' di fuoco astrale residuo in questo Calderone del Drago Ascendente. Xie'er, ti dovrebbe bastare per completare la reliquia dell’Imperatore Drago.” Istruì Yi Yun.


"Va bene, fratello Yi Yun!"


Xie'er acconsentì in modo diretto.


In quel momento, Yi Yun ignorò tutte le distrazioni e si concentrò sul completamento della Reliquia dell'Imperatore Drago.


La 'Tecnica dell'Imperatore Drago' aveva due caratteristiche uniche. Primo, le erbe necessarie per la raffinazione erano molto costose, ma il processo di raffinazione era semplice.


Secondo, la coltivazione della 'Tecnica dell'Imperatore Drago' era molto impegnativa ma era estremamente veloce da completare.


Yi Yun stimò che se tutto fosse andato secondo i piani, avrebbe guadagnato una comprensione rudimentale della 'Tecnica dell'Imperatore Drago' in pochi giorni.


In quel momento, il Corno del Drago dei Fiumi Divoratore dei Cieli, la Zanna del Serpente delle Quattro Vie, l'Olio di Balena Osso di Drago, la Seta del Baco da Seta Celeste del Sangue Cremisi e l'Artiglio del Drago Dorato a Nove Ali erano stati tutti raffinati. L'essenza del Sangue di Drago all'interno era stata estratta da tempo.


Emanava una lucentezza dorata scura. Era una goccia di liquido dorato delle dimensioni di un uovo di piccione, ma era pesante come un grande macina metallica.


Dopodiché, Yi Yun allungò la mano e fece un cenno. Il Latte d'Ossa di Drago che fluttuava tra le fiamme volò verso di lui. Questo liquido era velenoso per via di come era rimasto davvero a lungo nel mondo infernale oscuro. Le tossine prodotte dal cadavere del drago che si decomponeva si fondevano con grandi quantità di gas Yin prima di formare il Latte d'Ossa di Drago.


Per espellere il veleno, bisognava bruciare i gas Yin. Anche se sembrava semplice, era un processo piuttosto complicato. Richiedeva sigilli della mano speciali che potessero compiere il compito senza danneggiare le proprietà medicinali del materiale.


Yi Yun era esperto nelle leggi del Puro Yang e aveva l'aiuto del fuoco Eretico, quindi non avrebbe avuto difficoltà nel farlo.


Così estrasse facilmente l'essenza dal Latte d'Ossa di Drago.


Yi Yun la controllò attentamente e la fuse nel liquido dorato.


Le leggi del mondo sembrarono attratte dalla miscela e formarono un vortice oro scuro che si raccoglieva nell'essenza del Sangue di Drago!


Ora, l'essenza del Sangue di Drago delle dimensioni di un uovo di piccione nella mano di Yi Yun poteva non essere paragonabile al vero sangue dell'Imperatore Drago, ma era abbastanza vicina.


L'Imperatore Drago era uno dei dodici Antenati del Dao formati naturalmente dalle leggi durante la nascita dell'universo. Era esso stesso una manifestazione delle leggi.


E anche questo briciolo di essenza del Sangue di Drago possedeva questa qualità speciale. Yi Yun poteva percepire chiaramente che la goccia di essenza del Sangue di Drago stava raccogliendo i poteri nomologici circostanti e, se avesse potuto assimilarli, ovviamente avrebbe portato dei benefici.


In effetti, in quel momento, la Reliquia dell'Imperatore Drago era già vicina al completamento. Ora rimaneva solo da fonderci il Frutto Azzurro delle Nove Rivoluzioni.


L'effetto principale del Frutto Azzurro delle Nove Rivoluzioni era prolungare la propria vita. Il patriarca Miriadi di Divinità lo aveva cercato per rimodellare il suo corpo che invecchiava in modo da poter fare altri progressi.


Sebbene Yi Yun non avesse bisogno di estendere la durata della sua vita, un principio guida che seguiva sempre era usare le risorse il più presto possibile. Utilizzarle prima permetteva di avanzare più precocemente. Così quando incontrava dei pericoli sarebbe stato più forte. Sarebbe stato un vero peccato se fosse perito per accumulare tesori.


L'essenza vitale del Frutto Azzurro delle Nove Rivoluzioni stimolava positivamente il potenziale vitale. Yi Yun aveva pianificato di estrarne l’essenza per poi fonderla nella Reliquia dell'Imperatore Drago.


Ma proprio mentre stava per farlo, esitò e si fermò.


Non aveva fretta di usare il Frutto Azzurro delle Nove Rivoluzioni. La Reliquia dell'Imperatore Drago era già composta da ogni tipo di erba in modo efficace.


Dopo aver messo via il Frutto Azzurro delle Nove Rivoluzioni, Yi Yun produsse di nuovo sigilli con entrambe le mani. Il liquido oro scuro cominciò a indurirsi e gradualmente formò la Reliquia dell'Imperatore Drago.


Visto che Yi Yun era praticamente il successore dell'alchimista divino, formò senza problemi la reliquia.


Un'ora dopo, emanando un lampo dorato abbagliante, tutto il liquido svanì. Al suo posto c'era un cristallo brillante delle dimensioni di un seme di loto.


Questa era la Reliquia dell'Imperatore Drago finale.


Yi Yun la afferrò.


Finalmente l’aveva formata.


Erano passati solo pochi giorni da quando Yi Yun era entrato nel mondo in miniatura.


Yi Yun decise di fare tutto in una volta coltivando il primo volume della 'Tecnica dell'Imperatore Drago'.


Anche se la Reliquia dell'Imperatore Drago era stata completata, Yi Yun non era nello stato adatto ad inghiottirla. Meditò per mezza giornata, calmando completamente la mente. Dopodiché, non esitò ulteriormente e si gettò la Reliquia dell'Imperatore Drago in bocca.


La Reliquia dell'Imperatore Drago era pesante e calda. Quando Yi Yun la ingoiò, ebbe la sensazione di stare inghiottendo un lingotto di metallo incandescente.


Il bruciore passò dalla sua gola, dal suo esofago, fino ad arrivare allo stomaco. Infine, la Reliquia dell'Imperatore Drago sprofondò nel suo dantian ed entrò nel minuscolo mondo all'interno.


Yi Yun sentì immediatamente un flusso di calore fuoriuscire dal suo dantian e permeare ogni parte del suo corpo attraverso i meridiani. Sembrava che il suo dantian si fosse trasformato in un calderone dal calore terrificante.


In quel momento, la Reliquia dell'Imperatore Drago cominciò a sciogliersi e a fluire come un liquido dorato. Ogni filamento di sangue di drago si fuse nella carne e nei meridiani di Yi Yun. Il sangue di drago ribollì ovunque fluiva e Yi Yun sentì un dolore straziante nella sua pelle.


Phew! Phew! Phew!


Yi Yun cominciò a sudare mentre i suoi pori si allargavano, emettendo flussi d’aria calda.


Presto, Yi Yun sentì che il suo sangue era sul punto di bollire. Il dolore lo assalì. Anche se era mentalmente tenace, non poté fare a meno di tremare.


Era troppo doloroso. Era passato un bel po' di tempo da quando Yi Yun aveva sperimentato le sofferenze della tempra del corpo con medicine divine. Dal momento in cui aveva iniziato a praticare le arti marziali, il suo dantian era stato potenziato molto. Le sue intuizioni nomologiche e il suo Palazzo del Dao dei Nove Tesori erano i migliori al mondo, ma il suo corpo era solo normale.

