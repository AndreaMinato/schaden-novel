---
weight: 1284
title: Capitolo 1284 - Guidare il calderone
pubDate: 2026-02-02T12:55:10.320Z
tags:
    - tmw
---


Capitolo regolare,
19 capitoli in coda totali (19 Ducan)
0/1 sponsorizzazioni 1 euro a capitolo,
-Schadenfreude


"Xie'er, aiutami!"


Gridò Yi Yun dall'interno del Calderone del Drago Ascendente.


Non voleva solo muoverlo, ma usarlo come arma!


Tuttavia era un oggetto divino che ospitava l’anima dell’Imperatore Drago. Era in grado di sopprimere un mondo intero. Le leggende narravano di un antico essere possente che governava nove continenti con nove calderoni, e ognuno di essi pesava quanto un mondo. Yi Yun stava praticamente usando solo la forza per muovere un pianeta e non era sufficiente a spostarlo.


Persino quando il patriarca Miriadi di Divinità aveva trascinato il Calderone del Drago Ascendente nel mondo in miniatura, non lo aveva fatto direttamente, ma era ricorso alle leggi dimensionali dello spazio per trasportare lo spazio occupato dal tesoro in un altro punto.


"D'accordo, fratello Yi Yun."


Mentre parlava, Ling Xie'er si trasformò in una scia di luce che si fuse con il corpo di Yi Yun.


"Hu! Hu! Hu!"


Il Fuoco del Dio Eretico bruciò mentre Yi Yun si colpiva al petto per sputare una boccata di essenza vitale sulla Tecnica dell'Imperatore Drago' del calderone.


Dopo che Yi Yun aveva consumato la reliquia dell'Imperatore Drago, il suo sangue era molto più potente di prima. Le nove incisioni dei draghi dorati assorbirono la sua essenza di sangue e sembrarono prendere vita. Le loro pupille iniziarono a emettere una luce dorata pallida.


Il processo fu estremamente pacifico mentre Yi Yun percepiva silenziosamente come la connessione tra lui e il Calderone del Drago Ascendente diventasse sempre più forte.


In quel momento, Yi Yun sentì come se tutto il suo sangue stesse ribollendo. Il suo corpo era come un calderone riscaldato dalle fiamme della sua vitalità.


Yi Yun aveva sputato due boccate di essenza di sangue consecutivamente. Se guerrieri comuni avessero fatto lo stesso, ne sarebbero usciti fortemente indeboliti. Tuttavia, Yi Yun percepiva che, grazie al potente sangue dentro di lui, l'essenza vitale che aveva sputato si stava già rigenerando. Era come se avesse perso solo sangue ordinario. La stirpe dell'Imperatore Drago era veramente potente.


"Muoviti!"


Yi Yun ruggì, rilasciando tutto il suo qi vitale. I suoi muscoli si contrassero immediatamente, risaltando alla perfezione.


Yi Yun praticava arti marziali da anni. Il suo tono muscolare era già ben definito. Non era aumentato in modo evidente dopo aver consumato la Reliquia dell'Imperatore Drago, ma la sua pelle emanava una lucentezza scura e dorata appena percettibile, come se avesse il corpo di un dio.


"Boom!"


Il Calderone del Drago Ascendente vibrò improvvisamente e il terreno intorno a esso si spezzò. Crepe terrificanti iniziarono a diffondersi in ogni direzione come una ragnatela. Una montagna a cinquanta chilometri di distanza tremò violentemente, come se un enorme terremoto stesse attraversando il mondo in miniatura.


"Buzz!!!"


Il Calderone del Drago Ascendente emise un tonfo sordo mentre si sollevava lentamente dal suolo.


A cinquecento chilometri di distanza, Cang Wu e gli altri videro la luce dorata abbagliante emessa dal tesoro.


"Cosa sta succedendo?" Esclamò qualcuno.


"È quel piccolo bastardo! Sta guidando il Calderone del Drago Ascendente. Per qualche motivo, il patriarca lo ha riportato qui."


Cang Wu e gli altri erano all'oscuro di ciò che era accaduto fuori dal mondo in miniatura a causa degli strati di tempeste spaziali che li isolavano.


Sebbene avessero intuito che ci fossero stati degli incidenti, non si sarebbero mai immaginati che fosse apparso un esperto che superava il loro patriarca.


Pochi avrebbero potuto competere con la forza del patriarca Miriadi di Divinità.


"Maledizione. Quel bastardo ha davvero raffinato il Calderone del Drago Ascendente.” Disse infuriato Cang Wu. Entrare in possesso del Calderone del Drago Ascendente di per sé era un'enorme opportunità ed era capitata proprio a Yi Yun.
Cang Wu invece doveva scodinzolare pietosamente di fronte al patriarca Miriadi di Divinità, sperando che gli concedesse una briciola di benefici.


Per quanto riguardava Yi Yun, si era preso tutto il lavoro e le speranze di una vita del patriarca Miriadi di Divinità!


Cang Wu ardeva d’invidia di fronte all’enorme divario.


Mentre Cang Wu era infuriato come non mai, Yi Yun si sentiva deluso dalla sua guida nel Calderone del Drago Ascendente.


Il tesoro era troppo lento. Yi Yun stava iniettando tutta la sua forza in esso, ma si muoveva a malapena a passo di lumaca.


E per mantenere questa velocità, Yi Yun doveva costantemente riversare la sua energia nel tesoro. Se non avesse stimolato la sua stirpe dell'Imperatore Drago, avrebbe avuto difficoltà a continuare.


"Gli altri potrebbero evitarmi facilmente se attaccassi a questa velocità.” Borbottò tra sé e sé Yi Yun. Nonostante fosse robusto, il potenziale del Calderone del Drago Ascendente era limitato dalla forza di Yi Yun. In definitiva, il giovane doveva aumentare il suo livello di coltivazione per poter sfruttare veramente la potenza offensiva del Calderone del Drago Ascendente.


‘Forse quando arriverò al livello di un Supremo, sarà in grado di mostrare un po' della sua forza.’


Pensando a questo, Yi Yun scosse la testa. Era troppo avido. Aveva raffinato il Calderone del Drago Ascendente per sé, ottenuto la 'Tecnica dell'Imperatore Drago' e consumato la reliquia. Il suo potenziale vitale era stato di gran lunga stimolato e non solo la sua forza fisica era aumentata esponenzialmente, ma era salito di tre livelli in un colpo solo. Non c'era nulla di cui essere insoddisfatti.


In futuro, una volta che avesse potuto sfruttare appieno il Calderone del Drago Ascendente, sarebbe stato come possedere una potente fortezza.


Il Calderone del Drago Ascendente non era adatto come dimora, ma se avesse posizionato la torre dell'Avvento Divino al suo interno, sarebbe stato perfetto. In termini di difesa, il Calderone del Drago Ascendente era di gran lunga superiore alla torre dell'Avvento Divino.


…


In quel momento, turbolenze spaziali caotiche e vorticose si riversarono fuori dal mondo in miniatura. Il maestro della setta e la vecchia guidarono sedici Lord Divini fuori dal nodo spaziale.


"Che tempesta potente."


Le tipiche tempeste spaziali non erano nulla di speciale, ma a causa degli scontri tra Vecchio Serpente e il patriarca Miriadi di Divinità, erano più di cento volte più violente. Persino gli esperti del Regno del Signore Divino sentivano la pressione.


"Con chi sta combattendo il patriarca?"


"Cielo, chi è quel vecchio?"


Solo allora gli Anziani della Cresta delle Miriadi di Divinità videro Vecchio Serpente. Era a cinque chilometri di distanza con il patriarca. Uno aveva un corpo dorato abbagliante e l'altro sembrava avere mari di sangue che infuriavano sul suo corpo.


E ciò che li lasciò increduli fu che era il patriarca Miriadi di Divinità ad essere in svantaggio.


"Riprendetevi. Attivate subito la formazione!" Disse la vecchia. Lanciò improvvisamente un disco da formazione che si espanse rapidamente nelle tempeste spaziali e avvolse istantaneamente tutti.


I Lord Divini si dispersero in sedici punti diversi nel disco della formazione. Il patriarca Miriadi di Divinità era un granmaestro di formazioni. Uno dei vantaggi di quest’arte era che non c’era bisogno di essere esperti in questo campo per controllarle, bastava che iniettassero qi vitale nella formazione.


"Boom!"


Il disco di formazione si stabilizzò nel vuoto mentre sparava un raggio colore sangue dal centro.


Immediatamente, i Lord Divini nella formazione sentirono che la loro energia si stava esaurendo rapidamente. Diversi di loro mostrarono espressioni allarmate.


"Non preoccupatevi. Stiamo solo prendendo in prestito una porzione della vostra forza. Vi indebolirà solo per qualche giorno, ma non influenzerà affatto i vostri livelli di coltivazione o la durata della vita." Spiegò il maestro della setta.


I Lord Divini erano allarmati e sospettosi, ma in quel momento non avevano altra scelta.


"Whew!"


La formazione sparò un raggio sanguigno che potenziò il patriarca Miriadi di Divinità!


"Chiami rinforzi ora che non riesci a battermi?" Vecchio Serpente lo derise.


Aveva notato che delle persone avevano attraversato il nodo spaziale e contemporaneamente, il patriarca Miriadi di Divinità lo aveva attaccato disperatamente per trattenerlo, in modo da dare agli altri il tempo di preparare la formazione.


La grande formazione raccolse il qi vitale dei partecipanti e lo infuse tutto nel corpo del patriarca Miriadi di Divinità.


Il patriarca Miriadi di Divinità si asciugò il sangue dall'angolo della bocca. Bagnato nella luce cremisi, sembrava felice come un pesce rinsecchito che era tornato finalmente nell'oceano.


Si sentiva estremamente a suo agio perché le sue ferite si stavano lentamente rimarginando.


"Ahahahah! Vecchio sciocco, non ti preoccupare di deridermi. Guarda che ho capito che sei ferito! I tuoi attacchi sembrano travolgenti e sono molto più forti dei miei, ma qualcosa di rigido tende a essere fragile. Non puoi resistere a lungo.
Finché sarò sostenuto da un flusso di energia costante, potrò resistere più a lungo di te per circa trenta minuti. A quel punto, ti stancherai e le tue vecchie ferite si faranno sentire. Non c'è dubbio che morirai!"


Il patriarca Miriadi di Divinità sorrise in modo orribile. Non solo era abile nell’arte delle formazioni, ma conosceva anche alcune arti divinatorie. Questo gli dava un senso premonitore e acute capacità di osservazione, anche in una battaglia accesa.


Poteva capire che, date le condizioni fisiche di Vecchio Serpente, ne sarebbe uscito vincitore se solo fosse riuscito a resistere!


"Hehe!" Vecchio Serpente si limitò a sogghignare mentre il suo volto si incupiva.


Era ben consapevole del fatto che, dopo aver sofferto durante il primo scontro, il patriarca Miriadi di Divinità aveva scelto di non affrontarlo direttamente. Era stato aggressivo solo quando aveva avuto bisogno di distrarlo per guadagnare tempo prima.


Attaccare frontalmente stava consumando l’energia di Vecchio Serpente. Era come aveva detto il patriarca Miriadi di Divinità: Vecchio Serpente era ferito gravemente!


Di solito conduceva una vita frivola e nascondeva la sua forza, e ora stava iniziando a bruciare la sua longevità mentre combatteva contro il patriarca Miriadi di Divinità. Lo riempiva di rimpianto.


Vecchio Serpente strizzò gli occhi e guardò la grande formazione in lontananza. Sapeva molto bene che il patriarca Miriadi di Divinità non poteva resistere a lungo sotto i suoi attacchi, ma la formazione continuava a rifornirlo d'energia.


Se avesse potuto distruggere il disco della formazione, il patriarca Miriadi di Divinità sarebbe finito di nuovo in condizioni disperate.


Ma proprio mentre Vecchio Serpente lo stava pensando, dei tornado spaziali improvvisamente si riversarono nelle vicinanze della formazione.


Inaspettatamente, l'enorme formazione svanì. Il raggio sanguigno che sparava dal suo nucleo sembrava estendersi fino a un punto a distanza infinita. Sebbene raggiungesse ancora il patriarca Miriadi di Divinità, la fonte da cui proveniva era diventata invisibile.


"Oh!?" Vecchio Serpente ebbe un tuffo al cuore.


"Vecchio sciocco, vuoi distruggere la mia formazione? Come potrei lasciarti fare!? La mia Grande Formazione Assassina Rosso Sangue è sigillata in un nodo spaziale. Finché nascondo quel nodo spaziale, sarà impossibile per te trovarlo!"


In passato, quando il patriarca Miriadi di Divinità aveva portato Yi Yun nel mondo in miniatura, aveva nascosto il nodo spaziale. Vecchio Serpente lo aveva cercato inutilmente per quasi dieci giorni, non riuscendo infine a trovare la strada per entrare.


Ora, Vecchio Serpente conosceva la posizione approssimativa del nodo spaziale, ma sarebbe stato troppo difficile per lui trovare la formazione mentre combatteva contro il patriarca Miriadi di Divinità.


"Cos’è successo ai tuoi feroci attacchi? Userò i tesori nel tuo anello per recuperare una piccola parte delle mie perdite!" Ruggì insolente il patriarca Miriadi di Divinità.


Aveva già recuperato circa il trenta percento della sua energia. Visto che Vecchio Serpente viveva da così tanto tempo, il patriarca Miriadi di Divinità era sicuro che dovesse avere alcuni tesori straordinari. Anche ignorando tutti questi fattori, era già molto interessato alla Sacra Costituzione da Combattimento.


Proprio mentre il patriarca Miriadi di Divinità stava per attaccare, improvvisamente sentì un senso di inquietudine.


Oh?


L'attacco del patriarca Miriadi di Divinità si fermò mentre si girava bruscamente.


"Boom!"


Risuonò una forte esplosione e lo spazio improvvisamente tremò. Subito dopo, i tornado spaziali vicini degenerarono nel caos.


"Cosa succede?"


In quel momento, il maestro della setta e gli altri, nascosti nella formazione, si allarmarono.


"Sta uscendo qualcosa dal nodo spaziale!" Gridò la vecchia dai capelli bianchi. Appena prima che la sua voce svanisse, il nodo spaziale si strappò direttamente.


"Unisci le forze con me!" Disse il maestro della setta alla vecchia.


Ma proprio mentre faceva circolare il suo qi vitale, vide un nodo spaziale espandersi. Un calderone di bronzo pesante dall’aspetto semplice apparve dal nulla!


Dopo che il nodo spaziale era stato nascosto nel mondo esterno, era naturalmente difficile per Vecchio Serpente trovarlo. Tuttavia, se qualcuno glielo avesse indicato, ovviamente sarebbe stato inutile cercare di nasconderlo.


Il calderone di bronzo non era veloce, ma possedeva la forza indomabile di una montagna in movimento!


"Boom!"


Il Calderone del Drago Ascendente colpì proprio il disco della formazione che era sotto i piedi dei numerosi Lord Divini della Cresta delle Miriadi di Divinità!


Il disco della formazione era stato fissato nel nodo spaziale, quindi non poteva essere spostato per schivare il colpo. La collisione avvenne a tutta forza, quindi come poteva il disco di formazione relativamente fragile competere con il Calderone del Drago Ascendente?


"Ka-cha!"


Seguì un forte clangore. Il disco della formazione si incrinò e venne scagliato via dal colpo del Calderone del Drago Ascendente.


"Maledizione!"


Il maestro della setta fu colto dall'ansia. Tuttavia, quando vide il Calderone del Drago Ascendente di fronte a sé, si sentì impotente. Era inutile bruciarlo o colpirlo. Perfino il patriarca non era riuscito ad aprirlo, così come poteva opporsi lui?


"Boom!"


Il Calderone del Drago Ascendente continuò la sua carica inarrestabile mentre la Grande Formazione Assassina Rosso Sangue si frantumava!


"Whew!"


La luce cremisi della Grande Formazione Assassina Rosso Sangue si dissipò istantaneamente ed esplose insieme alla formazione di occultamento del nodo spaziale.


Il Calderone del Drago Ascendente apparve direttamente dalle turbolenze spaziali e rimase immobile nonostante le inondazioni delle tempeste.


"Quello è…?"


Vecchio Serpente guardò scioccato il Calderone del Drago Ascendente. Aveva già visto il patriarca Miriadi di Divinità trasportare il tesoro mentre si precipitava fuori dal mondo in miniatura. Allora non lo aveva trovato strano, ma adesso il Calderone del Drago Ascendente era volato automaticamente fuori dal mondo in miniatura e aveva distrutto il disco della formazione del patriarca Miriadi di Divinità. Vecchio Serpente era sbalordito.


Che fosse…


"Piccolo bastardo! Ti ridurrò sicuramente in polvere!"


Il patriarca Miriadi di Divinità era sull'orlo di un collasso mentale. Yi Yun era senza dubbio una calamità per lui!


Sentendo le parole del patriarca Miriadi di Divinità, Vecchio Serpente rimase sbalordito. Quel ragazzo Yi Yun poteva controllare il Calderone del Drago Ascendente?


Come aveva fatto?


Indipendentemente da come ci fosse riuscito, Yi Yun aveva distrutto la Grande Formazione Assassina Rosso Sangue, cosa che deliziò molto Vecchio Serpente. Di conseguenza, non aveva più paura del patriarca Miriadi di Divinità.


"Ahahah, Yi Yun, mi hai davvero dato una piacevole sorpresa. Vecchia tartaruga, vediamo se riesci a sopravvivere a questo colpo!"


Vecchio Serpente rise e si lanciò verso il patriarca Miriadi di Divinità mentre il suo corpo era avvolto dall'aura dorata del Sacra Costituzione da Combattimento!


Il patriarca Miriadi di Divinità si incupì. Sapeva di non essere all'altezza del suo avversario. Era sicuramente condannato se continuava a combattere. Anche se avesse rischiato tutto per infliggere una ferita grave a Vecchio Serpente, sarebbe stato inutile.


Pensando a questo, il suo corpo lampeggiò mentre fuggiva nelle profondità delle turbolenze spaziali!


"Vuoi scappare?"


Vecchio Serpente ribolliva di rabbia e aveva bisogno di sfogare la sua furia. Pertanto, come poteva lasciarselo scappare? Su un raggio divino di luce, si mosse ancora più rapidamente del patriarca Miriadi di Divinità mentre lo inseguiva!


Proprio mentre Vecchio Serpente stava per raggiungerlo, il patriarca Miriadi di Divinità squarciò direttamente il vuoto. Quanto a Vecchio Serpente, lo seguì da vicino e strappò anche lui il vuoto. Entrambi svanirono nelle tempeste spaziali uno dopo l'altro.


