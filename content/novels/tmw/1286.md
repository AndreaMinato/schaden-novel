---
weight: 12860
title: Capitolo 1286 - Yi Yun e Cang Wu
pubDate: 2026-02-02T12:55:10.320Z
tags:
    - tmw
---


Capitolo regolare,
18 capitoli in coda totali (18 Ducan)
0/1 sponsorizzazioni 1 euro a capitolo,
-Schadenfreude


Entrare all'interno del Calderone del Drago Ascendente!?


Cang Wu ebbe una brillante idea. Questa era l'unica possibilità che aveva di confrontarsi direttamente con Yi Yun!


Ma la sua forza...


Cang Wu non era a conoscenza delle esperienze di Yi Yun all'interno del Calderone del Drago Ascendente. Ovviamente sapeva che aveva affinato il tesoro, ma non aveva idea del suo enorme aumento di forza.


Prima che Yi Yun entrasse nel calderone, era solo al quinto piano del Palazzo del Dao. Anche se potesse realizzare una grande svolta nel livello di coltivazione, c'era alla fine un limite. Inoltre, se avesse fatto troppi progressi, ciò avrebbe portato a fondamenta instabili. Quindi, di quanto poteva aumentare la sua forza?


"Io sono un Supremo di livello avanzato. E la mia forza è di gran lunga superiore a quella delle persone al mio stesso stadio! Se riesco a uccidere Yi Yun, posso prendere tutto ciò che è all'interno del Calderone del Drago Ascendente. Potrei persino trovare un modo per affinare il tesoro. Allora, tutto ciò che gli appartiene diventerà mio!"


Questo pensiero germogliò nella mente di Cang Wu in un batter d'occhio, trasformandosi in un'ossessione!


Il patriarca Miriadi di Divinità era attualmente inseguito da una persona misteriosa e non sapevano ancora come fosse finita. Le persone intrappolate nel mondo in miniatura potevano solo affidarsi al destino. Se si fosse potuto nascondere nel Calderone del Drago Ascendente, sarebbe stato il modo migliore per garantire la propria sicurezza!


A causa dell'enorme tentazione e della sicurezza che avrebbe portato, Cang Wu voleva correre il rischio.


Tuttavia, era un po’ esitante. Era una persona diffidente e non osava gettarsi all’avventura così frettolosamente.


In quel momento, la forza risucchiante del Calderone del Drago Ascendente si indebolì rapidamente. Il coperchio si stava richiudendo, sigillando nuovamente il calderone!


"Quella canaglia sta per sigillare il calderone!"


Non si sarebbe più ripresentata un’opportunità simile! Cang Wu immaginò che Yi Yun avesse tentato di uccidere sopracciglia curve in un momento di rabbia, rivelando accidentalmente un punto debole. Ora che Yi Yun si era accorto di aver catturato sopracciglia curve, non voleva esporsi di nuovo. Stava per richiudere il calderone.


Cang Wu sentì che se avesse perso questa opportunità, non avrebbe più avuto la possibilità di entrare.


Bisognava correre rischi per ottenere ricchezze e coloro che volevano vivere un'esistenza ignobile non avrebbero coltivato le arti marziali. Doveva affrontare il pericolo!


Cang Wu ruggì mentre il suo corpo si trasformava in un flusso di luce che volò dritta verso il Calderone del Drago Ascendente!


"Cang Wu!?"


Le persone furono scioccate da questa scena. Erano in piedi a una certa distanza e tutto quello che videro furono flussi di luce nera che turbinavano prima che Cang Wu volasse verso il Calderone del Drago Ascendente.


"Sta cercando di entrare nel Calderone del Drago Ascendente!"


Solo allora le persone si resero conto di cosa stesse facendo.


Prima che qualcuno potesse dire un'altra parola, Cang Wu era volato nel Calderone del Drago Ascendente nell'istante in cui il coperchio si stava chiudendo.


Nel frattempo, anche sopracciglia curve fu trascinato dentro, suo malgrado, dalla forza di risucchiante.


"Ding-Dang!"


Il Calderone del Drago Ascendente si sigillò nuovamente. Le fiamme nere svanirono come se non fosse successo nulla.


Le persone rimasero sbalordite. Qualche secondo dopo, qualcuno rise fragorosamente: "Ahahah! Lo zio marziale Cang Wu ha fatto un lavoro assolutamente fantastico. Ora è entrato nel guscio da tartaruga di quel piccolo bastardo di Yi Yun. Voglio vedere quanto altro può ritirarsi!"


"Quel piccolo bastardo è spacciato. È una tartaruga intrappolata!”


I discepoli della Cresta delle Miriadi di Divinità presenti elogiarono Cang Wu per la sua rapida reazione. Yi Yun aveva cercato di uccidere sopracciglia curve, ma Cang Wu aveva notato istantaneamente il difetto che Yi Yun aveva esposto. Era avanzato per distruggere il covo del nemico!


Tuttavia, il maestro della setta e la vecchia aggrottarono leggermente le sopracciglia. Cang Wu era una persona ambiziosa. Non sapevano quale fosse il suo scopo. In ogni caso, era assolutamente meglio che lasciare Yi Yun si comportasse in modo sfrenato.


...


In quel momento, Cang Wu entrò all'interno del Calderone del Drago Ascendente!


Nel momento in cui Cang Wu si materializzò, fece immediatamente circolare il suo qi vitale più che poteva nel tentativo di difendersi da eventuali trappole che Yi Yun aveva piazzato nel Calderone del Drago Ascendente. Tuttavia, a parte un'ondata di calore, non notò nient'altro.


Non c'era una trappola?


Cang Wu si calmò.


Guardò i suoi dintorni ed estese la sua percezione attorno. L'interno del Calderone del Drago Ascendente era molto più grande di quanto immaginasse. Forse, poteva persino contenere una montagna all'interno e avere ancora spazio di riserva. Una persona nel grande calderone appariva minuscola.


"Zio marziale Cang Wu, perché è entrato anche lei..."


Sopracciglia curve era stato tirato dentro dalla forza risucchiante e si sentiva allarmato, ma ora che aveva visto Cang Wu, si sentì immediatamente sollevato. Era come un'ancora di salvezza a cui poteva aggrapparsi disperatamente.


Con Cang Wu che lo appoggiava, di cosa doveva aver paura?


In quel momento, Cang Wu trovò Yi Yun. Era in un angolo del fondo del Calderone del Drago Ascendente. Il suo corpo era coperto di fumo e nebbia. Accanto a lui c'erano Ragazza Serpente e una pagoda alta quanto una persona.


"Andiamo!"


Cang Wu tirò sopracciglia curve e attraversò il fumo. In un batter d'occhio, arrivò sul fondo del Calderone del Drago Ascendente.


"Clang!"


Cang Wu atterrò sul pesante terreno di bronzo. Il calderone rimaneva estremamente caldo a causa del calore residuo del fuoco astrale.


Cang Wu non era preoccupato che Yi Yun usasse le fiamme. L'interno del Calderone del Drago Ascendente era grande e tentare di attaccarlo con il fuoco sarebbe stato inutile. Aveva ampio spazio per schivare. L'unico modo in cui avrebbe potuto sfruttarle era fare come il patriarca Miriadi di Divinità.
Aveva esercitato pressione esterna che influenzava l'interno usando una grande formazione per ammassare infinito fuoco astrale per bruciare il calderone per periodi prolungati.


Vedendo Cang Wu, Ragazza Serpente si spaventò. Dopotutto, non aveva alcun legame con il Calderone del Drago Ascendente, e non sapeva cosa stesse succedendo fuori o cosa avesse fatto Yi Yun. Quindi non poteva fare a meno di essere allarmata dall’improvvisa comparsa di Cang Wu.


"Va tutto bene." Yi Yun indicò la torre dell'Avvento Divino. "Vai dentro."


In quel momento, non solo Ragazza Serpente era allarmata. sopracciglia curve fu colto di sorpresa quando vide Yi Yun. "Zio marziale Cang Wu, potrebbe essere che lei sia entrato deliberatamente?"


Sopracciglia curve era stato assalito dal panico quando era stato risucchiato nel Calderone del Drago Ascendente. Il mondo sembrava essersi capovolto e non riusciva a capire la sua situazione. Rendendosi conto dell'obiettivo di Cang Wu, fu sopraffatto dalla gioia.


"Ahahah! Zio marziale Cang Wu, bella mossa. Questo piccolo bastardo Yi Yun si è scavato la fossa da sola attirando anche lei nel calderone. Ora, voglio vedere come morirà!"


Sopracciglia curve rise a gran voce. Tuttavia, la sua voce si abbassò sempre di più. Aveva noato che Yi Yun lo stava osservando come se stesse guardando un ritardato mentale.


"Tu... Cosa stai guardando..." Lo sguardo di Yi Yun lo fece andare nel panico. Anche se aveva riso in modo sfrenato, si sentiva veramente intimidito da lui. Molte persone avevano sofferto per mano di Yi Yun, quindi sopracciglia curve mancava di fiducia nell'affrontarlo.


"Sto solo guardando un uomo morto." Disse Yi Yun con indifferenza. "Sei proprio stupido. Né io, né Cang Wu, ti permetteremo di continuare a vivere. Credi che Cang Wu sia qui per salvarti? È qui solo per le opportunità all'interno del Calderone del Drago Ascendente."


"Se ottenesse qualcosa, la sua priorità sarebbe capire come monopolizzare tutto. Dopodiché, si sbarazzerebbe di te. Anche se ti uccide, può semplicemente addossare tutta la colpa a me. È un piano perfetto."


Yi Yun disse tutto questo molto tranquillamente, gelando il cuore di sopracciglia curve.


Anche se si rifiutava di crederci, si voltò a guardare Cang Wu e notò i suoi occhi calmi e freddi, e rabbrividì.


"Z... Zio marziale Cang Wu."


"Heh!" Cang Wu rise. "Yi Yun, sei davvero perspicace. Questo spiega come sei riuscito a sfuggire al patriarca."


"Zio marziale Cang Wu, io... io..." Quando notò che Cang Wu parlava senza rassicurarlo, sopracciglia curve iniziò a sudare freddo.


Questa sensazione che la sua vita o morte non avessero importanza lo faceva sentire come una formica per queste persone. Lasciò sopracciglia curve tremante di paura.


"Non ci vuole molto per capire questioni simili. La natura umana è quello che è. Se non bramassi le opportunità all'interno del Calderone del Drago Ascendente, perché mai correresti un rischio così grande per entrare nel calderone e uccidermi?"


