---
title: Capitolo 1289 - Giara di Terracotta
pubDate: 2026-02-02T14:51:03.277Z
tags:
    - tmw
---


Capitolo sponsorizzato, ringraziamo Ducan!
16 capitoli in coda totali (16 Ducan)
0/1 sponsorizzazioni 1 euro a capitolo,
-Schadenfreude


"Peng!"


Il corpo senza vita di Cang Wu cadde fiaccamente sul fondo del calderone di bronzo.


Anche Yi Yun scese e, con un cenno della mano, l'anello interspaziale di Cang Wu volò verso di lui. Era piuttosto interessato ai suoi tesori.


Inoltre vide anche una giara accanto alla mano di Cang Wu. Era color verde nerastro e sembrava un pezzo di ceramica di bassa qualità fatta da gente comune. Sembrava insignificante.


Yi Yun la sollevò e la trovò molto pesante. La piccola giara sembrava pesare più di cinquanta chili. Ai lati erano incisi dei motivi che assomigliavano a un pesce che nuotava in cerchio attorno a un occhio.


Yi Yun girò la testa e vide che il Demone del Veleno stava ancora volando nel cielo.


Aveva digrignato le zanne e mostrato gli artigli precedentemente. Ora, stava a malapena resistendo all'assalto incessante di Ling Xie'er. La morte di Cang Wu non lo aveva danneggiato minimamente.


Quando si accorse che Yi Yun lo stava guardando e che il suo padrone era morto, unito all'adorabile ragazzina che stranamente era potente come una tigre, il Demone del Veleno provò angoscia. Cercò disperatamente di scappare ma il Calderone dell'Ascensione del Drago era sigillato. Il suo interno poteva contenere una montagna di diecimila metri ma visto che la giara era in mano a Yi Yun, dove altro poteva scappare?


"Xie'er, aspetta un minuto," disse Yi Yun. Xie'er fermò immediatamente i suoi attacchi. Una volta che il vigoroso Fuoco Eretico si ritirò, il vero corpo del Demone del Veleno fu rivelato. Era stato carbonizzato in diversi punti e sembrava in condizioni miserabili.


"Vieni qui giù!" Ordinò Yi Yun.


Il Demone del Veleno sembrò avere un'idea mentre ruggiva alcune volte, facendo finta di non capire il linguaggio umano.


“Il fratello Yi Yun ti vuole qui giù. Non lo hai sentito?" Il visino di Ling Xie'er si rabbuiò mentre il Seme del Fuoco del Dio Eretico divampò nella sua mano e si avvicinò lentamente al Demone del Veleno.


Il Demone del Veleno era veramente spaventato e disse in fretta: "No! Non farlo! Scendo subito!”


Mentre parlava, il suo corpo si rimpicciolì nella forma di una tigre nera e atterrò di fronte a Yi Yun.


Era molte volte più grande di una tigre ordinaria. Sebbene sembrasse feroce, aveva una coppia di occhi astuti. Aveva un po' paura di Yi Yun, e stava dando delle occhiate furtive verso la giara nelle sue mani.


Yi Yun giocherellò con la giara. Sentiva che doveva essere qualcosa di straordinario. Per Cang Wu era stata sicuramente un’enorme opportunità trovarla.


"Qual è la tua origine?" chiese Yi Yun al Demone del Veleno.


"Potresti dire che non ho alcuna origine. Sono solo una giara di veleno che ha preso coscienza."


Il Demone del Veleno rispose in modo semplice. La sua voce era strana, chiara ma profonda. Sembrava riecheggiare nelle orecchie come un clangore.


"In tal caso, sei inutile. Xie'er, brucialo!"


Yi Yun sigillò il coperchio della giara di terracotta e le fece un cenno.


"Va bene, Fratello Yi Yun." Xie'er non era affatto indecisa. Avrebbe carbonizzato chiunque non appena Yi Yun glielo avesse ordinato.


"Aspetta! Aspetta!" Il Demone del Veleno sobbalzò spaventato e disse in fretta: "No, te ne pentirai se lo farai."


"Sei terribilmente debole e non hai origini spettacolari. Di cosa c'è da pentirsi?" Disse Yi Yun con noncuranza.


Il Demone del Veleno si avvilì sentendo quelle parole. "Umano, mi chiami debole? È solo perché quella ragazzina è troppo potente! Inoltre, il fuoco contrasta il veleno, per cominciare. Anche io sono rimasto quasi ridotto in cenere. Qualsiasi altra entità velenosa, sarebbe stata bruciata completamente da quella mostruosa ragazzina."


Il Demone del Veleno si sentiva scontento. Yi Yun sorrise leggermente. Quello che aveva detto era completamente vero. Il fuoco era efficace contro il veleno e le origini del Seme del Fuoco del Dio Eretico erano terrificanti. Aveva divorato perfino la fiamma Persino la Fiamma Empirea. In realtà era stato notevole che il Demone del Veleno fosse resistito così a lungo.


Yi Yun esaminò di nuovo la giara di terracotta che teneva in mano. L'occhio che era circondato dal pesce catturò la sua attenzione. Più lo guardava, più sembrava terrificante. Pareva un abisso infinito che poteva risucchiare l'anima.


"Una parola di cautela, non guardarlo troppo a lungo." Disse improvvisamente il Demone del Veleno. "Quel motivo è estremamente malevolo. Guardalo troppo a lungo e la tua anima rimarrà danneggiata. Scoprirai che la tua mente e la tua anima rimarranno bloccate lì, perdendoti nel processo."


"Oh? Quindi... non facevi originariamente parte di questa giara di terracotta?" Yi Yun guardò il Demone del Veleno. Se il Demone del Veleno fosse stato tutt'uno con la giara, sarebbe stato sotto il suo controllo. Non avrebbe reso necessario un tale avvertimento.


"Dato che sei così informato, conosci le origini di questa giara?" Chiese di nuovo Yi Yun.


Il Demone del Veleno fu sorpreso. Non si aspettava mai che un commento di passaggio permettesse a Yi Yun di dedurre così tanto. In effetti non era legato alla giara. "Dato che è il mio recipiente, naturalmente la capisco un po'."


"Ti ho chiesto delle tue origini?"


Yi Yun insistette sulla questione. Il Demone del Veleno non sembrava voler menzionare le origini della giara. Esitò, senza dire una parola. Yi Yun corrugò la fronte. "C'è un limite alla mia pazienza."


Il Demone del Veleno finalmente cedette e disse: "In realtà è un'urna per le ceneri..."


"Ceneri?"


Yi Yun fu sorpreso. Non si sarebbe mai aspettato che la sua funzione fosse conservare le ceneri, non riusciva a capire chi si sarebbe impegnato così tanto per produrre un tesoro simile.


"Conosci il suo proprietario?"


"Quello davvero no." Il Demone del Veleno scosse la testa.


"Allora, come sei entrato nella giara?" Chiese di nuovo Yi Yun. Se l'urna fosse stata posta nella tomba di una figura possente, sarebbe stata sigillata. Non sarebbe stato facile affatto entrare.


"C'ero dentro, per cominciare. Quel potente proprietario morì in battaglia. La persona che combatté contro di lui era ancora più potente ed era abile nell'arte del Grande Veleno. Dopo che quell’esperto morì, fu cremata ma tracce del veleno rimasero nelle sue ceneri. Dopo un lungo periodo di tempo, il veleno ha acquisito coscienza e così sono nato."


Il Demone del Veleno spiegò le sue origini senza esitazione. Era riluttante a menzionarlo poiché sembrava disonorevole nascere da un'urna di ceneri. Quando aveva raccontato a Cang Wu delle sue origini, aveva finto di essere un Monarca Divino.


Ma di fronte a Yi Yun, aveva deciso di essere sincero. Vantarsi poteva costargli la vita.


"E pensare che è stato avvelenato a morte..."


Yi Yun sospirò leggermente. Non si sarebbe mai aspettato che il Demone del Veleno avesse tali origini. Una figura possente che usava un'urna del genere avrebbe avuto origini straordinarie. E chi lo aveva ucciso doveva essere ancora più terrificante.


Era difficile immaginare quanto fosse stato formidabile quel maestro di veleni. Dopo aver avvelenato l’avversario, lo aveva cremato. Fiamme che potevano distruggere il corpo di un esperto simile dovevano essere straordinarie. Eppure, il veleno non era stato distrutto ed era sopravvissuto nelle ceneri. Era riuscito persino ad acquisire coscienza dopo centinaia di milioni di anni.


"Sai chi era la persona che usava l'arte del Grande Veleno?" Chiese Yi Yun. Sapeva che non era un campo che si limitava al veleno di piante o animali. Aveva letto al riguardo negli appunti dell’alchimista divino. Quando un mondo, o persino l'universo, era sull'orlo della distruzione, sarebbero emersi Fumi Apocalittici, che in realtà erano una forma di veleno che poteva corrodere un pianeta.


Il Demone del Veleno scosse la testa e disse: "Non lo so. Prima di acquisire coscienza, ero sempre in uno stato di caos primordiale. Non ricordo quegli eventi in dettaglio..."

