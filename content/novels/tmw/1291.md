---
weight: 1291
title: Capitolo 1291 - Il Ritorno di Vecchio Serpente
pubDate: 2026-02-05T08:46:33.938Z
tags:
    - tmw
---


Capitolo sponsorizzato, ringraziamo Ducan!
14 capitoli in coda totali (14 Ducan)
0/1 sponsorizzazioni 1 euro a capitolo,
-Schadenfreude


"Eh? Cosa sta succedendo al maestro della setta e a quella vecchia?"


All'interno del Calderone del Drago Ascendente, Yi Yun vide la coppia di anziani contorcersi come se soffrissero di attacchi epilettici. Inoltre, le loro energie vitali e spirituali si stavano rapidamente riducendo.


I cambiamenti erano avvenuti troppo all'improvviso, gettando nel panico molti discepoli della Cresta delle Miriadi di Divinità.


"Fratello maggiore, prendi subito questa medicina rigenerante di livello sacro."


Un Anziano della Cresta delle Miriadi di Divinità estrasse una pillola divina, qualcosa di cui faceva davvero tesoro. In qualsiasi altro momento, non sarebbe mai stato disposto a regalarla a qualcun altro. Ma ora erano intrappolati in un mondo in mininatura e sigillati dentro dal patriarca Miriadi di Divinità. Poteva solo riporre le sue speranze nella coppia di anziani.


Il maestro della setta inghiottì la medicina con grande difficoltà, ma questa non migliorò granché le sue condizioni. La sua vitalità continuava a dissiparsi.


"Fratello maggiore, cosa sta succedendo?"


Chiesero con ansia gli Anziani. Gli occhi del maestro della setta erano torbidi e non riusciva a proferire parola.


In quel momento, la voce di un vecchio risuonò dal cielo:


"Non perdete tempo con questi sforzi. È inutile cercare di curarli. I sigilli da schiavo impiantati in loro si sono frantumati. La loro vitalità sta iniziando a svanire."


Tutti trasalirono alzando lo sguardo. Videro che il nodo spaziale in alto nel cielo era stato distrutto, trasformandosi in un enorme buco nero. Un vecchio con un abito grigio emerse dall'apertura a grandi passi ed era ovviamente stato lui a parlare.


"Peng!"


L'anziano atterrò al suolo, attirando gli sguardi di tutti. Sembrava malconcio e i suoi vestiti erano a brandelli. Chiaramente, aveva appena sperimentato una battaglia intensa.


Quando gli Anziani Lord Divini videro il nuovo arrivato, le loro espressioni cambiarono drasticamente.


"È lui! Quella persona misteriosa che stava inseguendo il patriarca!"


Questi Lord Divini avevano accompagnato il maestro della setta e la vecchia per soccorrere il patriarca, e di conseguenza avevano visto il volto di Vecchio Serpente.


Naturalmente tremarono di paura di fronte alla persona che era stata in grado di mettere in fuga il patriarca Miriadi di Divinità.


"Lui... lui può rivaleggiare con il patriarca?" Alcuni dei discepoli personali rimasero spiazzati. Il vecchio di fronte a loro non emanava alcuna fluttuazione di qi vitale. Sembrava anzi avere fondamenta davvero ordinarie. A giudicare dal suo aspetto, pareva un vecchio truffatore che aveva perso la retta via. Era incredibile che possedesse una forza del genere..


"È imperscrutabile. Non fatevi ingannare dal suo aspetto.” Avvertì un Anziano. Lui e gli altri anziani cominciavano a sudare freddo dalla fronte.


Le parole del vecchiaccio erano allarmanti. Il maestro della setta era uno schiavo del patriarca Miriadi di Divinità. Lo trovavano incredibile, ma le condizioni tragiche del maestro della setta e della vecchia ne erano la prova. Questo significava che il patriarca Miriadi di Divinità era probabilmente morto per mano del vecchiaccio!


Vecchio Serpente guardò la vecchia e il maestro della setta e ridacchiò. Non era esattamente un uomo compassionevole, quindi gongolava vedendo i due anziani soffrire.


Sapeva che la coppia era già sull'orlo della morte. Non avevano alcun mezzo per resistere. Anche se nessuno li avesse feriti, sarebbero morti lentamente di dolore. Forse sarebbero sopravvissuti per pura fortuna, ma avrebbero perso tutta la loro forza.


"Tu... tu... vecchiaccio immortale..."


Quando l’anziana morente vide Vecchio Serpente, sembrò guadagnare abbastanza forza per un improvviso ultimo scatto di energia, digrignando i denti e maledicendo.


Ma in quel momento, Vecchio Serpente fece improvvisamente un passo avanti. Il suo piede, avvolto in una luce dorata, lampeggiò come un fulmine mentre calpestava il dantian della vecchia.


"Peng!"


Con un'esplosione, l’anziana sussultò. Il suo dantian era stato completamente frantumato e la sua energia collassò. Strabuzzò gli occhi che si iniettarono di sangue. Indignata, allungò il braccio, sperando di afferrare qualcosa, ma alla fine, il suo braccio ricadde.


Subito dopo, Vecchio Serpente, per concludere definitivamente la questione, calpestò anche il dantian del maestro della setta.


"Peng!"


Risuonò un'altra esplosione. Il corpo del maestro della setta si raggomitolò come un gamberetto. Fu colto da convulsioni violente mentre sputava schiuma sanguinolenta dalla bocca. Era morto sul colpo.


La coppia di vecchi che aveva esercitato un ferreo controllo sulla Cresta delle Miriadi di Divinità per così tanto tempo morì in modo così semplice.


I discepoli della Cresta delle Miriadi di Divinità attorno a loro tremavano di paura. Tuttavia, nessuno osò provare a fermare Vecchio Serpente. Una persona che poteva far scappare il patriarca Miriadi di Divinità non era qualcuno che potevano affrontare.


"Questo vecchio è spaventoso. Mi chiedo come ci tratterà..."


Molti fecero istintivamente un passo indietro. Contro il vecchio mostro di fronte a loro, non c'era nessun posto dove correre nel mondo in miniatura sigillato.


Vecchio Serpente tossì, il suo volto mostrava segni di esaurimento. Girò la testa guardandosi intorno prima di posare finalmente gli occhi sul Calderone del Drago Ascendente. "Ragazzino, ancora non esci?!"


Non appena la sua voce svanì, il Calderone del Drago Ascendente tremò e un flusso di luce volò fuori dalla bocca del calderone, atterrando stabilmente sul terreno.


Quando il bagliore si dissolse, si trasformò nella figura di un giovane. Non era altri che Yi Yun!


In quel momento, Yi Yun, che aveva appena raggiunto l'ottavo livello del Palazzo del Dao e combattuto contro Cang Wu, era come una spada sfoderata e lucente. Emanava una sensazione opprimente.


“Signore, è davvero potente. Nemmeno il patriarca Miriadi di Divinità è alla sua altezza!" Disse Yi Yun con un sorriso.


Nel momento più critico, Vecchio Serpente lo aveva salvato con una battaglia. Tuttavia, Yi Yun notò attraverso la visuale d’energia del suo Cristallo Viola che Vecchio Serpente era molto provato dopo quella battaglia. L'esaurimento che mostrava non era finto. Era davvero in pessime condizioni.


"Ragazzo, tu eri occupato a raffinare il Calderone del Drago Ascendente mentre io ho fatto tutto il duro lavoro. Tutti i benefici sono andati a te.” Disse scontento Vecchio Serpente, imbronciato quando vide Yi Yun uscire dal Calderone del Drago Ascendente.


Aveva notato che il livello di coltivazione di Yi Yun aveva raggiunto l'ottavo livello del Palazzo del Dao e capì che doveva aver ottenuto grandi benefici.


Yi Yun ridacchiò e disse: "Signore, non avevo altra scelta. È stato lei a dire che il patriarca Miriadi di Divinità non era alla sua altezza e che aveva il controllo della situazione. Chi poteva sapere che sarebbe successo qualcosa del genere?
Se non fossi stato abbastanza intelligente da creare una via d'uscita da questa situazione disperata, probabilmente sarei stato raffinato come una medicina e divorato."


"Quando sarebbe arrivato il momento, sapevo che non sarebbe stato in grado di trovare l'ingresso del mondo in miniatura. Quel vecchio bastardo avrebbe raffinato il Calderone del Drago Ascendente e sarebbe stato più che sufficiente per sconfiggerla. E tutto sarebbe andato perduto. Inoltre, quando stava combattendo contro quel vecchio bastardo, non ho forse usato il Calderone del Drago Ascendente per distruggere la sua Grande Formazione Assassina Rosso Sangue, aiutandola enormemente?"


Quando Yi Yun pronunciò quelle parole, Vecchio Serpente si sentì in imbarazzo. Era stato veramente imprudente. Il patriarca Miriadi di Divinità era quasi riuscito nella sua impresa e, se fosse accaduto, non solo non avrebbe ottenuto alcun beneficio, ma avrebbe anche condotto Yi Yun e la sua discepola alla morte.


"Ragazzo, che diavolo di trucco hai usato per sopravvivere?" Chiese Vecchio Serpente incuriosito.


Non sapeva come Yi Yun avesse evitato un vecchio mostro molto più potente di lui in un mondo in miniatura completamente sigillato. Era davvero interessante. Chiunque altro sarebbe stato spacciato.


"Glielo dirò tra poco. Questo è per lei." Yi Yun improvvisamente agitò la mano e lanciò qualcosa verso Vecchio Serpente.


Vecchio Serpente lo afferrò e lo guardò. Era un frutto color azzurro.


Il frutto era cristallino come il giada ed emanava un ricco profumo. Sembrava estremamente appetitoso.


"Questo è..." Gli occhi di Vecchio Serpente si spalancarono. "Un Frutto Azzurro delle Nove Rivoluzioni?!"

