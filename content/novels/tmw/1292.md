---
weight: 12920
title: Capitolo 1292 - Il Vero Proprietario
pubDate: 2026-02-06T17:48:56.926Z
tags:
    - tmw
---


Capitolo sponsorizzato, ringraziamo Ducan!
13 capitoli in coda totali (13 Ducan)
0/1 sponsorizzazioni 1 euro a capitolo,
-Schadenfreude


"L'Albero Azzurro delle Nove Rivoluzioni cresce di due centimetri e mezzo all'anno. Dopo un milione di anni, può diventare alto come una montagna, e dopo un miliardo la sua chioma può raggiungere il cosmo. È una delle piante più rare in grado di prolungare la vita. Ragazzo, sei riuscito davvero a ottenerla?"


Vecchio Serpente era davvero un esperto. Riconobbe il frutto a prima vista.


"È stato quel ragazzino dall’aspetto vecchio a volerlo raffinare in una medicina. Se non l'avessi preso io, quel frutto probabilmente sarebbe già finito nel suo stomaco."


Sentendo le parole di Yi Yun, Vecchio Serpente rise. "Quella ragazza Chenxue ha davvero un buon occhio. Non si è sbagliata su di te. Questo frutto è davvero qualcosa di ottimo!"


Vecchio Serpente amava la vita. Non sentiva di aver vissuto abbastanza, quindi qualsiasi erba in grado di estendere la sua longevità era un tesoro per lui. Soprattutto un'erba divina come il Frutto Azzurro delle Nove Rivoluzioni, che non solo poteva allungargli la vita, ma poteva persino rinvigorire la sua vitalità. Avrebbe anche aiutato a lenire le ferite che aveva appena ricevuto.


Vecchio Serpente manipolò il Frutto Azzurro delle Nove Rivoluzioni e poi se lo gettò direttamente in bocca. Ingoiò senza sforzo il frutto grande quanto un pugno intero.


Yi Yun rimase sbalordito. "L'ha mangiato proprio così? Non ha intenzione di raffinarlo in una pillola?"


"Mangiarlo? Come potrei permettermi di mangiarlo così?" Vecchio Serpente ingoiò il frutto con una certa difficoltà, poi borbottò: "Ho solo ingoiato il frutto intero e l'ho messo nel mio dantian. Userò la sua essenza vitale per nutrire lentamente le ferite del mio dantian. In futuro, lo raffinerò gradualmente."


Mentre parlava, Vecchio Serpente notò che Yi Yun lo guardava in modo strano. "Ragazzo, cosa stai guardando!?"


"Dico... ha ingoiato intero un frutto così grande. Non mi dica che è davvero un serpente..."


Yi Yun stava scherzando, sperando di punzecchiare Vecchio Serpente, ma non si aspettava che l’anziano gli lanciasse un'occhiata di traverso. Disse con calma: "Ho un po' di sangue di Serpente Alato in me, ma non è impuro.
Lo stesso vale per Ragazza Serpente. Anni fa, ho notato quest'orfana indifesa che condivideva la mia stessa stirpe e l’ho accettata come discepola. Tuttavia, l'eredità dei nostri antenati è andata perduta da tempo. Le tecniche di coltivazione che ho praticato non avevano nulla a che fare con le nostre stirpi di sangue. Le donne non sono adatte a coltivare la mia Sacra Costituzione da Combattimento, quindi non gliel'ho insegnato."


Vecchio Serpente aveva detto tutto ciò con noncuranza, tramite una trasmissione di qi vitale.


Yi Yun rimase sorpreso nel sentirlo. Era la prima volta che Vecchio Serpente parlava del passato. Quindi era davvero imparentato con i serpenti.


Le leggi dei cinque elementi avevano ciascuna una bestia divina corrispondente. Il Drago Azzurro corrispondeva al legno, l’Uccello Vermiglio al fuoco, la Tigre Bianca al metallo, la Tartaruga Nera all'acqua, e infine, la terra corrispondeva al Serpente Alato.


Il Serpente Alato era un discendente dell'Imperatore Drago. Bastò questo per far capire a Yi Yun perché il sangue di Ragazza Serpente era stato in grado di risvegliare il Calderone del Drago Ascendente. Non era una coincidenza.


"Signore, non c'è da meravigliarsi che voglia ottenere la Tecnica dell'Imperatore Drago..."


Yi Yun capì. L'eredità ancestrale di Vecchio Serpente era andata perduta. Per coltivare la via marziale suprema, naturalmente desiderava la Tecnica dell'Imperatore Drago, che era adatta alla sua stirpe di sangue. Era molto probabile che avesse un forte desiderio di riconquistare l'illustre storia del suo lignaggio.


"Esatto. Il mio sangue ha reagito in modo particolare di fronte al Calderone del Drago Ascendente. Tuttavia ho provato ad interagirci in passato, ma non sono riuscito a risvegliarne l’anima.”


Vecchio Serpente scosse la testa. Dopotutto, era essere umano. La sua stirpe era molto lontana da quella dell'Imperatore Drago.


"Come intendi gestire queste persone?" Chiese improvvisamente Vecchio Serpente.


Quando i discepoli della Cresta delle Miriadi di Divinità sentirono queste parole, si agitarono immediatamente.


Il vecchiaccio davanti a loro era imperscrutabile. Provavano un'enorme pressione di fronte a Vecchio Serpente.


Yi Yun guardò il gruppo, mentre i suoi occhi lampeggiavano di una luce fredda.


Non aveva una buona impressione della Cresta delle Miriadi di Divinità. Dopotutto erano stati fondati da una persona perversa. C’erano poche brave persone nella setta. Molti della Cresta delle Miriadi di Divinità meritavano la morte!


Tuttavia, Yi Yun non aveva intenzione di ucciderli. Tra loro c'erano molti esperti e se avessero combattuto insieme disperatamente, sarebbe stato un bel problema.


Yi Yun disse: "Non ho l'abitudine di farla passare liscia ai miei nemici. Se vi lascio andare oggi, è possibile che domani cerchiate vendetta."


I cuori di tutti si strinsero sentendo questa dichiarazione. Volevano lottare disperatamente per le loro vite, ma non sapevano che Vecchio Serpente era ferito. Dal loro punto di vista, Vecchio Serpente era un'esistenza imperscrutabile e temibile.
C'era anche Yi Yun, la cui forza non era da sottovalutare. Era riuscito ad uccidere Cang Wu e aveva raffinato l'inespugnabile Calderone del Drago Ascendente, permettendogli di attaccare e difendere con facilità. Sentivano che non c'era speranza di vittoria.


"Voglio che tutti firmiate un contratto dell’anima per sottomettervi a noi. Nessuno di voi potrà tradirci per diecimila anni! Dopo diecimila anni, vi restituiremo la libertà!"


Questa era la soluzione migliore che Yi Yun poteva escogitare. Diecimila anni davano loro un barlume di speranza. La maggior parte delle persone avrebbe potuto tollerare tali condizioni.


Vecchio Serpente disse: "È una soluzione piuttosto buona, ma falli sottomettere solo a te. Io non ho voglia di avere queste persone come schiavi."


"Va bene."


Yi Yun annuì. In un certo senso, questo significava che la Cresta delle Miriadi di Divinità sarebbe finita sotto il suo controllo. Con una setta così grande ai suoi comandi, ora aveva a disposizione un ampio gruppo di persone a cui affidare mansioni, come ottenere informazioni e cercare erbe.


Sentendo le condizioni proposte da Yi Yun, tutti i discepoli della Cresta delle Miriadi di Divinità caddero in silenzio.


Molti erano a bocca aperta ma non riuscirono a proferir parola. Sarebbe stato tollerabile sottomettersi a Vecchio Serpente, ma come potevano accettare di sottomettersi a un membro della giovane generazione come Yi Yun?


Tuttavia, se non si fossero sottomessi, probabilmente sarebbe costato loro la vita. Dovevano solo sopportare una sottomissione della durata di diecimila anni. Avevano ancora una lunga strada davanti a loro.


E riflettendo attentamente, non ci sarebbe voluto molto per diventare un Lord Divino per un talento come Yi Yun. Inoltre, sarebbe stato probabilmente senza pari tra i Lord Divini. In tal caso, non si sarebbero sentiti così mortificati.


"Mi sottometto..."


Disse un Anziano.


Una volta che qualcuno si fece avanti, altri seguirono l'esempio. I membri della giovane generazione accettarono molto più velocemente. Anche se firmare un contratto dell'anima era umiliante, almeno avrebbero mantenuto una certa quantità della loro libertà.


Nel frattempo, erano le famiglie Song e Zhang ad essere più ansiose.


Avevano preso di mira Yi Yun in vari modi in passato. Ora che Yi Yun stava per diventare il vero padrone della Cresta delle Miriadi di Divinità, si sentivano amareggiati. Cosa sarebbe toccato loro nei prossimi giorni?


Pensandoci, era ironico. Solo pochi giorni fa, Feng Yunyang era diventato il successore del maestro della setta, attirando l'invidia di innumerevoli persone.


E ora, Yi Yun era il vero padrone della Cresta delle Miriadi di Divinità. L’equivalente ad avere la posizione di patriarca della Cresta delle Miriadi di Divinità! Controllava i loro destini!


Tempo fa, il patriarca della Cresta delle Miriadi di Divinità aveva cercato di usare Yi Yun come erba per la raffinazione. Ma ora, tutti i suoi preparativi erano stati usati a vantaggio di Yi Yun. Persino la setta era diventata di sua proprietà. Se il patriarca della Cresta delle Miriadi di Divinità l’avesse previsto prima della sua morte, la sua rabbia probabilmente avrebbe spaccato in due il mondo in miniatura.


Uno dopo l'altro, quasi tutti scelsero di sottomettersi. Yi Yun impiantò un marchio dell’anima nei loro mari spirituali.


Erano tra i marchi più miti, diversi da quelli del patriarca della Cresta delle Miriadi di Divinità, che facevano morire lo schiavo una volta che moriva il padrone.


In quel momento, Yi Yun si avvicinò a Song Zhanchen e Zhang Tianxing. I due tremarono quando il giovane si avvicinò a loro. Quando videro Yi Yun condensare un marchio dell’anima, gli angoli delle loro bocche fremettero.


Scoprirono che i marchi dell'anima che Yi Yun aveva condensato erano diversi dagli altri. Quando collegarono la loro percezione al marchio dell’anima, vennero informati del contenuto del contratto. Non solo dovevano sottomettersi a Yi Yun, anche i loro pensieri sarebbero stati controllati da lui. Yi Yun avrebbe deciso della loro vita e morte. Inoltre, il periodo della loro schiavitù era dieci volte più lungo degli altri. Centomila anni!


Questo era più vicino a un vero marchio da schiavo. L'unica differenza era che non sarebbe durato per sempre.


Yi Yun guardò freddamente Song Zhanchen e Zhang Tianxing. Non si preoccupò di chiedere cosa avessero deciso. Non aveva la pazienza di farlo. Se non si fossero sottomessi, poteva semplicemente ucciderli direttamente.


Le bocche di Song Zhanchen e Zhang Tianxing fremettero. Si sentirono come se la loro spina dorsale fosse stata estratta. Se non fossero stati gravati dalla loro responsabilità nei confronti delle loro famiglie, si sarebbero potuti ribellare. Tuttavia, data la situazione, avrebbero rischiato che le loro intere famiglie venissero cancellate dalla Cresta delle Miriadi di Divinità da Yi Yun.


Non potevano accettare che le loro rispettive famiglie, fiorite per anni nella Cresta delle Miriadi di Divinità, fossero distrutte a causa dei loro errori. Non avevano altra scelta. Potevano solo inchinarsi davanti a Yi Yun e dire: "Mi sottometto..."


Yi Yun rimase impassibile mentre lanciava i marchi dell'anima. I grigi marchi spirituali si trasformarono in flussi di luce che volarono nelle fronti di Song Zhanchen e Zhang Tianxing. I loro corpi sussultarono, e quando riaprirono gli occhi, la mortificazione e l'indignazione nei loro occhi erano svanite. Erano state sostituite da obbedienza e sottomissione.


