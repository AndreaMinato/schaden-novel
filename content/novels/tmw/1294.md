---
weight: 1294
title: Capitolo 1294 - Ritorno nella Cresta delle Miriadi di Divinità
pubDate: 2026-02-09T09:11:03.497Z
tags:
    - tmw
---


Capitolo regolare,
12 capitoli in coda totali (12 Ducan)
0/1 sponsorizzazioni 1 euro a capitolo,
-Schadenfreude


Quando il patriarca Miriadi di Divinità aveva portato via Yi Yun e tutti gli Anziani della Cresta delle Miriadi di Divinità, la setta era rimasta senza guida. Il palazzo dell'Imperatore di Giada era crollato improvvisamente e molti discepoli non avevano capito cosa fosse successo.


Negli ultimi giorni, sotto la guida degli Anziani della corte esterna, le macerie del Palazzo dell'Imperatore di Giada crollato erano state gradualmente rimosse. Molti temevano che la Cresta delle Miriadi di Divinità fosse stata attaccata.
Visto che tutti i superiori della setta erano scomparsi e l'onda d'urto di energia proveniente dalla formazione di teletrasporto, ipotizzarono che i vertici della Cresta delle Miriadi di Divinità fossero andati a combattere una battaglia intensa contro un nemico sconosciuto.


Era passato un bel po' di tempo, ma non sentivano ancora notizie di lui. Non sapevano nemmeno dove stessero combattendo. Questo lasciava molti in ansia.


Poi, un giorno, l'energia si concentrò nel cielo sopra la Cresta delle Miriadi di Divinità. Le leggi della dimensione spaziale divennero caotiche di conseguenza.


"Boom!"


Il cielo si squarciò improvvisamente facendo apparire un enorme mulinello dal nulla. Tempeste caotiche sgorgarono dal vortice.


"Che cosa sta succedendo?"


Le espressioni dei discepoli della Cresta delle Miriadi di Divinità cambiarono drasticamente quando videro gli Anziani emergere dal vortice. Si erano resi conto che si trattava di un passaggio spaziale.


"Gli Anziani sono tornati!"


“Ahah, finalmente sono tornati sani e salvi. È meraviglioso."


Molti tirarono un sospiro di sollievo. Il gruppo partito costituiva la colonna portante della setta, quindi se fosse successo loro qualcosa di male, la Cresta delle Miriadi di Divinità sarebbe stata spacciata. Anche i discepoli ordinari avrebbero perso ogni protezione a loro concessa e i loro bei giorni sarebbero terminati.


"Vedo il capo della mia famiglia!" Esclamò un membro della giovane generazione del clan Song. Tirò un sospiro di sollievo quando vide Song Zhanchen tornare sano e salvo. Si diceva che la famiglia Song si trovasse in una situazione precaria. Non poteva permettersi un'altra perdita.


In quel momento, ci fu una forte esplosione. Il tunnel spaziale appena aperto tremò e ne uscì un gigantesco calderone di bronzo in volo. Era estremamente pesante e sembrava che il varco spaziale non potesse sopportare il suo passaggio.


"Il Calderone del Drago Ascendente!" I discepoli della Cresta delle Miriadi di Divinità naturalmente lo riconobbero.


"Eh? Perché non vedo il maestro della setta?" Chiese qualcuno.


La gente notò la sua assenza. Il patriarca Miriadi di Divinità era scomparso, ma quella non era una sorpresa. Era sempre misterioso nei suoi spostamenti, ma era strano che il maestro della setta non fosse tornato.


Inoltre, erano sconcertati nel vedere chiaramente un giovane in piedi sul coperchio del calderone, mentre lo usava come cavalcatura.


"Quello non è Yi Yun?" Esclamò qualcuno.


Il Calderone del Drago Ascendente era il tesoro fondamentale della Cresta delle Miriadi di Divinità. Tipicamente, tutti avrebbero porto omaggio al Calderone del Drago Ascendente come fosse una divinità. Ma ora, Yi Yun lo stava calpestando. Come potevano non essere sorpresi?


Tuttavia, nonostante lui fosse in piedi sul Calderone del Drago Ascendente, gli Anziani presenti sembravano ignorarlo. Invece, circondavano Yi Yun come una miriade di stelle attorno ad una luna. Tutti i presenti ne furono sbalorditi.


Che diavolo stava succedendo?


"Anche il giovane maestro Yi è tornato sano e salvo..."


Nella torre Luna Sommersa, Duanmu Qingwen osservava la scena da lontano. Tirò un sospiro di sollievo dopo aver visto Yi Yun finalmente tornare. Era stata costantemente preoccupata che potesse finire nei guai, dato che era stato imprigionato per così tanto tempo. Numerose persone nella Cresta delle Miriadi di Divinità desideravano vedere Yi Yun soffrire.


"Capitano, cosa sta succedendo?" Chiese un membro della famiglia Song. Avevano precedentemente sentito voci di corridoio affermare che il patriarca Miriadi di Divinità aveva imprigionato Yi Yun e che lo avrebbe giustiziato. Aspettavano con ansia l'esecuzione del giovane in modo da vendicare il loro clan. Ma ora, Yi Yun appariva vivo e vegeto. Era perfino sopra al Calderone del Drago Ascendente.


"Capitano, perché quel piccolo bastardo di Yi Yun osa stare sul Calderone del Drago Ascendente..."


Un uomo di mezz’età della famiglia Song si fece avanti e parlò con Song Zhanchen. Era qualcuno che Yi Yun conosceva, era il sovrintendente Song, responsabile del dipartimento delle faccende varie, nel distretto dei discepoli centrali.
All'epoca, aveva trasferito Zuoyan Xiaoyu dalla torre Luna Sommersa e l'aveva assegnata come serva a Zhang Wuchen e Song Bowen. Yi Yun era andato al dipartimento delle Faccende Varie per informarsi sul trasferimento e lui aveva fatto finta di non sapere nulla. Alla fine, era stato brutalmente picchiato e sfigurato da Yi Yun. Aveva consumato molte erbe e aveva impiegato sei mesi di tempo per riprendersi finalmente.


Song Yuanpin covava rancore per l'umiliazione subita. Stava aspettando un'opportunità per vendicarsi. Pensava che presto avrebbe avuto un’occasione, ma questa nuova, strana scena lo fece avvilire.


Parlò a bassa voce a causa della stranezza della faccenda. Non osava inveire direttamente. Solo Song Zhanchen poté sentirlo.


Credeva originariamente che il suo capofamiglia gli avrebbe spiegato il motivo, ma non si aspettava che l'espressione di Song Zhanchen si rabbuiasse nel momento in cui sentì le sue parole!


"Maledetto schiavo con gli occhi dietro la testa! Che sciocchezze stai blaterando! Vuoi proprio morire!”


Mentre parlava, Song Zhanchen fece improvvisamente un passo avanti e lo schiaffeggiò in pieno volto!


"Pa!"


Si sentì il suono nitido di carne e pelle che venivano sbattuti mentre Song Yuanpin gridava di dolore. Il colpo era stato così intenso che sollevò Song Yuanpin, facendolo roteare in aria e la sua guancia era stata ridotta in poltiglia per l’impatto.


Prima che Song Yuanpin atterrasse, Song Zhanchen fece un altro passo avanti e sferrò un calcio, colpendolo all'addome.


"Peng!"


Song Yuanpin gridò miserabilmente e sputò una boccata di sangue. Volò via per decine di metri, schiantandosi pesantemente contro un muro.


"Boom!"


Le pareti di granito tremavano mentre il sangue vi schizzava sopra. Song Yuanpin era stato stordito da Song Zhanchen. Scivolò giù dal muro e vedeva doppio. Non riusciva a distinguere più nulla con chiarezza.


Non riusciva a capire cosa ci fosse di sbagliato in ciò che aveva detto. Perché era stato brutalmente picchiato dal suo capofamiglia? Nemmeno Yi Yun lo aveva malmenato così brutalmente. Sentì chiaramente che il suo dantian si era incrinato per il calcio del capofamiglia. Era stata davvero una brutta botta.
Era appena guarito dalle ferite e ora sarebbe stato costretto di nuovo a letto. Questa volta, si sarebbe dovuto riposare almeno un anno.


L'atto improvviso di brutalità fece ammutolire tutti. Guardarono Song Zhanchen sconvolti, incerti sul perché avesse improvvisamente picchiato qualcuno della sua stessa famiglia.


"Ascoltate!" Disse Song Zhanchen. "Da oggi, il giovane maestro Yi sarà il nuovo capo della Cresta delle Miriadi di Divinità! E da oggi, la Cresta delle Miriadi di Divinità avrà solo un maestro della setta e nessun patriarca. Il maestro della setta deterrà l'autorità suprema nella Cresta delle Miriadi di Divinità!
In futuro, tutti voi dovrete seguire gli ordini del giovane maestro Yi. Chiunque gli manchi di rispetto sarà sistemato secondo le regole della setta. Non chiedete pietà, perché questa punizione è già considerata leggera."


Song Zhanchen aveva infuso la sua voce con qi vitale, permettendole di raggiungere ogni angolo del picco principale.


Tutti rimasero pietrificati. Nessuno osava credere alle proprie orecchie!


Yi Yun era il nuovo maestro della Cresta delle Miriadi di Divinità?!


Inoltre, la Cresta delle Miriadi di Divinità avrebbe avuto solo un capo e nessun patriarca?!


Song Zhanchen era impazzito?


Il patriarca Miriadi di Divinità ricopriva una posizione stimata. Aveva peso in tutto il Mare Calmo! Anche se il patriarca Miriadi di Divinità si fosse dimesso, Song Zhanchen non poteva semplicemente dichiarare che da quel giorno avrebbero avuto solo un maestro di setta e nessun patriarca!


Inoltre, perché il patriarca Miriadi di Divinità avrebbe dovuto cedere la posizione a Yi Yun?


Se voleva cederla, avrebbe dovuto darla a Feng Yunyang. A proposito, dov'era?


La gente non riusciva a vedere alcun segno di Feng Yunyang. E quando notarono come gli Anziani presenti non avessero obiettato o protestato alle parole di Song Zhanchen, come se stessero ammettendo silenziosamente quanto detto, i discepoli della Cresta delle Miriadi di Divinità rimasero completamente sbalorditi. Avevano la sensazione di stare vivendo un sogno folle e ridicolo.


"Cosa state a guardare impalati? Inchinatevi rapidamente al nostro nuovo maestro della setta!"


Song Zhanchen li esortò. Tuttavia, la gente reagì lentamente alla sua esortazione. Non potevano accettare una tale realtà.


"Non avete sentito quello che ho detto?"


Song Zhanchen si fece improvvisamente avanti e sferrò due pugni. Altri due membri della famiglia Song furono lanciati come palle di gomma. Quelli che erano rimasti nella Cresta delle Miriadi di Divinità erano i discepoli più deboli, quindi come potevano sopportare gli attacchi di Song Zhanchen?


Furono picchiati così malamente da sputare grandi quantità di sangue.


Vedendo Song Zhanchen ardere di intento omicida, qualcuno di furbo si inchinò freneticamente. Disse: "Le porgiamo i nostri rispetti, maestro della setta!"


Sebbene non sapessero cosa fosse successo, la situazione si era evoluta fino a questo punto. Se non si fossero inchinati, sarebbero stati malmenati da Song Zhanchen. Era sconosciuto il motivo per cui Song Zhanchen fosse improvvisamente diventato il fedele sottoposto di Yi Yun. Non mostrava alcuna pietà nei suoi attacchi.


"Portiamo i nostri rispetti al maestro della setta..."


Tutti cominciarono a inchinarsi.


Yi Yun si sentì un po' senza parole quando vide così tante persone inchinarsi davanti a lui. Voleva solo tornare alla Cresta delle Miriadi di Divinità. Non si aspettava di assistere a una scena del genere. Non aveva mai menzionato nulla riguardo a un nuovo maestro della setta. Era stata una decisione di Song Zhanchen.


Forse a causa dell'esistenza del marchio da schiavo, Song Zhanchen si era completamente sottomesso a Yi Yun. Doeva essere per questo. Questo fece sospirare Yi Yun. Un marchio da schiavo era veramente opprimente!


Yi Yun non dava molta importanza alla sua nuova posizione di maestro della setta. Non era interessato alle formalità. Disse: "Non c'è bisogno di tutte queste formalità. Tornate ai vostri compiti. Siete congedati."


Detto questo, Yi Yun volò verso la torre Luna Sommersa con il Calderone del Drago Ascendente sotto i piedi.

1 euro a capitolo in più per le serie Hail The King, I Shall Seal The Heavens, Martial God Asura e True Martial World (tranne per “Against The Gods” ma solo perché l’autore potrebbe fermarsi in qualsiasi momento), link qui: https://www.paypal.me/xiarossi
Idem per Overgeared, link qui: https://www.paypal.me/dgregoli


  



Capitoli più recenti…


Against The Gods  -  ATG MENU
2318 atg 2138 capitolo regolare
	03/02
	2317 atg 2137 capitolo regolare
	02/02
	

Hail The King -  HTK MENU
866 htk 866 capitolo regolare
	05/02
	865 htk 865 capitolo regolare
	04/02
	

I Shall Seal The Heavens - ISSTH MENU
1409 issth 1409 ringraziamo M!
	08/02
	1408 issth 1408 ringraziamo M!
	07/02
	

Martial God Asura - MGA MENU
2328 mga 2328 ringraziamo Manu!
	08/02
	2327 mga 2327 capitolo regolare
	06/02
	

Next
https://next-novel.vercel.app/chapters


Overgeared - OV MENU
1264 Overgeared 1264 capitolo regolare
	04/02
	1263 Overgeared 1263 capitolo regolare
	28/01
	

True Martial World - TMW MENU
1297 tmw 1297 capitolo regolare
	08/02
	1296 tmw 1296 capitolo regolare
	08/02
	1295 tmw 1295 ringraziamo Ducan!
	07/02
	

Racconti in corso
Against The Gods ATG MENU
	Martial God Asura MGA MENU
	Hail The King HTK MENU
	I Shall Seal The Heavens ISSTH MENU
	NEXT sul sito https://next-novel.vercel.app/ di Khaos
	Overgeared OV MENU
	True Martial World TMW MENU
	

+ Sito Against The Gods Manga (per ora è un esperimento, non so se c’è abbastanza spazio per tutte le immagini): Against The Gods Manga & co – Against The Gods Manga
Per il resto c’è google drive: google drive file AGAINST THE GODS MANGA




Racconti completi
Coiling Dragon COILING DRAGON MENU Schadenfreude
	Martial World MW MENU Schadenfreude
	Mother of Learning  Mother Of Learning.epub
	Release That Witch RTW MENU
	Warlock of the Magus World MENU WMW Maria Teresa Vulcano, Uncle Fatty
	

Racconti in sospeso
* Absolute Choice AC MENU
* Battle Through The Heavens BTTH MENU
* Book Eating Magician BEM MENU
* Bringing The Nation’s Husband Home  BNHH MENU
* Library Of Heaven’s Path LOHP MENU
* The Legend of Randidly Ghosthound LRG MENU
* The Lord of the Mysteries MENU LM


Aggiornamenti…
Trasferiti capitoli di The Lord of The Mysteries…
Trasferiti capitoli di Library Of Heaven’s Path
Trasferiti capitoli di Martial World fino al 1000
Editing capitolo 13 di Martial World…
Editing libro 3, cap 20 di Coiling Dragon…


Programmazione…
Lunedì:  1 capitolo di Against The Gods
	Martedì:  1 Against The Gods
	Mercoledì:  1 capitolo di Hail The King e 1 capitolo Overgeared (Decchan04)
	Giovedì:  1 Hail The King e 1 capitolo di Martial God Asura
	Venerdì:  1 Martial God Asura e 1 capitolo I Shall Seal The Heavens
	Sabato:  1 capitolo di True Martial World
	Domenica:  2 True Martial World e 1 capitolo del fumetto di Against The Gods
	



Per donazioni…


-Schadenfreude (against the gods, true martial world, martial god asura, hail the king, coiling dragon, martial world) https://www.paypal.me/xiarossi
o contattatemi su discord e troveremo un modo XD
-Decchan4 (overgeared) https://www.paypal.me/dgregoli
-Altri ancora quando riuscirò a beccare gli altri traduttori


Per segnalazioni e commenti
DISCORD: https://discord.gg/RJu8bnSYWd

