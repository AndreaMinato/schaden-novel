---
weight: 1295
title: Capitolo 1295 - L'Incarico di Huan Chenxue
pubDate: 2026-02-09T09:11:03.424Z
tags:
    - tmw
---


Capitolo sponsorizzato, ringraziamo Ducan!
11 capitoli in coda totali (11 Ducan)
0/1 sponsorizzazioni 1 euro a capitolo,
-Schadenfreude


Durante gli ultimi sei mesi, la torre Luna Sommersa era rimasta in uno stato di isolamento. C'erano ancora molte guardie a pattugliare fuori, per ordine del maestro della Cresta delle Miriadi di Divinità, e che precedentemente sorvegliavano la zona per impedire a Yi Yun di andarsene.


In quel momento, le guardie videro Yi Yun avvicinarsi a loro e si sentirono oppressi semplicemente dalla tumultuosa potenza del Calderone del Drago Ascendente.


Avevano sentito anche le parole di Song Zhanchen. Sebbene non sapessero cosa fosse successo, chiaramente non era il momento per loro di fare domande sulla questione. Si inchinarono immediatamente a Yi Yun che si avvicinava. "I nostri saluti, maestro della setta."


In quel momento, si sentivano a disagio. Durante gli ultimi sei mesi, non erano mancati i casi in cui avevano creato difficoltà a Yi Yun. Se Yi Yun fosse stato infastidito da loro, sarebbero stati nei guai.


Yi Yun li ignorò e andò direttamente dentro la torre Luna Sommersa.


"Giovane maestro..."


Duanmu Qingwen si fece avanti nel momento in cui Yi Yun atterrò. Era semplicemente contenta del suo ritorno, ma non si sarebbe mai aspettata che sarebbe diventato improvvisamente il maestro della setta. Inoltre, tutte le figure importanti nella Cresta delle Miriadi di Divinità lo trattavano con timore e rispetto.


"Boom!"


Il Calderone del Drago Ascendente atterrò pesantemente nel cortile della torre Luna Sommersa, riempiendolo completamente.


Quando era stata reclutata, Duanmu Qingwen aveva tentato di risvegliare il Calderone del Drago Ascendente con il suo sangue. Allora aveva provato un timore reverenziale sentendo l’aura del tesoro.


"Mi dispiace per averti fatto soffrire per sei mesi." Disse Yi Yun saltando giù dal Calderone del Drago Ascendente. Non poteva ancora nascondere il tesoro nel suo corpo.


Yi Yun sapeva che Duanmu Qingwen lo aveva accompagnato nella sua reclusione per sei mesi e aveva dovuto sopportare un periodo di enorme tensione. Dopotutto, erano girate voci che Yi Yun prima o poi sarebbe stato condannato a morte.


In quanto sua serva, il destino di Duanmu Qingwen sarebbe stato probabilmente tragico se gli fosse successo qualcosa. Zuoyan Xiaoyu era un chiaro precedente. Alcune persone avrebbero sfogato la loro rabbia sulle persone vicine a Yi Yun una volta che non fossero riuscite a vendicarsi contro di lui.


Yi Yun fece un cenno con la mano mentre la torre dell’Avvento Divino apparì dal nulla. Subito dopo, una figura volò fuori dalla pagoda, atterrando accanto a Duanmu Qingwen.


Era proprio Zuoyan Xiaoyu. Duanmu Qingwen rimase sbalordita quando la vide: "Xiaoyu, stai bene? Il giovane maestro... ti ha salvato?"


Duanmu Qingwen era estremamente scioccata. Aveva precedentemente sentito che Zuoyan Xiaoyu era stata portata via dalle famiglie Song e Zhang e credeva che fosse andata incontro ad un destino orribile. Non si sarebbe mai aspettata di vederla completamente illesa proprio davanti a lei.


"Sì, ho ucciso Song Bowen e Zhang Wuchen e ho salvato Xiaoyu. Visto che non potevo renderlo pubblico come li avevo uccisi, ho nascosto Xiaoyu."


Yi Yun spiegò l'intera situazione in poche parole, lasciando a bocca aperta Duanmu Qingwen. La situazione era stata davvero pericolosa. Sembrava impossibile che fosse stato capace di salvare Zuoyan Xiaoyu.


Tuttavia, a pensarci bene, Yi Yun era diventato quasi all'istante il maestro della Cresta delle Miriadi di Divinità. Se poteva far accadere un miracolo simile, allora uccidere Song Bowen e Zhang Wuchen a milioni di chilometri di distanza non sembrava così folle in confronto.


"Da oggi, voi due potete rimanere insieme nella torre Luna Sommersa. Se siete interessate, potete apprendere le tecniche di coltivazione della Cresta delle Miriadi di Divinità. Io entrerò in isolamento per un po' di tempo." Disse Yi Yun semplicemente. Data la sua attuale posizione, Duanmu Qingwen e Zuoyan Xiaoyu non sarebbero più state maltrattate. Era persino probabile che la gente si precipitasse ad adularle e a metterle su un piedistallo.


Per quanto riguardava le tecniche di coltivazione della Cresta delle Miriadi di Divinità, Yi Yun non le considerava nulla dopo aver ottenuto la Tecnica dell'Imperatore Drago. Tuttavia, per le due ragazze, sarebbero stati tesori supremi.


Zuoyan Xiaoyu e Duanmu Qingwen si riempirono di gioia e dissero inchinandosi: “La ringrazio, giovane maestro, per la sua generosità!"


Quando erano state reclutate nella Cresta delle Miriadi di Divinità, erano state ammesse solo alla corte esterna. I benefici di cui potevano godere erano di gran lunga inferiori rispetto a quelli dei discepoli personali. Potevano coltivare solo le tecniche più rozze e banali della setta. Non si sarebbero mai aspettate di ricevere una tale opportunità.


Duanmu Qingwen era estremamente curiosa di sapere come Yi Yun fosse diventato il capo della Cresta delle Miriadi di Divinità. Tuttavia, prima che potesse chiedere, Yi Yun entrò in un lampo nel Calderone del Drago Ascendente.


Ora che aveva il Calderone del Drago Ascendente, non aveva più bisogno di una camera di isolamento.


...


In quel momento, nello spazio aperto dell'interno del Calderone del Drago Ascendente, c'era un vecchio seduto in un angolo. Era concentrato a leggere le nove incisioni del Vero Drago.


In precedenza, Vecchio Serpente aveva squarciato lo spazio e condotto la folla di ritorno alla Cresta delle Miriadi di Divinità dal mondo in miniatura. Solo viaggiare attraverso la turbolenza spaziale aveva richiesto loro quasi un mese.


Per tutto quel mese, Vecchio Serpente era rimasto dentro il calderone per studiare la Tecnica dell'Imperatore Drago.


Era già completamente immerso nelle leggi della Tecnica dell'Imperatore Drago ed era quasi in uno stato simile alla trance.


Possedeva la stirpe del Serpente Alato e la perdita della sua eredità ancestrale lo aveva lasciato turbato. Ma persino l'eredità ancestrale del Serpente Alato era di gran lunga inferiore alla Tecnica dell'Imperatore Drago.


Sebbene la Tecnica dell'Imperatore Drago fosse profonda e intricata, era troppo difficile per Vecchio Serpente coltivarla.


"Che peccato..." Vecchio Serpente tra borbottò sé e sé. "La Tecnica dell'Imperatore Drago è in parte una tecnica che apre il potenziale vitale di una persona. Inoltre, per raffinare la reliquia, è necessario riunire un gran numero di tesori divini.
Se dovessi cercare di coltivarla ora, sarebbe troppo tardi... Più della metà della mia durata di vita è stata consumata e rimane poco del mio potenziale vitale. E, soprattutto, una volta sono stato gravemente ferito. Questo rende ancora più difficile per me coltivarla..."


Vecchio Serpente sospirò. Era assorto nella lettura della Tecnica dell'Imperatore Drago, ma le varie limitazioni lo lasciavano deluso.


"Signore, non c'è proprio modo di coltivarla?" Sentendo le parole di Vecchio Serpente, Yi Yun provò compassione. Vecchio Serpente si era impegnato molto per così tanto tempo per ottenere la Tecnica dell'Imperatore Drago. Aveva perfino fatto tutto il lavoro nella battaglia finale con il patriarca Miriadi di Divinità. Aveva pagato un prezzo piuttosto considerevole ma, alla fine, non poteva nemmeno coltivarla. Era una figura piuttosto tragica.


"Dovrei essere in grado di coltivarne un po', ma al massimo dal dieci al venti per cento. Non riuscirei a coltivare un drago. Al massimo potrei praticare il volume del Serpente Alato e coltivare un antico lignaggio del Serpente Alato.”


Vecchio Serpente scosse la testa. Forse per lui, ottenere la Tecnica dell'Imperatore Drago era per lo più un pensiero sentimentale.


"Signore, se ha bisogno di pillole o reliquie, posso darle un po' di aiuto. Sono piuttosto fiducioso nella mia conoscenza dell'alchimia." Offrì Yi Yun. Era fiducioso di poter raffinare con successo la maggior parte delle pillole richieste dalla Tecnica dell'Imperatore Drago purché gli ingredienti fossero disponibili.


Vecchio Serpente rise e disse: "Non c'è bisogno di questo per il momento. Ragazzo, sebbene la Tecnica dell'Imperatore Drago sia buona, coltiva semplicemente il corpo fisico per stimolare il proprio potenziale vitale! Le tue intuizioni nomologiche sono estremamente profonde e il tuo Cuore della Spada è molto potente.
Ma sei carente per quanto riguarda il tuo utilizzo del qi vitale. Probabilmente non sei mai venuto in contatto con tali tecniche. Non mi avevi chiesto in precedenza cos’ha scritto quella ragazza, Chenxue, nella sua lettera?" Chiese Vecchio Serpente. Yi Yun drizzò le orecchie. La lettera era scritta in una lingua che Yi Yun non aveva mai visto prima.


"Quella ragazza Chenxue mi ha dato una panoramica delle tue esperienze passate. Ha anche analizzato i punti deboli nella tua coltivazione. Avendo visto la mia migliore abilità, mi ha esortato a insegnarti la Sacra Costituzione da Combattimento."


