---
weight: 130
title: Capitolo 13 - Il risultato inaspettato della raccolta delle erbe
pubDate: 2023-05-20T14:09:48.020Z
tags:
    - tmw
---


Anche se era nelle lande selvagge dove le condizioni di vita erano dure, la tribù Lian possedeva un'area che produceva erbe, era la montagna delle erbe del clan!

La montagna delle erbe era un'area con una certa densità di Qi vitale che contribuiva alla crescita delle piante. Poteva essere considerato a stento un santuario.

Questo però solo per il povero clan Lian. Agli occhi di una grande tribù, questa montagna delle erbe non era nulla. Dopotutto, nelle vaste lande selvagge, c'erano molti posti permeati da Qi vitale.

Una comune grande tribù avrebbe scelto ricchi luoghi da sogno dove sistemarsi. Solo aree del genere producevano molte risorse che avrebbero adiuvato la coltivazione dei guerrieri.

L'aspetto più importante era che le bestie della desolazione e quelle selvatiche per qualche motivo sconosciuto evitavano questi "santuari". Questo garantiva la sicurezza dei clan.

Naturalmente ci sarebbe stato un raro caso di una bestia della desolazione ferita o provocata che si sarebbe precipitata dentro e distrutto una piccola tribù.

Ovviamente c'erano vantaggi e svantaggi. Mentre teneva lontane molte bestie della desolazione, il santuario faceva diminuire il numero di animali nelle vicinanze. Trovare bestie selvatiche non era facile perché conigli o cervi erano già stati cacciati tutti in passato.

Così solo i Guerrieri dal Sangue Viola potevano entrare nelle terre selvagge per andare a caccia.

I santuari delle lande selvagge erano una risorsa molto ricercata. La montagna delle erbe della tribù Lian era di bassissimo livello, sennò come avrebbe fatto questo clan a tenerla?

Anche se la montagna delle erbe era di basso livello, era molto apprezzata dalla tribù Lian ed era il motivo per cui si era formato il clan.

Ogni volta che gli abitanti del villaggio venivano mandati a raccogliere erbe, sarebbero stati perquisiti rigorosamente per impedire che qualcuno accumulasse erbe di nascosto.

Yi Yun portava un cesto e camminava accanto a Jiang Xiaorou. Le fece domande sui livelli del mondo marziale.

Quello più basso era chiamato Sangue Mortale e gli esperti a questo livello venivano chiamati guerrieri dal Sangue Mortale.

I confini del Sangue Mortale non erano chiari, era solo un termine generale usato dalla comunità dei praticanti di arti marziali.

Questo nome derivava dal fatto che erano mortali dal sangue normale.

In realtà erano solo guerrieri ordinari. Anche se praticavano le arti marziali, non erano distinguibili dagli altri mortali. Non potevano sfuggire al fatto che erano mortali.

Tuttavia erano molto più forti della gente comune. Potevano fare a pezzi una tigre e correvano veloci come cavalli.

Lo stadio del Sangue Mortale era diviso in cinque livelli, il primo era Valore, il secondo era Vigore, il terzo era Tuono, il quarto era Meridiani e il quinto Raccoglitore di Qi.

Il primo livello del Valore si otteneva sollevando pesi, correndo, fare la lotta e nutrendosi di ginseng, di corna, carne e vari cibi preziosi. Migliorando lentamente la propria costituzione, la forza e la velocità sarebbero aumentate drasticamente!

Yi Yun al momento era al livello del Valore. La sua forza era aumentata di circa 136 chili e la sua velocità era il doppio di quella di Zhao Tiezhu.

Yi Yun sarebbe stato considerato molto più forte dei guerrieri del Valore più potenti visto che aveva solo dodici anni e la sua forza fisica era paragonabile ad un uomo in forma.

Strettamente parlando, la fase del Valore non poteva nemmeno essere considerata il primo passo nelle arti marziali.

Per il Sangue Mortale di secondo livello, il Vigore si sarebbe riferito ad un guerriero ancora più in forma, dai respiri estremamente lunghi. Un guerriero del Vigore ben addestrato poteva formare una freccia d'aria con un respiro. Era uno stato denominato come "Inspirare come un serpente, espirare a freccia". Era visualmente ovvio d'inverno e una freccia d'aria poteva arrivare fino a cinque piedi di distanza, trafiggendo la carta!

Una persona al livello del Vigore avrebbe avuto una frequenza cardiaca pari ad un terzo di quella di una persona normale. Ma ogni circolazione aveva degli effetti intensi. Un guerriero del genere poteva correre veloce come un cavallo per un'ora senza ansimare o senza che il suo battito cardiaco accelerasse.

Il terzo livello del Tuono si riferiva alla circolazione perfetta del corpo, dei muscoli, delle fasce e delle ossa. Ogni parte del corpo poteva essere coordinata perfettamente. Poteva stare perfettamente fermo e attaccare come un leone.

Un guerriero del Tuono che aveva raggiunto alla perfezione questo stadio avrebbe emesso dei fragori tonanti dalle giunture mentre esercitava la sua forza, ed era da questo fenomeno che derivava il suo nome.

Il quarto livello dei Meridiani si riferiva alla depurazione dei dodici meridiani e alla concezione e al controllo dei vasi sanguigni tramite la circolazione perfetta dell'energia nei meridiani. Arrivando a questo punto, un praticante di arti marziali poteva percepire il qi vitale del mondo.

Il Raccoglitore di Qi del quinto livello completava questo processo. Poteva percepire il qi vitale del mondo e anche assorbirlo.

Al picco di questo stadio, il qi vitale del mondo avrebbe trasformato il corpo e ringiovanito una persona, facendole raggiungere un nuovo stadio: il Sangue Viola.

Strettamente parlando, lo stadio del Sangue Viola era il vero inizio del percorso delle arti marziali.

Quando un guerriero coltivava fino ad un certo punto, il suo corpo sarebbe cambiato. Nel momento in cui fosse avanzato di stadio, tutto il suo sangue sarebbe diventato pesante quanto il mercurio. Questo sangue avrebbe rivelato un colore dorato e violaceo al sole.

Era da questo che derivava il suo nome!

I guerrieri arrivati allo stadio del Sangue Viola erano molto forti e potevano sostenere da soli una piccola tribù. Così erano ad una posizione elevatissima nelle lande selvagge.

Un guerriero dal Sangue Viola sarebbe stato trattato come un imperatore in qualsiasi tribù di piccola-media grandezza. Ogni membro del clan avrebbe ubbidito ai suoi ordini. Aveva un vasto controllo e determinava la vita e la morte della tribù. Avrebbe avuto a disposizione ogni donna bella del clan e loro ne sarebbero state anche onorate. Perfino la figlia del patriarca sarebbe stata lieta di andare a letto con una figura del genere.

Era inevitabile. Quale ragazza che conduceva una vita precaria mangiando piccole quantità di porridge non avrebbe apprezzato la comparsa di un eroe che le avrebbe permesso di condurre una vita migliore.

In quest'era, gli esseri umani rispettavano il forte, specialmente le femmine!

"Yun'er, ora mi arrampicherò per prendere erbe. Le lancerò giù per te così le raccoglierai."

Disse Jiang Xiaorou mentre cercava di aggrapparsi a del bambù. La montagna delle erbe del clan Lian copriva un'area vasta, ma era estremamente pericolosa!

La maggior parte delle erbe crescevano sulle rupi, così non erano facili da raccogliere.

Scalare rupi per raccogliere erbe era un compito estremamente pericoloso. Provocava molte morti. Yi Yun precedentemente aveva fatto la stessa fine.

Ora che era resuscitato, Jiang Xiaorou aveva deciso di non lasciarlo più scalare le rupi.

Per non farle correre rischi, Yi Yun insistette: "Sorella, tu raccogli le erbe giù. Lascia a me la parte sopra!"

"Yun'er, smettila di perdere tempo! Ti sei appena ripreso. Come avesti l'energia per scalare..." Jiang Xiaorou si fermò a metà discorso quando vide Yi Yun aggrapparsi al bambù e salire agilmente per le rupi come una scimmia.

"Yun... Yun'er..." Jiang Xiaorou lo fissò. Stava scalando la rupe verticale con la stessa facilità con cui sarebbe camminato per una pianura. Da quando era diventato così agile?

Per raccogliere erbe non bisognava solo scalare. Ci voleva esperienza e familiarità con le erbe e i posti dove crescevano di solito.

Ad esempio, alcune erbe preferivano l'ombra, mentre altre stavano al sole. Alcune erbe crescevano più in luoghi secchi, mentre altre in terreni umidi.

Yi Yun si era informato sulle erbe il giorno prima, ma le sue conoscenze erano limitate.

Aveva intenzione di usare la sua agilità per compensare la sua inesperienza, ma presto capì che non era necessario.

Proprio quando arrivò ad otto metri di altezza, Yi Yun vide puntini lucenti sollevarsi da un macigno vicino.

I puntini di luce rimasero nell'aria per un po' di secondi per poi volare dritti verso il petto di Yi Yun.

La freschezza del Cristallo Viola divenne più vivida e l'energia fluì per le sue vene, dandogli una sensazione estremamente confortevole.

Sicuramente il Cristallo Viola stava assorbendo energia.

"Che sia..."

Yi Yun salì facilmente e guardò sotto il macigno, c'erano dei frutti rosso fuoco delle dimensioni dei suoi pugni!

Il Dan Guo era un'erba di basso livello dello stadio del Sangue Viola. Dal suo colore, probabilmente era un'erba di più di vent'anni.

Yi Yun ne fu molto contento. Proprio quando cercò di raccoglierlo, un puntino luminoso volò dal Dan Guo dritto verso il suo petto!

Un secondo dopo, al terzo seguì un quarto puntino luminoso.

Il numero dei puntini luminosi era aumentato. La superficie del Dan Guo emanava un lieve scintillio, così, se uno non l'avesse esaminato con attenzione, se lo sarebbe perso.

Il Cristallo Viola poteva assorbire l'essenza del Dan Guo!



