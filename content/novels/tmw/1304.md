---
title: Capitolo 1304 - Perché farsi problemi
pubDate: 2026-02-16T13:35:04.509Z
tags:
    - tmw
---


Capitolo sponsorizzato, ringraziamo Ducan!
5 capitoli in coda totali (5 Ducan)
0/1 sponsorizzazioni 1 euro a capitolo,
-Schadenfreude


"Yuesha, voi due vi conoscete?"


La signora dell'Isola Chiaro Lunare poteva quasi sentire le scintille sprigionarsi dagli sguardi della sua discepola e della principessa Gioia Rossa che si incrociavano.


"La conosco, eccome. Anni fa, in un regno mistico, sono quasi morta a causa dei suoi intrighi." Disse Jing Yuesha a denti stretti, con odio.


La principessa Gioia Rossa sbuffò freddamente. "Un regno mistico promuove una competizione di forza dove si rischia la vita. Ho solo indirizzato un piccolo pericolo verso di te. Non ci conosciamo. Ti aspettavi che mi sacrificassi per garantire la tua incolumità? Perché non menzioni come mi hai sottratto qualcosa che sarebbe dovuto appartenere a me?"


"Quanto sei sfacciata? Era un oggetto senza proprietario. Come osi dire che era tuo?"


Jing Yuesha e la principessa Gioia Rossa erano diametralmente opposte. In generale, era difficile per una bellezza tollerare una rivale. Inoltre c’era stato questo conflitto tra di loro.


Vedendo questa scena, la direttrice Su della Terrazza del Cuore Splendente aggrottò leggermente la fronte. Si sarebbe naturalmente schierata con la principessa Gioia Rossa se fosse stata coinvolta in una discussione.


Bisognava sapere che la principessa Gioia Rossa era un'amata figlia del re Yi, che era una figura importante nell'Impero Fuorinuvola. Questa città era il feudo del sovrano. Visto che la Terrazza del Cuore Splendente era costruita nel suo territorio, come potevano non mostrare un po' di preferenza nei confronti della principessa Gioia Rossa?


"Cosa sta succedendo qui?" Chiese la terza direttrice alla bella inserviente.


"Ehm..." La cameriera era un po' nervosa perché temeva di venire biasimata per il malumore della principessa Gioia Rossa. Spiegò immediatamente: "Terza Direttrice, queste persone sono venute per un pasto, ma non ci sono stanze disponibili per loro. Il loro livello VIP è insufficiente per usare le stanze al piano di sopra, quindi ho dovuto rifiutare la loro richiesta. Tuttavia, questa signorina voleva che facessi un'eccezione; quindi, non se n'è ancora andata."


Sentendo la cameriera descriverla in tal modo, Jing Yuesha arrossì per la vergogna.


Aveva cercato di essere discreta inviando una trasmissione della voce all'inserviente, ma ora la donna l'aveva rivelato ad alta voce. Si sentì immediatamente in imbarazzo.


Non importava se ci fossero stati solo l'Isola Chiaro Lunare e il Capitolo del Fulcro Celeste, ma adesso c’era anche la principessa Gioia Rossa.


In effetti la donna rise in modo seducente. "Hehehehe! Quindi è per questo. Avresti dovuto dirlo prima. Dato che il tuo livello VIP non è sufficiente e desideri così tanto una stanza, non mi dispiace farti scroccare un pasto gratuito considerando che ho prenotato tutte le stanze. Zietta Su, puoi aggiungere qualche tavolino negli angoli della stanza? Servi loro qualche piatto."


Come poteva la principessa Gioia Rossa lasciarsi sfuggire l'opportunità di sminuire la sua nemica?


Proprio mentre la principessa Gioia Rossa finiva di parlare, la cucina iniziò a servire i piatti come per accompagnare la sua proposta. In effetti, il banchetto stava per iniziare e la Terrazza del Cuore Splendente di solito serviva i piatti prima di invitare gli ospiti a sedersi.


Jing Yuesha era così infastidita che iniziò a digrignare i denti. Odiava la principessa Gioia Rossa fino al midollo.


Gli esperti dietro di lei occupavano posizioni importanti nel Mare Calmo. Quando avevano subito una simile esperienza? Era tutta colpa sua, eppure non poteva farci nulla.


"Mi dispiace molto. Riguardo alla prenotazione di una stanza, la nostra Terrazza del Cuore Splendente ha regole chiare. Se il suo livello VIP è insufficiente, non c'è molto che possiamo fare. Il banchetto di compleanno della principessa Gioia Rossa inizierà molto presto. Se possibile, per favore andatevene. Mi dispiace molto..."


Il tono della donna era educato ma stava ordinando loro di andarsene. Il gruppo fu colto da quella sensazione deprimente di venire in un ristorante solo per essere scacciati.


In quel momento, anche Yi Yun si sentì dispiaciuto per la disavventura di Jing Yuesha. Non poteva sopportare di vederla andare avanti ulteriormente. Dopotutto, non aveva intenzioni malvagie nei suoi confronti, pensava solo che fosse una giovane troppo competitiva.


Inoltre, dato che avevano scacciato il gruppo, valeva anche per lui. Anche se non era nella sua natura essere insistente, non era nemmeno uno che subiva in silenzio mentre veniva maltrattato.


Proprio mentre stava pensando di fare un dispetto alla principessa Gioia Rossa, notò improvvisamente i piatti serviti dalla cucina della Terrazza del Cuore Splendente. Quei piatti...


Yi Yun ebbe un tuffo al cuore. Li fissò intensamente. Aveva fatto una scoperta sorprendente riguardo alle pietanze del ristorante…


Nel frattempo, gli altri giovani geni dell'Isola Chiaro Lunare e del Capitolo del Fulcro erano inferociti. I membri di questo gruppo erano grandi talenti superiori agli altri. Quando avevano mai subito un trattamento così irritante?


"Il tuo nome è Gioia Rossa? Parteciperai alla competizione marziale, giusto?"


Xia Zijian parlò. La sua voce era fredda e sembrava prepotente.


"Perché? Vuoi sfidarmi? Temo che verrai eliminato ancor prima di arrivare al punto di combattere contro di me!"


La principessa Gioia Rossa lanciò uno sguardo di disprezzo a Xia Zijian. Sottovalutava un cosiddetto genio del Mare Calmo.


Xia Zijian serrò le dita sull'elsa della sua spada. Non era mai stato discriminato in questo modo prima d'ora. "Sono io che temo che tu venga eliminata prima di me. Facciamo così: combattiamo ora per determinare chi è migliore!"


Xia Zijian non poteva più tollerarlo.


"Heh heh, se non fosse per la celebrazione del mio compleanno oggi, ti darei una bella lezione. Ma visto che i piatti sono già stati serviti, specialmente la Fenice in Cerca d'Amore tra le Nuvole, dobbiamo mangiare. Non rovinerò il mio umore e e il mio appetito a causa di alcuni bifolchi. Sarebbe un tale spreco di buon cibo."


"Volevo perfino invitarvi tutti a sedere nell'angolo così da ampliare i vostri orizzonti. Anche se non potevate mangiare, vi sarebbe bastata anche solo un’annusata. I piatti della Terrazza del Cuore Splendente sono nutrienti e permettono di mantenere la giovinezza.
Nutrono anche l'anima. Probabilmente non avete nemmeno sentito parlare di pietanze medicinali del genere.”


La principessa Gioia Rossa lanciò a Jing Yuesha uno sguardo compiaciuto. Aveva detto quelle parole per prendere in giro la giovane, sapendo che non poteva mangiare quel cibo anche se lo desiderava.


Quanto a Xia Zijian, non lo considerava nemmeno. Come poteva abbassarsi così tanto da combattere con lui?


"Gioia Rossa! È solo una tavola di cibo. Credi che mi importi così tanto!?"


Jing Yuesha strinse i pugni sempre più forte per la rabbia. Era come se stesse immaginando di afferrare la principessa Gioia Rossa nelle sue mani e ridurla in poltiglia.


Anche se i piatti della Terrazza del Cuore Splendente erano famosi, erano solo cibo. In qualsiasi altro momento, non le sarebbe importato di poterli mangiare o meno. Tuttavia, la principessa Gioia Rossa aveva sfruttato l’occasione per insultarla ripetutamente e questo l’aveva fatta infuriare.


"Non ti importa? Allora perché non sparisci? Oggi si festeggia il mio compleanno e ho già prenotato l'intero piano. Lasciarti stare è stato un atto della mia buona volontà e farti andare via è solo buonsenso. Ora, per favore, andatevene velocemente!" Le sopracciglia lunghe e belle della principessa Gioia Rossa si incurvarono leggermente mentre aggiungeva una beffa.


"A proposito, zia Su, è meglio che non diate le vostre carte VIP a qualsiasi plebaglia ordinaria."


La direttrice Su fece un sorriso imbarazzato. Sapeva che la principessa Gioia Rossa la stava provocando per farle prendere posizione.


Non desiderava offendere nessuna delle due parti, ma visto che Jing Yuesha e gli altri provenivano dal Mare Calmo, probabilmente se ne sarebbero andati dopo l'Incontro delle Vette del Sud Celeste. Non sarebbe importato se li avesse offesi. Inoltre, l'osservazione di Jing Yuesha aveva denigrato la Terrazza del Cuore Splendente e l’aveva resa molto scontenta.


Scosse gentilmente la testa, si avvicinò a Jing Yuesha e disse: "Rispettabile cliente, questa tavola di cibo medicinale che la nostra Terrazza del Cuore Splendente serve è stata preparata per decine di migliaia di anni nel Gran Mondo del Sud Celeste. Abbiamo soddisfatto innumerevoli clienti, ma oggi le nostre capacità culinarie non sono riuscite a catturare il suo sguardo. Dato che non le importa del nostro cibo, per favore restituisca la sua carta VIP."


Jing Yuesha si infuriò mentre tirava fuori la sua carta VIP e la gettava sul pavimento. "Non la voglio nemmeno!"


Sebbene fosse furiosa, non poteva iniziare una rissa perché questo era il Gran Mondo del Sud Celeste. Poteva solo sopportare.


Vedendo Jing Yuesha gettare la carta VIP, la direttrice Su aggrottò la fronte. Aveva una posizione piuttosto elevata nella città Pozza di Nuvole, e i membri dell'alta società e di ambienti loschi le avrebbero mostrato rispetto.
Non poteva tollerare che Jing Yuesha avesse gettato la carta VIP a terra. Anche lei si infuriò: "Signorina, la nostra carta VIP della Terrazza del Cuore Splendente è proprio come la reputazione della nostra Terrazza del Cuore Splendente. Solo persone importanti la possiedono. Se vedessero come ci sta mancando di rispetto, cosa penserebbero? Se non la vuole, può restituirla gentilmente. Gettarla a terra equivale a denigrare la nostra reputazione. Per favore, la raccolga."


La direttrice Su tese la mano. Era un gesto per spingere Jing Yuesha a raccogliere la tessera e a ridargliela. Se Jing Yuesha fosse stata disposta a cedere, avrebbe potuto lasciar correre la questione. Altrimenti non si sarebbe fatta maltrattare facilmente.


Jing Yuesha quasi perse le staffe. Dal suo punto di vista, la direttrice Su stava esagerando. Li stava cacciando via, riprendendosi anche la carta VIP. Inoltre, pretendeva che lei si piegasse in segno di deferenza?


Anche Jing Yuesha si sarebbe fatta valere. Alzò il piede e calpestò la carta VIP.


"Vecchia, credi di poterci maltrattare facilmente perché veniamo da lontano? Sei stata tu a volere indietro la carta VIP. Puoi scordarti che la raccolga!”


Nel frattempo, Jing Yueyin e Jing Yueping si misero già dietro di lei. Le loro aure erano profonde e incommensurabili come il mare. Il loro portamento era prepotente.


Il Mare Calmo era piccolo, ma l'Isola Chiaro Lunare non era da sottovalutare. Sebbene la Terrazza del Cuore Splendente avesse il supporto della città Pozza di Nuvole, l'Isola Chiaro Lunare non li temeva.


Improvvisamente, l'atmosfera divenne mortalmente seria. Ma prima che qualcuno potesse muoversi, un gruppo di persone apparve all'ingresso.


Erano vestiti con abiti lussuosi. A guidarli era un uomo di mezz’età vestito con un abito in pelle di pitone. Aveva un'aura profonda e il suo passo era deciso. Ogni suo passo sembrava far battere all'unisono i cuori degli altri. Era un esperto impressionante.


Quando l'uomo di mezz’età vide la situazione, alzò le sue folte sopracciglia e chiese: "Gioia Rossa, cosa sta succedendo?"


La principessa Gioia Rossa fu lieta di vedere l'uomo di mezza età. Aveva invitato dei membri della generazione più vecchia alla sua celebrazione di compleanno e l'uomo di mezz’età era il suo sesto zio paterno. Era anche un influente ufficiale dell'Impero Fuorinuvola e occupava una posizione importante.


"Terzo zio, sei arrivato giusto in tempo. Qualcuno sta causando problemi qui alla Terrazza del Cuore Splendente."


La principessa Gioia Rossa colpì per prima per ottenere l'iniziativa. Indicò Jing Yuesha: "Questa ragazza ha gettato a terra la carta VIP della Terrazza del Cuore Splendente e l'ha persino calpestata. Inoltre, visto che non ha potuto prenotare una stanza a causa del mio compleanno, sta facendo una scenata e si rifiuta di andarsene."


La lingua della principessa Gioia Rossa era piuttosto velenosa. Jing Yuesha voleva proprio precipitarsi su di lei e strapparle la bocca.


"Direttrice Su, questa ragazza sta davvero causando problemi?" Chiese l'uomo di mezz’età alla bella donna.


La signora si inchinò con un sorriso civettuolo, "Signor Yun, non è così grave come sembra. I giovani possono essere piuttosto aggressivi a causa della loro età. Sono stati solo pochi insulti pungenti. Desidero solo che questa ragazza raccolga la carta VIP e si scusi."


Mentre la donna parlava, guardò Jing Yuesha.


A questo punto, la questione era degenerata. Jing Yuesha si sentiva offesa e aveva gli occhi rossi. Anche se l'Isola Chiaro Lunare non temeva la Terrazza del Cuore Splendente e gli anziani della setta la sostenevano, erano lì per partecipare all'Incontro del Gran Mondo del Sud Celeste. Come dice il proverbio, anche un potente drago non poteva competere con il serpente nel suo territorio, non era giusto per lei offendere le fazioni locali per una questione di orgoglio, considerando che l'Isola Chiaro Lunare era appena arrivata in città.


Jing Yuesha era irrevocabilmente impegnata nella faccenda. Iniziò a provare un pizzico di rimpianto. Era stata un po' avventata a calpestare la carta...


Non voleva dare altri problemi ai suoi superiori e si preparò a sopportare l’affronto. Mentre guardava la carta VIP sotto i suoi piedi, le sue labbra divennero bianche da quanto le mordeva…


Quasi volle tendere la mano per raccoglierla ma in quel momento, un piede apparve improvvisamente e calpestò la tessera!


Jing Yuesha rimase momentaneamente sorpresa. Era stato un pestone convinto. Quando Jing Yuesha l'aveva calpestata, aveva toccato solo il lato della carta perché le mancava il coraggio di farlo completamente. Ma questo colpo aveva lasciato un'impronta enorme sulla carta VIP.


Alzò lo sguardo verso la persona che aveva steso la gamba. Era... Yi Yun?


Yi Yun disse con un sorriso: "Nipote marziale Yuesha, se vuoi calpestare qualcosa, calpestala completamente. Perché farsi problemi?"


