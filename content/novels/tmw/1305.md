---
weight: 13050
title: Capitolo 1305 - Fama immeritata
pubDate: 2026-02-16T13:35:04.509Z
tags:
    - tmw
---


Capitolo regolare,
5 capitoli in coda totali (5 Ducan)
0/1 sponsorizzazioni 1 euro a capitolo,
-Schadenfreude


L'azione di Yi Yun lasciò tutti i presenti senza parole.


"Tu!" L'espressione della direttrice Su si fece fredda. Iniziò a emanare un'aura rigida e opprimente. Era stata in grado di tollerare l'atto di trasgressione di Jing Yuesha poiché era stata lei stessa a istigare la questione chiedendo indietro la carta VIP. La giovane era stata pubblicamente umiliata, quindi era comprensibile se avesse pestato la carta in un momento di avventatezza.


Ma la direttrice Su non poteva assolutamente sopportarlo da Yi Yun!


La faccenda non aveva nulla a che fare con lui. La direttrice Su non lo aveva nemmeno notato prima di quel momento.


Dal punto di vista della direttrice Su, Yi Yun era un tipo impetuoso che era intervenuto per impressionare Jing Yuesha. Probabilmente non sapeva nemmeno cosa stava facendo. Una persona del genere non sarebbe sopravvissuta nemmeno una settimana se fosse andata in una spedizione in terre pericolose.


"Devi essere cresciuto in un piccolo posto come il Mare Calmo. Questo ha limitato la tua visione del mondo. Potresti non trovare opposizione nel Mare Calmo e pensare di essere invincibile. Ma davvero non sai quanto sia immenso il mondo. Ci sono molte persone più potenti di te che possono schiacciarti facilmente."


La direttrice Su era chiaramente infuriata. Mentre parlava, molti potenti esperti uscirono dalla cucina della Terrazza del Cuore Splendente.


Sebbene questi uomini fossero indossassero abiti da cameriere, emanavano aure potenti come bestie in agguato dai loro corpi. Erano chiaramente le guardie della Terrazza del Cuore Splendente.


La situazione degenerò all'istante.


I membri dell'Isola Chiaro Lunare non si preoccuparono molto, ma Ren Yunzong del Capitolo del Fulcro Celeste si accigliò.


Aveva la sensazione che Yi Yun non sapesse stare al suo posto. Mettendosi in luce, si sarebbe solo creato problemi. Se la situazione fosse degenerata, chissà come sarebbe andata a finire. Era persino possibile che gli fosse vietato partecipare all'Incontro delle Vette del Sud Celeste.


"Calpestando la carta VIP del mio Terrazza del Cuore Splendente, stai effettivamente danneggiando la reputazione del mio locale. Voglio che tu ti lasci qui una gamba!" Disse la direttrice Su con una voce gelida che sembrava un vento invernale. "Non biasimarmi se sarò spietata. Ti sto dando una lezione: se sei debole, devi mantenere un basso profilo e mostrare tolleranza!”


Yi Yun rise. Non prese suls erio la minaccia. Camminò con tranquillità davanti a un cameriere e si accarezzò il mento mentre guardava il piatto che stava portando. Il cameriere rimase confuso da quel gesto.


"Cosa sta facendo il maestro della setta Yi?" Jing Yueyin aggrottò leggermente le sopracciglia. Ignorando il fatto che si stesse cacciando nei guai da solo, un giovane comune non sarebbe stato capace di reagire con compostezza di fronte alla minaccia della direttrice Su.


Yi Yun guardò per trenta secondi prima di dire con noncuranza: "Senti, vecchia, sostieni che sto danneggiando la reputazione del tuo Terrazza del Cuore Splendente, ma la vostra reputazione vale davvero qualcosa? Da quello che vedo, è immeritata, probabilmente dovuta a imbrogli. Quella carta VIP vale ancora meno. Temo di essermi sporcato le suole a pestarla."


L'espressione della direttrice Su cambiò mentre gridava con rabbia: "Prendete questa canaglia e tagliategli gli arti!"


Quando la direttrice Su diede l'ordine, le guardie attorno si lanciarono in avanti! Questi esperti avevano seguito lunghi periodi di addestramento e potevano combattere bene insieme. Nel momento in cui si lanciarono in avanti, entrarono in formazione e, con Yi Yun al centro, iniziarono a chiudersi su di lui.


In risposta, il giovane allungò la mano e fece un cenno. La carta VIP a terra volò verso il suo palmo, poi con un cenno, iniziò a volare dritta davanti a lui!


Yi Yun era abile nella Dao della Sciabola e poteva facilmente controllare 999 sciabole volanti delle nevi con le sue tecniche impareggiabili.


In quel momento, Yi Yun stava usando la tessera come una sciabola. Un raggio nero balenò veloce come un demone infernale. Si muoveva così rapidamente che lasciò migliaia di immagini residue in un batter d’occhio. Le guardie che si erano precipitate da lui furono colpite dal raggio nero, facendoli volare all'indietro uno dopo l'altro per poi farli accasciare a terra.


"Ah! Ah! Ah!"


Alcuni di loro emisero grida tragiche. I loro polsi e le loro caviglie sanguinavano. In quell’attimo di secondo, l’attacco aveva sfiorato i loro arti, lacerando i tendini!


Yi Yun era stato indulgente con loro. Se avesse voluto, avrebbe potuto mirare alle loro gole invece che agli arti, e sarebbero già morti. Solo a pensare a questo fece rabbrividire le guardie.


Non importava quanto fosse potente il Terrazza del Cuore Splendente, era impossibile che assumesse dei Supremi come guardie. Erano solo guerrieri al Palazzo del Dao ma, grazie alle loro esperienza nelle formazioni, la loro forza poteva aumentare di dieci volte. Avrebbero dovuto affrontare facilmente qualsiasi guerriero al loro stesso stadio.


Ma davanti a Yi Yun, furono gettati via come spazzatura. In un batter d'occhio, erano tutti a terra. E sopratutto, li aveva sconfitti con una semplice tessera VIP!


La loro carta era diventata un'arma nelle mani di Yi Yun, qualcosa che gli permise di affrontare facilmente le guardie della Terrazza del Cuore Splendente.


Questa scena fece irrigidire l'espressione della direttrice Su. Non aveva intenzione di fare intervenire l’Anziano di postazione in città, credendo che le guardie potessero risolvere il problema. Come poteva prevedere che il giovane fosse così potente?


Un talento del Mare Calmo era così formidabile?


Figuriamoci la direttrice Su, persino Jing Yuesha e Xia Zijian furono sbalorditi dai gesti fulminei di Yi Yun.


In effetti, loro non sapevano quanto fossero forti le guardie della Terrazza del Cuore Splendente, ma la potenza mostrata da Yi Yun era sufficiente per farsene un'idea. Inoltre era già molto impressionante usare una carta VIP per ottenere un tale risultato.


Yi Yun sicuramente primeggiava tra i suoi coetanei.


In quel momento, la direttrice Su teneva in mano un amuleto di trasmissione della voce. Se lo avesse frantumato, l'Anziano della setta Cuore della Pillola che sosteneva la sua terrazza sarebbe arrivato.


"Direttrice Su, aspetti!"


In quel momento, l'uomo di mezz’età con l’abito in pelle di pitone parlò. Il taglio dei tendini poteva essere curato. Non desiderava che la situazione degenerasse completamente durante l'Incontro delle Vette del Sud Celeste. Sarebbe stato negativo anche per la reputazione dell'Impero Fuorinuvola.


L'uomo di mezz’età guardò Yi Yun e disse: "Ragazzo, non si può dire tutto ciò che ti passa per la mente senza subìre conseguenze. La Terrazza del Cuore Splendente è uno dei ristoranti più famosi di tutta la città Pozza di Nuvole. Sei giovane e, sebbene tu sia piuttosto forte, esageri dichiarando che la Terrazza del Cuore Splendente ha imbrogliato per guadagnarsi una fama immeritata."


"Non sto esagerando. Sto solo dicendo la verità." Yi Yun gettò via la carta VIP con noncuranza. Dopo aver reciso i tendini di otto persone, la tessera era rimasta intoccata dal sangue, una prova della sua velocità.


La direttrice Su ruggì con rabbia: "Come osi continuare con le tue assurdità! La mia Terrazza del Cuore Splendente è stata fondata decine di migliaia di anni fa. Abbiamo una buona reputazione tra la gente. Il piatto che stavi esaminando è la Fenice in Cerca d'Amore tra le Nuvole, un piatto perfetto.
Non solo è delizioso e fresco, è anche una prelibatezza estremamente rara. Dà ai guerrieri un eccellente nutrimento e agisce esattamente come le pillole erboristiche, permettendo di mantenere un aspetto giovanile. Come osi accusarci senza motivo di aver imbrogliato?”


"Zia Su, non si preoccupi di lui. Questa canaglia sta solo cercando di farsi bello con Jing Yuesha per attirare la sua attenzione. Si sta solo pavoneggiando, ma è solo all’ottavo piano del Palazzo del Dao." La Principessa Gioia Rossa rivelò un sorriso beffardo. Yi Yun era davvero forte, ma non era nulla nella città Pozza di Nuvole. Era proprio stupido.


Se fosse scappato con la coda tra le gambe, se la sarebbe cavata con solo dell'imbarazzo. Ma ora, aveva reciso i tendini delle guardie. Di sicuro l’avrebbe pagata cara.


