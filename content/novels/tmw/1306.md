---
title: Capitolo 1306 - Senza valore
pubDate: 2026-02-16T13:35:04.510Z
tags:
    - tmw
---


Capitolo regolare,
5 capitoli in coda totali (5 Ducan)
0/1 sponsorizzazioni 1 euro a capitolo,
-Schadenfreude


"Hai diffamato la mia Terrazza del Cuore Splendente ripetutamente. Se non mi dai subito una spiegazione, non lasceremo certamente cadere la questione!" Disse freddamente la direttrice Su.


La reputazione del ristorante era sempre stata estremamente buona. Il motivo per cui era così famoso era che i piatti che servivano aiutavano a ringiovanire la pelle. In altre parole, il loro cibo poteva rendere le persone più belle e aiutarli a mantenere la loro giovinezza.


Era una qualità molto attraente per i giovani, specialmente per le ragazze.


Sebbene i guerrieri potessero usare varie tecniche mistiche per alterare perfettamente il loro aspetto, alla fine era solo un travestimento. Chi non avrebbe voluto mantenersi giovane e bello?


Ed era per questo motivo che la principessa Gioia Rossa era una cliente fedele della Terrazza del Cuore Splendente. Aveva mangiato numerose volte in quel ristorante.


Vedendo come stava degenerando la situazione, Jing Yuesha si agitò. Dal suo punto di vista, Yi Yun la stava difendendo, correndo questo pericolo per lei. Non poté fare a meno di lanciare uno sguardo implorante a Jing Yueyin.


"Non preoccuparti. Ascolta cosa ha da dire Yi Yun."


Anche Jing Yueyin era infastidita dalla principessa Gioia Rossa e dalla Terrazza del Cuore Splendente. Credeva che avessero esagerato per come avevano gestito la questione. Ma il giovane Yi Yun poteva davvero indicare i difetti nella specialità della Terrazza del Cuore Splendente?


"Eccellente nutrimento e agisce esattamente come le pillole erboristiche? Se fosse così, la tua Fenice in Cerca d'Amore tra le Nuvole non sarebbe una truffa che vi ha fatto guadagnare una fama immeritata." Disse Yi Yun.


Tutti rimasero sbalorditi. La principessa Gioia Rossa scoppiò quasi a ridere. Fissò Yi Yun. "Cosa significa? Ragazzino, credi di poterla fare franca? Pensi che ti lasceremo andare?"


"Che fretta c'è? Non è che stai cercando di portarti a letto qualcuno." Yi Yun lanciò uno sguardo noncurante alla principessa Gioia Rossa.


Il viso della giovane arrossì immediatamente. "Tu!"


Praticava una tecnica di coltivazione speciale che le conferiva una qualità seducente. Tuttavia, di solito la controllava e appariva invece gelida in superficie.


Ma in quel momento, Yi Yun sembrò vedere attraverso la disposizione civettuola che aveva deliberatamente nascosto e la usò per deriderla.


"L’ho detto perché la vostra Fenice in Cerca d'Amore tra le Nuvole non è affatto un piatto di cibo. Consiste di nient'altro che pillole medicinali. E questo è solo uno dei motivi." Disse Yi Yun scuotendo la testa.


"Che sciocchezze stai blaterando!" La principessa Gioia Rossa si accigliò.


Se fosse stato fatto di pillole medicinali, il prezzo sarebbe stato comunque alto ma non sarebbe stato così ricercato. Questo perché i piatti di cibo erano speciali. Proprio come vestiti e accessori fatti di materiali diversi, avrebbero avuto la stessa utilità, ma sarebbe mancato loro qualcosa di unico e raro.


Inoltre, era inaudito fare piatti di cibo con pillole medicinali. Erano intrinsecamente diversi.


Uno strano bagliore balenò negli occhi della direttrice Su mentre gridava: "Che insolenza! Come osi proferire tali sciocchezze nella mia Terrazza del Cuore Splendente! La ricetta per preparare questo piatto proviene direttamente dalla mia setta Cuore della Pillola! La sua eredità è inimmaginabilmente profonda, più di quanto tu possa comprendere!"


Nel Grande Mondo del Sud Celeste, pochi sarebbero stati disposti a provocare la setta Cuore della Pillola. Vendevano molte dei migliori medicinali e reliquie di grado supremo. Persino l'Impero Fuorinuvola e l’Impero Divino del Tuono dovevano essere cortesi con loro.


In quel momento, Yi Yun era in piedi di fronte alla Fenice in Cerca d'Amore tra le Nuvole. Ci diede un’annusata e disse: "Questo è semplicemente composto da una pillola nutriente e una pillola che aiuta a mantenere la giovinezza. Viene poi preparato con altre erbe naturali da un maestro di erbe.
Quindi, le pillole vengono infuse nel cibo attraverso una tecnica speciale, creando questa Fenice in Cerca d'Amore tra le Nuvole. Ma non è tutto... le pillole usate in questo piatto sono problematiche."


La direttrice Su ebbe un tuffo al cuore. La canaglia aveva descritto tutto nel dettaglio. Era davvero riuscito a dedurre tutto questo? O forse non era affatto un membro della giovane generazione qualunque? Era forse una spia inviata da un nemico della setta Cuore della Pillola? Poteva aver ricevuto deliberatamente le informazioni per usarle come strumento per attaccarli.


La direttrice Su si incupì. Pensava che quest'ultima possibilità era più probabile. Al livello di coltivazione e all'età di Yi Yun, sicuramente non aveva la capacità di discernere dettagli simili. Probabilmente qualcuno gli stava fornendo informazioni.


La Fenice in Cerca d'Amore tra le Nuvole era molto speciale, altrimenti non sarebbe diventata la specialità della Terrazza del Cuore Splendente. La ricetta segreta era nota solo alla setta Cuore della Pillola. La direttrice Su non era esperta in alchimia, ma era un po’ informata al riguardo. La cottura vera e propria del piatto era responsabilità di un alchimista.


La direttrice Su si rifiutava di credere che la canaglia di fronte a lei potesse individuare ogni difetto solo ricevendo una soffiata.


"Di quali pillole nutrienti e abbellenti stai parlando? Sono tutte sciocchezze a caso." Disse la direttrice Su.


La principessa Gioia Rossa aggiunse con un sogghigno: "Così tanti ospiti visitano questo posto, e molti di loro sono erboristi e alchimisti. Se questo piatto fosse stato davvero fatto con pillole sciolte, perché nessun altro sarebbe stato in grado di dirlo tranne te? Facendo queste osservazioni irresponsabili, attiri l'ira non solo della Terrazza del Cuore Splendente, ma anche della setta Cuore della Pillola."


Jing Yuesha guardò Yi Yun con ansia. La situazione stava degenerando continuamente e non desiderava che il giovane rimanesse coinvolto in un problema del genere a causa sua.


"E anche se avesse commesso un errore? Gli altri non possono valutare ciò mettete in vendita?" Disse con ostinazione Jing Yuesha.


"Esatto. I piatti della nostra Terrazza del Cuore Splendente possono certamente essere valutati da altri, ma non ammettiamo calunnie." Disse freddamente la direttrice Su.


"Tu e il tuo cavaliere bianco dovreste abbassare la testa e scusarvi. Poi sparire. Se lo farai, intercederò per te presso la zia Su. Credo che la zia Su ti perdonerà con magnanimità se glielo chiederò io.” Disse la principessa Gioia Rossa con un sorriso raggiante. Guardò Jing Yuesha con fare significativo, come per dire "Abbasserai la testa oggi o no?"


Jing Yuesha era estremamente imbarazzata e furiosa. Decise che anche se avesse dovuto abbassare la testa oggi, avrebbe ucciso Gioia Rossa nella competizione marziale qualche giorno dopo!


In quel momento, si sentì del trambusto provenire da vicino.


Subito dopo, entrò uno studioso di mezz’età, accompagnato da alcune domestiche.


Vedendolo, l'espressione della direttrice Su cambiò. Immediatamente sorrise e gli andò incontro per salutarlo. "Alchimista Zhang, cosa la porta qui?"


Era l'alchimista della setta Cuore della Pillola che presidiava la Terrazza del Cuore Splendente. Alcuni dei cibi erboristici, come la Fenice in Cerca d'Amore tra le Nuvole, erano preparati da lui.


Anche la principessa Gioia Rossa lo salutò con un sorriso: "I miei saluti, alchimista Zhang."


L'alchimista Zhang rappresentava la setta Cuore della Pillola, come poteva la principessa mancargli di rispetto?


L'Alchimista Zhang scorse con lo sguardo la folla mentre chiedeva con indifferenza: “Che succede?”


In effetti, era lì perché aveva sentito le loro voci. Voleva sapere chi avrebbe osato mettere in dubbio i piatti della sua Terrazza del Cuore Splendente.


"Oh? È solo il cavaliere bianco di una mia vecchia conoscenza. Dice che la Fenice in Cerca d'Amore tra le Nuvole della Terrazza del Cuore Splendente è indegna della sua fama." Dopo aver detto questo, la principessa Gioia Rossa ridacchiò. Sperava che la situazione degenerasse.


Era estremamente compiaciuta vedendo la sua espressione livida. Jing Yuesha era stupida come sempre. Pensava davvero che sarebbe stata risparmiata se si fosse scusata?


L'alchimista Zhang guardò Yi Yun con fare severo. "Pensi che una giovane canaglia come te abbia il diritto di mettere in dubbio le mie capacità?”


Tuttavia, Yi Yun sogghignò e improvvisamente stese la mano.


Una fiamma grigia crepitò nel suo palmo mentre saltava dritta sul piatto esposto.


Il cibo fu istantaneamente avvolto da qi vitale e bruciato dalla fiamma grigia.


"Ah!"


Il cameriere che reggeva il piatto gridò di sorpresa. Dall'altro lato, la direttrice Su ruggì con rabbia: "Che diavolo stai facendo!?"


"Perché tutta questa isteria? È solo un piatto di cibo. Ti risarcirò se lo rovino." Disse Yi Yun indifferentemente. "O forse è che hai la coscienza sporca?"


La direttrice Su spostò rapidamente lo sguardo sull'alchimista Zhang.


Anche lui aveva aggrottato le sopracciglia. Sembrava che Yi Yun sapesse davvero qualcosa. A giudicare dalla sua mossa, sembrava che stesse raffinando una pillola?


Questa era la ricetta segreta della setta. Anche se Yi Yun poteva capire che il piatto era fatto con una pillola sciolta, era impossibile che ne conoscesse la ricetta. Dato che il medicinale si era sciolto, cosa poteva raffinare con quel fuoco?


Pensandoci, l'alchimista Zhang si ricompose. Annuì alla direttrice Su.


Con l'alchimista Zhang presente, la direttrice Su fu sollevata. "Se non puoi provare nulla oggi, non pensare nemmeno di uscire più dalla porta della Terrazza del Cuore Splendente!"


"Se posso provarlo..." Yi Yun guardò la principessa Gioia Rossa e la direttrice Su. "Volevate che mi scusassi e poi sparissi. Vi farò fare lo stesso. Inoltre, vecchia, dato che volevi tagliarmi una gamba, ti taglierò le braccia. Consideralo un piccolo interesse."


La principessa Gioia Rossa lanciò un'occhiata all'alchimista Zhang e sogghignò. Con l'alchimista Zhang presente, si rifiutava di credere che Yi Yun potesse avere la meglio.


Nel frattempo, le fiamme grigie ardevano, sciogliendo in una nebbia il cibo che avvolgevano.


Minuti dopo, la foschia cominciò a restringersi a mezz'aria, trasformandosi in forme e dimensioni diverse.


Con il passare del tempo, le trasformazioni divennero più ovvie.


Vedendo questa scena, la direttrice Su sentì il suo cuore battere furiosamente.


Questa canaglia conosceva davvero l'alchimia?


Persino la principessa Gioia Rossa si stava accigliando leggermente. Perché sembrava che la situazione stesse peggiorando?


Non poteva essere. Era una cliente abituale della Terrazza del Cuore Splendente e sapeva che la loro specialità era la ricetta segreta della setta Cuore della Pillola. Come poteva consocerla?


Guardò l'alchimista Zhang e non poté fare a meno di chiedere: "Alchimista Zhang, cosa sta facendo?"


L'alchimista Zhang mostrò un'espressione cupa. Non aveva mai visto prima i metodi di Yi Yun. Così non poteva capire se fossero speciali. Lo vide solo bruciare il cibo. Come poteva produrre una pillola sciolta bruciandolo?


"Sta solo cercando deliberatamente di fare il misterioso."


Questa fu la valutazione dell'Alchimista Zhang.


"Allora è così. Questa canaglia sta solo cercando di guadagnare tempo..." Proprio mentre la principessa Gioia Rossa diceva queste parole, Yi Yun allungò la mano e fece un cenno. Un bagliore bianco balenò mentre la nebbia convergeva rapidamente verso il suo palmo come per attirarla.


Subito dopo, Yi Yun aprì lentamente la mano.


Con stupore di tutti, due pillole cristalline bianche come il latte apparirono al centro del suo palmo.


Erano state condensate e raffinate dalla nebbia!


"Dato che sono pillole che sono state sciolte prima, tutto ciò che posso fare è ripristinare il settanta o l'ottanta per cento dell'originale." Disse con indifferenza Yi Yun mentre teneva le due pillole.


La direttrice Su sembrò aver visto un fantasma. Poco prima, era certa che Yi Yun non conoscesse la ricetta della pillola. Ma ora, aveva dimostrato non solo di conoscerla, ma anche di averla padroneggiata!


In quel momento, il colore del viso della direttrice Su oscillava tra il rosso e il bianco. I suoi occhi erano spalancati mentre lo fissava.


Perfino la principessa Gioia Rossa era sbalordita. "Cosa… Cosa..."


Anche se non conosceva l'alchimia, poteva capire che Yi Yun aveva ricostruito le pillole sciolte!


Inoltre, i medicinali nella mano di Yi Yun emanavano una fragranza rinfrescante, identica all'odore della Fenice in Cerca d'Amore tra le Nuvole. Questo dimostrava che Yi Yun aveva detto la verità. La Fenice in Cerca d'Amore tra le Nuvole era davvero il risultato dello scioglimento delle due pillole.


Tuttavia, i medicinali erano estremamente rari. Dopo essere state sciolte, potevano essere facilmente camuffate in un piatto. Se non altro, la principessa Gioia Rossa non aveva mai visto queste pillole prima.


In quel momento, molti degli ospiti per il banchetto della principessa Gioia Rossa erano arrivati e si erano radunati intorno. Queste persone pensavano che avrebbero guardato la principessa Gioia Rossa ingannare il suo nemico, ma chi sapeva che avrebbero assistito a una scena del genere? Erano estremamente scioccati.


Persino i bellissimi occhi di Jing Yuesha si spalancarono e la sua bocca era aperta, così spalancata che ci si sarebbe potuta infilare una mela. Guardò Yi Yun come se fosse un vecchio mostro.


In quel momento, la principessa Gioia Rossa sentì di aver appena mangiato una mosca. Tuttavia, aveva ancora qualcuno dalla sua parte. Guardò frettolosamente l'alchimista Zhang. Forse Yi Yun aveva usato qualche mezzo spregevole che l'alchimista Zhang avrebbe potuto smascherare!


Ma quando vide l’espressione del vecchio. Lo shock che l'Alchimista Zhang stava provando non era in alcun modo inferiore al suo. In effetti, era più sbalordito di lei!


Questo perché solo l'Alchimista Zhang conosceva la verità dietro la ricetta del setta Cuore della Pillola.


Guardò Yi Yun incredulo mentre diceva rigidamente: "Come fai a conoscere la ricetta!?"


Ma immediatamente dopo, l'Alchimista Zhang si calmò. Ora non era il momento di interrogare Yi Yun, perché si sarebbe solo scavato la fossa da solo ancora di più.


Disse: "E allora se sono pillole sciolte? Cosa c'è che non va se il piatto stesso è una pillola?"


Sentendo le parole dell'Alchimista Zhang, la gente le trovò irreprensibili. La medicina e il cibo erano diversi dopotutto. Il cibo era più mite e i guerrieri potevano mangiare ad un banchetto e godersi la vita se avevano tempo. Tuttavia, pochi avrebbero mangiato un pasto di pillole senza un buon motivo.


La Terrazza del Cuore Splendente era diventata popolare grazie al suo cibo.


Ma ora, stavano scoprendo che, per tutti quegli anni, erano venuti alla Terrazza del Cuore Splendente per mangiare pillole. Perché sembrava quasi che fossero malati?


"Se fosse solo questo, non avrei detto niente, ma questa pillola abbellente, chiamiamola così provvisoriamente, è una pillola fallita!"


Le parole di Yi Yun furono scioccanti. Tutti ebbero un tuffo al cuore sentendole.


"Una pillola fallita?"


Yi Yun scosse gradualmente la testa. In effetti, era molto sorpreso anche lui. Questa era una ricetta antica registrata negli appunti del divino alchimista. Non si era mai aspettato che anche la Terrazza del Cuore Splendente l’avesse trovata.


"Ragazzino, che sciocchezze stai dicendo?" L'espressione dell'Alchimista Zhang era furibonda.


Yi Yun non ci badò e continuò: "La ricetta che hai usato per questa pillola abbellente ha un grave difetto. È efficace solo per i giovani con potenziali vitali relativamente forti. Tuttavia, c'è un effetto collaterale che danneggia il loro potenziale vitale. In parole povere, coloro che assumono questa pillola sacrificano il loro potenziale vitale per un effetto abbellente.
Tuttavia, il danno che fa al corpo è piuttosto lieve, e i giovani hanno livelli di coltivazione inferiori, quindi difficilmente possono rilevarlo. Pertanto, il vostro piatto continua ad essere estremamente popolare e molto apprezzato."


"Detto questo, questa pillola non è altro che spazzatura per me. È senza valore!" La voce di Yi Yun rimbombò con toni audaci.


La folla era sbalordita. Certo, tutti volevano avere un bell'aspetto, ma non ne sarebbe valsa la pena se avessero dovuto danneggiare anche solo di un briciolo il loro potenziale vitale.


