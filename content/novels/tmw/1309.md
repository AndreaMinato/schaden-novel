---
weight: 13090
title: Capitolo 1309 - Incontro di Scambio
pubDate: 2026-02-23T10:32:28.514Z
tags:
    - tmw
---


Capitolo sponsorizzato, ringraziamo Ducan!
2 capitoli in coda totali (2 Ducan)
0/1 sponsorizzazioni 1 euro a capitolo,
-Schadenfreude


Jing Yuesha stava ripensando alla serie di eventi mentre lasciavano la Terrazza del Cuore Splendente. Non riuscì frenare l'eccitazione mentre chiedeva: "Yi Yun, come facevi a conoscere la ricetta della pillola?"


Si era già dimenticata delle molte volte in cui Yi Yun l'aveva fatta arrabbiare in passato. Il giovane aveva appena umiliato la Terrazza del Cuore Splendente e la principessa Gioia Rossa, vendicandola nel processo. Era davvero contenta di come aveva gestito la questione.


"Yuesha!"


La signora dell'Isola Chiaro Lunare la guardò severamente.


Jing Yuesha fece una linguaccia, sapendo di essere stata scortese. Cambiò immediatamente tono. "Maestro della setta Yi... Come faceva a conoscere la ricetta  della setta Cuore della Pillola? Mangiare i piatti del Terrazza del Cuore Splendente influenza davvero il proprio potenziale vitale? Come hanno osato essere così sfacciati da truffare così tante persone?"


Sebbene la Terrazza del Cuore Splendente avesse l'appoggio della setta Cuore della Pillola, c'erano diversi clienti come la principessa Gioia Rossa, che avevano i propri potenti sostenitori. Una volta che la notizia si fosse diffusa, innumerevoli persone avrebbero fatto pressione sulla Terrazza del Cuore Splendente per ricevere spiegazioni.


Yi Yun sorrise. "In realtà, l'effetto non è così grave. Il danno al potenziale vitale è minimo, ma non è importante. Ne basta un briciolo per garantire che la Terrazza del Cuore Splendente venga chiusa. Quanto alla ricetta... mi ci sono imbattuto mentre leggevo libri."


Jing Yuesha si trattenne dallo sbuffare con disapprovazione. Quella era la ricetta segreta della setta Cuore della Pillola. Anche se non era un medicinale eccezionale, era pur sempre un segreto. Come poteva essere facilmente trovata in un libro qualsiasi?


Inoltre, nonostante la sua mancanza di conoscenze alchemiche, Jing Yuesha poteva capire dalla reazione dell'alchimista Zhang che la tecnica di Yi Yun era squisita. Come poteva avere una comprensione così profonda di una ricetta in cui si era imbattuto per caso?


Tuttavia, Jing Yuesha non poteva costringere Yi Yun a rivelare di più. I suoi occhi iniziarono a vagare mentre era assorta. Sentiva di essersi sbagliata su Yi Yun. A quanto pareva, il giovane doveva avere delle impressionanti abilità nascoste.


‘Lo scoprirò prima o poi.’ Pensò Jing Yuesha.


"Giovane maestro Yi, deve stare più attento. La setta Cuore della Pillola ha radici profonde. Dobbiamo stare in guardia ora che li abbiamo offesi." Disse la Signora dell'Isola Chiaro Lunare.


"Sì." Yi Yun annuì. Sarebbe stato cauto anche senza il suo consiglio.


"L'incontro di scambio si terrà tra pochi giorni. Giovane maestro Yi, credo che parteciperà con me?" La Signora dell'Isola Chiaro Lunare lo invitò.


Sebbene l'unico vero requisito dell'incontro di scambio fosse una ricchezza sufficiente, i partecipanti erano potenti individui a capo di grandi sette o fazioni. Di tanto in tanto sarebbero comparsi anche dei vecchi mostri.


Il livello di coltivazione di Yi Yun era ancora limitato. Se voleva commerciare all'incontro di scambio, aveva bisogno di un livello di forza sufficiente. Voleva prendersi cura di un giovane come Yi Yun, perché sarebbe stato come un coniglio che saltava in un branco di lupi.


"Molto bene." Yi Yun sorrise lievemente.


Il suo obiettivo principale qui all'Incontro delle Vette del Sud Celeste era lo scambio.


Aveva già preparato una lista dei materiali di cui aveva bisogno. Dato che l'Incontro delle Vette del Sud Celeste avrebbe riunito così tante sette, era certo che ottenesse una parte di quei materiali.


Nei giorni successivi, Jing Yuesha avrebbe invitato Yi Yun a fare gite quotidiane per la città. Visitarono praticamente l'intero centro.


Eppure, per quanto Jing Yuesha facesse domande, non riuscì a ottenere nuove informazioni da Yi Yun. Il giovane sembrava essere tornato il maestro della setta delle Miriadi di Divinità provocatore di prima. Jing Yuesha proprio non si immaginava come potesse essere un abile alchimista.


Durante questo periodo, la città era in fermento. Persone al livello di un capo di setta arrivavano in città con fare pomposo o da sole con aria imponente.


C’erano anche molti discepoli talentuosi, che accompagnavano i loro maestri e Anziani.


Il sipario del grande evento noto come Incontro delle Vette del Sud Celeste si alzò gradualmente.


In mezzo al clamore, giravano un po' di notizie banali. Un vecchio locale, esistito per decine di migliaia di anni a Pozza di Nuvole, la Terrazza del Cuore Splendente, aveva suscitato l'ira delle masse. Molte persone l’avevano circondato nei giorni successivi all'incidente, fino a quando alla fine non aveva dovuto chiudere definitivamente.


Si erano diffusi molti pettegolezzi riguardo a questa faccenda. La gente aveva sentito che c'erano stati problemi con i piatti del locale durante la festa di compleanno della principessa Gioia Rossa, e questo ne aveva causato la chiusura. 
Tuttavia, quando la gente chiedeva informazioni a coloro che avevano partecipato alla festa di compleanno, davano spiegazioni vaghe. Si rifiutavano di menzionare quale fosse il problema. Dopotutto, nessuno voleva pubblicizzare il fatto di aver mangiato merda.


Tuttavia, come diceva il proverbio “tre persone possono mantenere un segreto, solo se due di loro sono morte”, a poco a poco, la gente venne a conoscenza del motivo e seppe anche che la persona che aveva smascherato il piatto della Terrazza del Cuore Splendente era un giovane misterioso. Si poteva addirittura dire che il locale avesse chiuso a causa sua.


La Terrazza del Cuore Splendente era un grande ristorante con un enorme sostenitore a Pozza di Nuvole; così la gente era curiosa di sapere chi li aveva smascherati.


...


"Maestro della setta Yi." La signora dell'Isola Chiaro Lunare arrivò alla residenza del giovane e lo chiamò.


Yi Yun uscì vestito con un semplice abito bianca. I suoi capelli neri erano legati con una fascia di giada che gli scendeva dietro. Aveva lineamenti raffinati con sopracciglia che sembravano spade e occhi luminosi come la notte stellata. Il suo livello di coltivazione era nascosto, quindi non somigliava a un guerriero. Invece, sembrava un nobile erede di una famiglia di mortali.


E dietro di lui seguiva Zuoyan Xiaoyu. Da quando Yi Yun aveva deciso che avrebbe goduto del trattamento di una discepola principale, lei si era allenata duramente. La sua coltivazione era migliorata ed era diventata lentamente più affascinante. La sua pelle era color latte e seguiva Yi Yun dritta e aggraziata in modo adorabile e ubbediente.


Jing Yuesha era dietro la signora dell'Isola Chiaro Lunare. Era elegante e tranquilla in un modo che la faceva assomigliare a una fata immacolata di un palazzo lunare. Quando vide Yi Yun, fece un grande inchino.


"Maestro della setta Yi."


Yi Yun guardò con curiosità Jing Yuesha, che inviò una trasmissione della voce. "La maestra mi ha esortato a stare più attenta a parole e azioni. Ho dovuto accettare di non allontanarmi più di un passo da lei o non mi avrebbe portata."


‘Quindi era per questo…’ Yi Yun fece un sorriso silenzioso. Jing Yuesha voleva seguirli e aveva stabilito un accordo con la signora dell'Isola Chiaro Lunare per poter partecipare all'incontro di scambio.


La trasmissione della voce di Jing Yuesha continuò a risuonare nelle orecchie di Yi Yun. "Parteciperò per ampliare i miei orizzonti. Yi Yun, la mia maestra ha detto che, sebbene tu conosca un po' di alchimia, devi trattenerti un po' all'incontro di scambio. È meglio fare un passo indietro per mantenere la pace. Questo Grande Mondo del Sud Celeste è pieno di tigri in agguato e draghi nascosti, e saranno tutti in attesa allo scambio."


"Ho capito." Yi Yun annuì. Sapeva che la signora dell'Isola Chiaro Lunare preferiva mantenere un profilo basso ed era preoccupata che potessero finire per avere la peggio, per questo aveva dato tali consigli.


"Maestro della setta Yi, partiamo." Disse la Signora dell'Isola Chiaro Lunare con un sorriso. Sembrava non essere a conoscenza della conversazione tra Yi Yun e Jing Yuesha.


Pozza di Nuvole era una megacittà del Grande Mondo del Sud Celeste, quindi era maestosa e massiccia. Gli umani potevano impiegare alcuni mesi solo per camminare da un'estremità all'altra di questo enorme centro.


Su una vetta a nord della città Pozza di Nuvole, c'era una magnifica meraviglia. Il cielo era pieno di un'aurora che nascondeva debolmente edifici e torri immortali.


Risuonava musica angelica nel cielo mentre giganteschi carri trainati da bestie spirituali ci volavano sopra. A volte, passavano incrociatori spirituali su cui stavano migliaia di belle serve. Sedute all'interno degli incrociatori c'erano ombre con potenti aure.


In quel momento, un'enorme tartaruga scese di quota mentre le nuvole si aprivano. Atterrò su una vetta. Sul suo guscio crescevano fiori ed erbe esotiche. Emanavano un'aria immortale mentre circondavano un enorme palazzo.


"È la cavalcatura del Re Yi!"


Alcune figure si precipitarono fuori dalla vetta e si fecero avanti per dargli il benvenuto.


