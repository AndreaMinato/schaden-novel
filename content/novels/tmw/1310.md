---
weight: 13100
title: Capitolo 1310 - Re Yi
pubDate: 2026-02-23T10:32:28.514Z
tags:
    - tmw
---


Capitolo sponsorizzato, ringraziamo Ducan!
1 capitoli in coda totali (1 Ducan)
0/1 sponsorizzazioni 1 euro a capitolo,
-Schadenfreude


Un impero era molto diverso da una setta. Una setta poteva essere sostenuta da molti clan, mentre una nazione era solitamente guidata dalla famiglia reale.


I guerrieri avevano una durata della vita estremamente lunga. Qualsiasi esperto che avesse una vita di un milione di anni poteva popolare un'enorme famiglia clan se lo avesse desiderato. Perciò il numero di persone nella famiglia reale dell'Impero Fuorinuvola era sbalorditivo.


Naturalmente, avere una famiglia così numerosa significava una competizione crudele.


Nessuno a cui era stato conferito un titolo nobiliare nell’impero poteva essere sminuito, figuriamoci qualcuno che era stato nominato re!


Persino la città Pozza di Nuvole faceva parte del feudo di Re Yi. In quanto tale, era sicuramente una figura importante dell'Incontro delle Vette del Sud Celeste.


"Quello è il re Yi." Esclamò qualcuno. La gente vide un uomo di mezz’età scendere dalla tartaruga, e dietro di lui seguivano due truppe di imponenti soldati dalle armature dorate. Tenevano alabarde e sembravano molto potenti.


"Sono le Guardie dall'Armatura Dorata!" Esclamò qualcuno.


La Guardia dall'Armatura Dorata era l'élite dell'Impero Fuorinuvola. Erano sotto la giurisdizione diretta dell'Imperatore, ma ricevevano ordini dai vari re.


Un esperto come Re Yi naturalmente non aveva bisogno delle Guardie dall'Armatura Dorata per la sua sicurezza personale. Li aveva resi parte del suo seguito come simbolo del suo prestigio.


L'uomo di mezz’età indossava un abito adornato da draghi a quattro artigli. Atterrò sulla cima della montagna con le Guardie dall'Armatura Dorata al seguito. Aveva una corporatura alta e i suoi lunghi capelli gli scorrevano fino al petto. Le sue mani assomigliavano a un ventaglio di foglie di palma.


Al seguito dell'uomo di mezz’età c'era una donna vestita con un abito da palazzo rosso. Sembrava avere vent'anni ed era affascinante. In quel momento, si annidava nell'abbraccio dell'uomo. Chiaramente, era la sua compagna.


Il re non aveva intenzione di attenersi alle norme sociali nonostante si trovasse di fronte a tanti esperti. Continuò a tenere le braccia attorno alla vita snella della donna come se nessuno fosse nei paraggi.


La folla circostante non si preoccupò di questo mentre si faceva avanti per inchinarsi.


"Vengo dall'Isola della Zucca del Mare Occidentale e sono l'attuale Signore dell'Isola. Le porgo i miei saluti, re Yi! Ho sentito parlare di lei da molto tempo. Sono veramente fortunato a poterla vedere oggi!"


"I miei rispetti, re Yi. Sono Qian Leizi. La incontrai una volta diecimila anni fa e l'età non sembra aver smussato le sue capacità dopo tutti questi anni."


…


La folla continuava a inchinarsi e a fare i suoi complimenti. L'uomo di mezz’età annuì e permise loro senza fretta di adempiere alle formalità. Questa scena agitò i cuori di molti membri della giovane generazione.


Il re Yi era veramente una persona di fondamentale importanza. Le persone che lo stavano salutando erano figure stimate, a capo dei loro vari territori. Eppure, il re Yi continuava ad abbracciare la sua bellezza di fronte a loro, accettando gli inchini e le lodi della folla in modo stoico.


Molti giovani non poterono fare a meno di individarlo vedendo il portamento di quest’uomo.


"Quindi questo vecchio è il padre della principessa Gioia Rossa. Di certo non è giovane."


Yi Yun vide il re Yi da lontano e si accarezzò il mento. Sebbene l'uomo sembrasse di mezz’età, poteva percepire un'aura antica provenire da lui. Il potenziale vitale dell'uomo di era esaurito, e questo creava un netto contrasto con la ragazza giovane e vivace al suo fianco.


Il vecchio era probabilmente con un piede nella fossa; eppure, in tali circostanze, era ancora riuscito ad avere una figlia. Quanto alla concubina al suo fianco, la sua età probabilmente non era molto lontana da quella della principessa Gioia Rossa.


Mentre Yi Yun stava riflettendo sulla questione, vide un gruppo di persone volare giù dalla carrozza di re Yi.


L'uomo e la donna che conducevano il convoglio erano sorprendenti. La donna indossava un abito color cremisi, e in effetti era proprio la principessa Gioia Rossa.


Quanto all'uomo, portava una veste di pitone viola e un copricapo dorato che gli conferiva un portamento regale sorprendente!


"È il principe Cielo Sconfinato e la principessa Gioia Rossa!" Disse qualcuno.


Il principe Cielo Sconfinato Limiti era il bis-bisnipote dell'attuale Imperatore Fuorinuvola. Tuttavia, la posizione che si aveva nella gerarchia della famiglia reale era priva di significato. Tutto dipendeva dal talento.
Solo una persona dal potenziale immenso poteva essere considerata un principe. Un debole sarebbe stato eliminato. I figli della famiglia reale che mancavano di talento avrebbero avuto destini più tragici di quelli di un qualsiasi guerriero ordinario.


Cielo Sconfinato era la crème tra i principi. E l'attuale imperatorenon aveva ancora designato un principe ereditario. Quindi, sebbene il Principe Cielo Sconfinato fosse giovane, era uno dei contendenti per diventare il suo successore.


"Non mi sarei mai aspettato che il Principe Cielo Sconfinato arrivasse con il seguito del re Yi. È persino accompagnato dalla principessa Gioia Rossa. Un tempo girava voce che il principe Cielo Sconfinato avrebbe sposato la principessa Gioia Rossa in futuro. A giudicare dalle apparenze, è molto probabile."


Alcuni giovani geni pettegoli fecero immediatamente deduzioni quando videro i due reali.


Durante la lotta alla successione, i principi avevano naturalmente bisogno di cercare alleati. Il re Yi senza dubbio era un potente alleato. Se fosse riuscito a imparentarsi con lui tramite la principessa Gioia Rossa, il Principe Cielo Sconfinato avrebbe fatto un enorme passo avanti verso il titolo.


In tali circostanze, il Principe Cielo Sconfinato era naturalmente al picco della sua popolarità. Nessuno desiderava offendere una persona che probabilmente sarebbe diventata il principale successore.


All'istante, la folla si fece avanti per conoscerlo o salutarlo.


Yi Yun stava osservando da lontano quando improvvisamente percepì uno sguardo malevolo cadere su di lui.


Lo seguì e si rese conto che la principessa Gioia Rossa lo aveva scorto tra la folla. Il sorriso sul suo volto si era immediatamente irrigidito.


Dall'ultima volta che si erano incontrati, la principessa Gioia Rossa era stata piuttosto infelice nonostante avesse fatto chiudere la Terrazza del Cuore Splendente. Le informazioni riguardo alla Fenice in Cerca d'Amore Tra le Nuvole che conteneva essenza di feci di Elfi Antichi erano ancora sconosciute ai guerrieri ordinari, ma si stava già lentamente diffondendo tra i membri dell'alta società.
In quanto una delle clienti più appassionate dei piatti della Terrazza del Cuore Splendente, la principessa Gioia Rossa stava affrontando un'imbarazzo inimmaginabile.


Inoltre, ogni volta che vedeva cibo spirituale le veniva da vomitare pensando alle innumerevoli essenze di feci di antico Elfo che avevano attraversato il suo tratto digestivo. Non mangiava da molti giorni.


Era abbastanza ovvio cosa provò la principessa Gioia Rossa quando vide Yi Yun all'incontro di scambio.


"Gioia Rossa, chi stai guardando?" Il Principe Cielo Sconfinato seguì il suo sguardo e vide Yi Yun. Aveva sentito parlare anche lui di Yi Yun. Sapeva che era un giovane alchimista e le descrizioni corrispondevano. Immediatamente il principe fece il collegamento.


"È quello di cui parlavi prima?" Chiese il principe Cielo Sconfinato.


La principessa Gioia Rossa non rispose. Questo di per sé era una forma di tacito accordo.


Il principe Cielo Sconfinato guardò Yi Yun con occhi scintillanti. Conosceva la sequenza degli eventi. Non solo Yi Yun aveva smascherato la Terrazza del Cuore Splendente, aveva anche deriso la principessa Gioia Rossa nel processo.
Non le aveva lasciato modo di salvare la faccia deliberatamente e questo era qualcosa che il principe non poteva tollerare. Dopotutto Gioia Rossa un giorno sarebbe diventata la sua donna. Come poteva permettere che la sua futura compagna venisse maltrattata da un altro uomo?


"Gioia Rossa, non devi prendere la questione della Fenice in Cerca d'Amore Tra le Nuvole a cuore. Che sia il mondo dei mortali o dei guerrieri, ci saranno sempre alcune impurità che si mescolano con le medicine. Non rimuginarci troppo sopra."


La principessa Gioia Rossa rimase in silenzio. Naturalmente capì le buone intenzioni del principe Cielo Sconfinato. In realtà era neutrale nei suoi confronti, non aveva scelta se non stare con lui su istruzione di suo padre.


Il principe Cielo Sconfinato aggiunse, "Gioia Rossa, non preoccuparti. Durante questo scambio ho intenzione di acquistare tesori divini che possono purificare il tuo midollo e il tuo corpo. Fatti coraggio, presto tutte le impurità che potrebbero essere dentro di te svaniranno."


