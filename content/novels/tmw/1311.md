---
weight: 13110
title: Capitolo 1311 - Setta Cuore della Pillola
pubDate: 2026-02-23T10:32:28.513Z
tags:
    - tmw
---


Capitolo sponsorizzato, ringraziamo Ducan!
10 capitoli in coda totali (10 Alessandro)
0/1 sponsorizzazioni 1 euro a capitolo,
-Schadenfreude


Purificare il mio midollo e il mio corpo?


La principessa Gioia Rossa era piuttosto interessata all'offerta. Nel mondo dei guerrieri, esistevano molte erbe naturali che avevano tali effetti. La principessa Gioia Rossa aveva coltivato fino al Palazzo del Dao e aveva temprato il suo corpo. Pur non avendo raggiunto il leggendario Fisico Immacolato, il suo organismo era piuttosto puro e pulito. Un tesoro divino che poteva aiutare a purificare il midollo e il corpo era naturalmente molto costoso.


Mentre la principessa Gioia Rossa rifletteva sulla questione, la sua espressione cambiò improvvisamente. Vide un gruppo di persone vestite con abiti viola da alchimista volare sulla cima della montagna.


Queste persone avevano ricamato sul petto il marchio di un forno per pillole color vermiglio su cui era era inciso un geco.


La setta Cuore della Pillola!


La principessa Gioia Rossa sentì lo stomaco contorcersi nel vederli. Tuttavia, non osò esprimere le sue emozioni di fronte alla delegazione. Dopotutto, era considerata una delle sette più importanti all’imminente incontro di scambio.


"La persona davanti al gruppo è il maestro Su?"


Risuonarono mormorii tra la folla.


Yi Yun non poté fare a meno di dargli un’occhiata. Vide un anziano dai capelli d'argento camminare alla testa della delegazione del Cuore della Pillola. Sembrava leggermente particolare, con le sopracciglia lunghe sessanta centimetri che gli arrivavano alla spalla.


Sebbene l'uomo fosse avanti con gli anni, aveva un colorito giovanile che sprigionava un bagliore sano. Era completamente l'opposto del re Yi, che sembrava giovane ma emanava un'aura spenta e morta.


"Chi è questo maestro Su?" Chiese Yi Yun a Jing Yuesha.


Jing Yuesha rispose: "Il maestro Su comanda le operazioni della setta Cuore della Pillola nel Gran Mondo del Sud Celeste. È anche vicino a raggiungere il titolo di saggio dell’alchimia. Innumerevoli persone richiedono i suoi servizi, quindi la sua posizione è pari a quella del re Yi."


"Oh? Vicino a diventare un saggio dell’alchimia?"


Yi Yun si ripensò a Sacre Mani del Fuoco Celeste. Veniva dalla setta alchemica più potente nel Cielo Empireo dello Yang Divino. Tuttavia, quella setta aveva prodotto solo due saggi in tutta la sua esistenza.


"Questo vecchio condivide lo stesso cognome di quella direttrice Su. Sono parenti?"


"È molto comune." Jing Yuesha annuì. "La famiglia Su è un grande clan all'interno della setta Cuore della Pillola. Quella direttrice Su ha solo un talento ordinario nella coltivazione e nell'alchimia. Eppure le è stato affidato il controllo della Terrazza del Cuore Splendente, quindi doveva avere delle ottime conoscenze per essere stata spinta a quella posizione."


"Capisco..." annuì Yi Yun. Sebbene l'altra parte detenesse una posizione elevata, era solo vicino a diventare saggio alchimista. Non era nulla rispetto a un alchimista divino.


Perciò Yi Yun non era particolarmente impressionato da lui.


"Ahah, non mi sarei mai aspettato che il maestro Su fosse interessato a partecipare a questo incontro di scambio." Vedendolo avvicinarsi, il re Yi lo salutò per primo. "In questi giorni ho pensato alle sue pillole per il Recupero della Giovinezza, maestro Su. Chissà se hai tempo di raffinarne un po’ per me?" Disse il Re Yi con una risatina.


Sebbene fosse a conoscenza della vicenda della Terrazza del Cuore Splendente, era una questione banale di cui non valeva la pena parlare di fronte al maestro Su.


"Dal momento che Re Yi ne ha fatto richiesta, cercherò naturalmente di soddisfarlo al meglio." Disse il Maestro Su con noncuranza.


Quando la folla sentì la loro conversazione, divenne invidiosa e discusse animatamente. Le pillole per il Recupero della Giovinezza non erano medicinali comuni. Era una pillola che prolungava la longevità con un tasso di raffinamento riuscito molto basso. Per coloro la cui vita stava volgendo al termine, erano ovviamente una medicina molto preziosa. Non c'era da stupirsi che il re Yi volesse mantenere rapporti cordiali con il maestro Su.


"Oh? Ci sono pillole che aiutano a prolungare la longevità?"


Yi Yun rimase sorpreso sentendo le discussioni della folla. Pillole con effetti simili erano notevoli. Le pillole in sé non erano fossero difficili da raffinare, ma che c'erano troppo pochi tesori naturali in grado di prolungare la vita.


Per esempio, c'era il Frutto Azzurro delle Nove Rivoluzioni che il patriarca Miriadi di Divinità si era tanto impegnato a trovare. Persino tesori di qualche grado inferiore a quello erano ancora quasi impossibili da trovare.


Eppure dalla discussione, sembrava che la setta Cuore della Pillola fosse in grado di raffinare regolarmente le pillole per il Recupero della Giovinezza. Questo scioccò Yi Yun. Dopotutto, tali medicinali erano per lo più prodotti su richiesta per soddisfare vecchi mostri che avevano bisogno di allungare le loro vite. Solo quelle rimanenti venivano messe in vendita.


Dovevano produrne moltissime visto che il re Yi era in grado di acquistarle.


"Questa setta Cuore della Pillola possiede qualche tecnica segreta per coltivare tesori naturali in grado di prolungare la longevità?"


Yi Yun rifletté sulla questione mentre guardava molti guerrieri salutare il maestro Su. Vide persino alcuni dei potenti che non avevano reagito alla comparsa del re Yi precipitarsi a parlare con lui. Dopotutto, anche se non avevano motivo di temere il Re Yi, avevano comunque bisogno di medicinali.


"Entriamo. Re Yi, prego, entri."


"Haha, maestro Su, dopo di lei."


Dopo che le due figure stimate e le altre persone importanti all'incontro di scambio entrarono nel padiglione immortale, il principe Cielo Sconfinato e la principessa Gioia Rossa seguirono l'esempio.


Anche Yi Yun entrò naturalmente. In quel momento, il principe Cielo Sconfinato si fermò improvvisamente e pensò a qualcosa. Disse alla principessa Gioia Rossa: "Aspetta".


"Qual è il problema?" Rispose la principessa Gioia Rossa.


Rimase sorpresa nel vedere il principe Cielo Sconfinato camminare davanti a Yi Yun e dire: "Lei è quell’alchimista geniale di cognome Yi? Ho sentito che ha già sconfitto l'alchimista Zhang nonostante la tua giovane età. Ha usato un metodo molto ingegnoso per ripristinare due pillole che si erano già sciolte e ha causato la chiusura della Terrazza del Cuore Splendente, fondata da decine di migliaia di anni nella città Pozza di Nuvole. Gli eroi nascono proprio tra i giovani, ne sono davvero colpito.”


Yi Yun e gli altri finora erano stati ignorati dal resto del gruppo, ma quando il principe Cielo Sconfinato parlò, attirarono gli sguardi di molte persone.


Questo valeva in particolare per il seguito della setta Cuore della Pillola appena entrato. Erano in piedi proprio davanti a Yi Yun, così si voltarono subito verso di loro.


Persino il maestro Su non poté fare a meno di dare un'occhiata a Yi Yun. Tuttavia, si limitò solo a questo. Poco dopo lo ignorò e continuò a chiacchierare con il re Yi.


Tuttavia, gli altri discepoli della setta Cuore della Pillola reagirono diversamente.


"È lui? Quello che ha ripristinato le pillole raffinate da Zhang Linze e ha fatto chiudere la Terrazza del Cuore Splendente!"


Alcuni dei giovani discepoli della setta Cuore della Pillola fissarono Yi Yun con ferocia. Non nascosero affatto la loro animosità.


Erano ostili non solo perché la Terrazza del Cuore Splendente era un'attività della loro organizzazione, ma sopratutto perché il locale rappresentava la reputazione della setta Cuore della Pillola.


Yi Yun aveva usato le sue abilità alchemiche per smascherare la Fenice in Cerca d'Amore tra le Nuvole, causando il collasso del ristorante. E l'alchimia era l'eredità di cui la setta Cuore della Pillola andava più orgogliosa. Come potevano tollerare di perdere sotto quell'aspetto? Molte persone ora li deridevano, dicendo che erano stati messi in riga da un giovane ancora inesperto. Per questi zelanti geni della setta Cuore della Pillola, era un insulto estremo.


"Umph! La zia Su è stata punita dalla setta a causa di questa faccenda. Rimarrà imprigionata per cinque secoli. Aveva cercato tesori naturali in tutti questi anni, sperando di trovare un'opportunità per fare un aumento di livello prima che il suo potenziale vitale si esaurisse, in modo da poter mantenere la sua giovinezza per altri dieci o ventimila anni. Ma ora, con questa prigionia, è impossibile per lei fare ulteriori progressi. Tutto ciò che l'aspetta ora è un lento invecchiamento.
Questo furfante è costato alla zia Su diecimila anni della sua vita e della sua giovinezza. Che rabbia!" Disse un altro discepolo della setta Cuore della Pillola. Aveva un rapporto stretto con la direttrice Su durante la sua infanzia. La punizione subita da sua zia gli faceva odiare Yi Yun fino all’osso.


