---
weight: 13120
title: Capitolo 1312 - Mancanza di senso civico
pubDate: 2026-02-23T10:32:28.512Z
tags:
    - tmw
---


Capitolo regolare,
10 capitoli in coda totali (10 Alessandro)
0/1 sponsorizzazioni 1 euro a capitolo,
-Schadenfreude


Il principe Cielo Sconfinato sorrise raggiante vedendo questa scena. Era esattamente il risultato che voleva. Quel moccioso era arrogante e si era fatto un nemico enorme del setta Cuore della Pillola al suo primo viaggio a Pozza di Nuvole. Inoltre, il principe era scioccato nello scoprire che Yi Yun non veniva notato da nessuno tra la folla. Ne era infastidito, perché significava che la canaglia se la sarebbe cavata fin troppo facilmente.


"So che il tuo cognome è Yi, e io, Su Muyan, non combatto contro personaggi senza nome. Di' il tuo nome!" Ruggì il discepolo del setta Cuore della Pillola che aveva uno stretto rapporto con la direttrice Su. Voleva riscattare la vergogna della chiusura del Terrazza del Cuore Splendente.


All'istante, molti si fermarono a guardare. Nessuno entrò nel padiglione immortale per il momento, mentre attendevano con impazienza che la situazione si risolvesse.


Erano felici di assistere a un tale conflitto. Era molto chiaro che il principe Cielo Sconfinato fosse estremamente ostile verso Yi Yun. Aveva annunciato ad alta voce la sua identità e menzionato deliberatamente la sua vittoria sull'alchimista del setta Cuore della Pillola. Era evidente che il suo obiettivo fosse mettere Yi Yun in difficoltà.


In quel momento, il principe Cielo Sconfinato continuò: "Vorrei anche io conoscere il nome del giovane maestro Yi. Ho sentito delle persone chiamarla maestro della setta Yi prima di apprendere il suo cognome…" Disse il principe, rivolgendo un lieve sorriso a Jing Yuesha. Quando lo disse, molti ne furono sorpresi.


Maestro della setta!?


Yi Yun era solo un guerriero all'ottavo piano del Palazzo del Dao ed era un maestro della setta?


Quanto era piccola questa setta per permettere a un guerriero dell'ottavo piano del Palazzo Dao di esserne il capo? Probabilmente era una piccola organizzazione fondata da quella stessa canaglia solo per potersi fregiare del titolo di maestro della setta.


"Giovane maestro Yi, è diventato maestro della setta in così giovane età. Ha davvero un futuro promettente. Questo unito alle impareggiabili abilità alchemiche che ha dimostrato in precedenza, mi rende molto interessato a fare la sua conoscenza. In futuro, potrebbe diventare un maestro alchimista. Se raggiungesse anche solo il settanta o l'ottanta percento del livello del maestro Su, sarei enormemente sollevato dal poter contare sul futuro maestro Yi."


Il principe Cielo Sconfinato disse tutto questo con un sorriso raggiante. Ripeteva le parole 'maestro della setta Yi' ma qualsiasi persona sensata poteva capire che lo stava facendo con sarcasmo. Agli occhi di molti, Yi Yun sembrava il capo di un gruppo di contadini in rivolta che si era proclamato imperatore. Era particolarmente ridicolo all'Incontro delle Vette del Sud Celeste. Dopotutto, chiunque osasse chiamarsi maestro della setta all'incontro era un legittimo egemone di un'intera area.


Quanto alle lodi che il principe Cielo Sconfinato aveva elargito, su come avrebbe eguagliato il livello del maestro Su in futuro, stava deliberatamente aggravando la situazione per Yi Yun.


I discepoli del setta Cuore della Pillola circostanti erano già scontenti che Yi Yun avesse smontato la Terrazza del Cuore Splendente. Ora, persero il controllo. Il maestro Su era una figura stimata nella loro setta. Innumeri discepoli avevano come obiettivo emularlo, ma sapevano anche di avere poche speranze di avvicinarsi anche lontanamente al suo livello. Era una pia illusione dire che quel pivello di fronte a loro potesse avvicinarsi ai risultati del Maestro Su.


La folla poteva capire che il principe Cielo Sconfinato stava chiaramente cercando di mettere Yi Yun su un piedistallo solo per vederlo cadere.


Yi Yun rimase imperturbabile di fronte ai molti sguardi puntati su di lui. Guardò il principe Cielo Sconfinato e, dopo un momento di pesante silenzio, si sventolò delicatamente il naso.


Nessuno sapeva cosa stesse facendo Yi Yun. Alcuni pensarono che fosse completamente sbalordito, non essendo mai stato messo in una situazione così ostile. Poi, videro Yi Yun rivolgersi a Jing Yuesha e dire: "Poco fa ho detto che continuavo a sentire puzza. Ecco, è questa persona davanti a me.
Deve aver mangiato troppa essenza di feci di Elfo Antico e non si rende nemmeno conto che la sua bocca puzza. Eccolo che urla a gran voce, diffondendo il suo alito in giro. Manca completamente di senso civico e delle qualità di un gentiluomo."


Quando Yi Yun disse queste parole, tutti rimasero sbalorditi. Il sorriso sul volto del principe Cielo Sconfinato si irrigidì, dandogli uno strano sogghigno costante. Gli ci volle qualche secondo per chiudere inconsciamente la bocca. In seguito, la sua espressione divenne cupa e nera come il fondo di una pentola.


Essenza di feci di Elfo Antico!


All'udire queste parole chiave, il principe Cielo Sconfinato quasi si frantumò i denti dal digrignarli. Sebbene avesse preso di mira Yi Yun, lo stava facendo usando il sarcasmo. In superficie, stava ancora lodando Yi Yun. Si era preso la briga di mantenere il decoro previsto dall'alta società, ma Yi Yun era passato direttamente all'attacco personale!


Il principe Cielo Sconfinato era di alto rango e naturalmente possedeva la carta VIP del livello più alto del Terrazza del Cuore Splendente. Dato che corteggiava sempre la principessa Gioia Rossa e lei era una fedele cliente del locale e vi teneva persino la festa del suo compleanno, significava che aveva mangiato spesso anche lui alla Terrazza del Cuore Splendente con la Principessa Gioia Rossa. Naturalmente, aveva mangiato la specialità, Fenice in Cerca d’Amore Tra Le Nuvole, innumerevoli volte.


Era impossibile rimanere completamente imperturbato. Chi sapeva che Yi Yun avrebbe usato questo fatto per schernirlo al grande incontro di scambio davanti a tante persone famose e importanti?


"Bene, molto bene!"


Il principe Cielo Sconfinato sentiva che persino la sua cistifellea era piena di furia, ma non sapeva come replicare.


Quel bastardo era davvero come lo descriveva la principessa Gioia Rossa. Era estremamente arrogante e una persona del genere risvegliava solo il suo intento omicida.


"Pfft!"


In piedi accanto a Yi Yun c'era Jing Yuesha, che scoppiò a ridere rumorosamente. Anche lei era una persona che non aveva paura di nulla. Il principe Cielo Sconfinato non aveva niente a che fare con lei. Dopotutto, non era dell'Impero Fuorinuvola.


"Maestro della setta Yi, ora che lo menzioni, in effetti lo sento anche io."


Mentre parlava, Jing Yuesha arretrò di qualche passo con un'espressione disgustata, allargando la distanza tra sé e il principe Cielo Sconfinato.


Questa azione mise senza dubbio a dura prova i nervi del principe Cielo Sconfinato. La sua faccia divenne verde. L'unico risultato del suo aver preso di mira Yi Yun fu ricordare a tutti che un membro della famiglia reale, un forte contendente per il titolo di principe ereditario, aveva mangiato merda al Terrazza del Cuore Splendente a ogni pasto.


Lo scambio tra Yi Yun e Jing Yuesha non solo fece sentire il principe Cielo Sconfinato un idiota, ma mise anche a disagio la gente del setta Cuore della Pillola.


La Terrazza del Cuore Splendente rappresentava la setta Cuore della Pillola. Un problema con i piatti del locale avrebbe danneggiato la reputazione della loro organizzazione.


"Questa canaglia è troppo arrogante. Non lo sopporto proprio." Disse qualcuno a Su Muyan.


Su Muyan annuì con espressione cupa. "Ignorando la faida con zia Su, gliela farò pagare anche solo per il suo sarcasmo nei confronti della setta Cuore della Pillola. Dopo questo incontro di scambio, gli farò pentire di essere mai venuto al mondo."


I discepoli della setta Cuore della Pillola annuirono all'unisono.


"Dal momento che questo Yi non è disposto a dare il suo nome, non ho nemmeno io interesse a conoscerlo. Dopo l'incontro di scambio, lo sfiderò. Sia che si tratti di alchimia o arti marziali, è libero di scegliere!" Dichiarò Su Muyan. Non sottovalutava Yi Yun, ma era assolutamente fiducioso delle sue capacità. Voleva riscattare la sua setta.


Sebbene la sua voce non fosse alta e l'avesse detto in privato ai suoi compagni, tutti i presenti erano guerrieri. Molte persone sentirono la sua affermazione.


Tutti si entusiasmarono immediatamente. Amavano vedere tali conflitti. In un certo senso, poteva essere considerato un antipasto per l'Incontro delle Vette del Sud Celeste.


"Maestro della setta Yi, sembra che Su Muyan voglia sfidarti.” Disse Jing Yuesha con un sorriso.


Yi Yun scosse la testa. Se avesse accettato ogni sfida che gli si presentava, specialmente da discepoli senza nome, si sarebbe solo riflesso negativamente su di lui.


