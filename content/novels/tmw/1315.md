---
weight: 13150
title: Capitolo 1315 - Loto Rosso degli Abissi
pubDate: 2026-02-23T10:32:28.510Z
tags:
    - tmw
---


Capitolo regolare,
9 capitoli in coda totali (9 Alessandro)
0/1 sponsorizzazioni 1 euro a capitolo,
-Schadenfreude


Con l'asta che aveva preso questa piega, Jing Yuesha ridacchiò di gusto vedendo l'espressione del principe Cielo Sconfinato.


Molte ragazze venute con gli Anziani delle loro sette risero sotto i baffi a loro volta. Non provenivano dell'Impero Fuorinuvola, quindi ovviamente non importava loro chi fosse il principe Cielo Sconfinato.


Il principe di solito affascinante che aveva conquistato i cuori di innumerevoli donne era diventato improvvisamente bersaglio di derisioni. Persino la principessa Gioia Rossa al suo fianco gli lanciò uno sguardo sprezzante. Tutto ciò rese la faccia del principe nera come il fondo di una padella.


Desiderava davvero balzare in avanti e fare a pezzi il tavolo sulla piattaforma. Al diavolo quest'asta. Ma state scherzando!?


Tuttavia, sapeva che era puramente dovuto alla sua stessa stupidità. Non aveva mai pensato che la Scimmia Demone della Terra avesse dieci dita perché ogni volta che incontrava tesori di quel livello, di solito erano posseduti da qualcun altro o acquistati in un negozio. Di conseguenza, venivano tenuti in magazzino per lunghi periodi e veniva esposta una sola unità.


Ma gli oggetti che il vecchio aveva tirato fuori erano stati raccolti dalla fonte. Erano naturalmente in una serie.


Avendo buttato via soldi per niente e non essendo così riuscito a ottenere il favore della bellezza, ricevendo invece la derisione degli altri, il principe Cielo Sconfinato poté solo fare un respiro profondo per riuscire a ricomporsi. Se non l'avesse fatto, gli sarebbe potuto scoppiare un polmone dalla rabbia.


Proprio mentre stava per dire qualche parola alla principessa Gioia Rossa per nascondere il suo imbarazzo, sentì Yi Yun dire a Jing Yuesha: "Quando uno si atteggia per impressionare una ragazza, il suo fallimento diventa ancora più ridicolo."


Le parole che erano sulla punta della lingua del principe Cielo Sconfinato gli rimasero bloccate.


Guardò con rabbia Yi Yun e sentì tutto il suo sangue affluire al cervello. Quasi si spaccò i denti a forza di digrignarli.


Sapeva che litigare con Yi Yun avrebbe solo aggiunto danno alla beffa. Tutto ciò che poteva fare era sopportare.


‘Canaglia, me lo ricorderò…’ Pensò il principe Cielo Sconfinato con un'espressione cupa.


…


In quel momento, iniziò la seconda asta.


L'Anziano Mu sembrava calmo e composto mentre lasciava la gestione dell'asta alla bellezza civettuola.


Con la prima asta che aveva stabilito un precedente, la seconda si svolse molto rapidamente. Il prezzo naturalmente non salì così in alto come 2,6 milioni come prima. Invece, si fermò a 950.000.


La persona che comprò la serie di tesori a 950.000 giade spirituali di grado medio fu l'uomo malaticcio della prima asta.


Sembrava aver così disperatamente bisogno dei tesori che quando li ottenne per il prezzo di 950.000, si emozionò molto.


"La ringrazio Anziano Mu! La ringrazio!"


L'uomo ringraziò incessantemente l'Anziano Mu. Allo stesso tempo, guardò Yi Yun e sembrò avere una buona impressione di lui.


Vedendo l'espressione dell'uomo, il principe Cielo Sconfinato si infuriò. I tesori che lui aveva comprato per 2,6 milioni erano stati comprati per meno di un milione da quel tizio. Si sentì disgustato, come se avesse mangiato una mosca.


"Non c'è niente da ringraziarmi." Disse l'Anziano Mu ridacchiando. In quel momento, tutti lo guardavano, sperando di vederlo produrre un altro osso del dito di Scimmia Demone della Terra o un Frutto di Fiore di Giada Nera.


Questi oggetti che non avevano catturato l'occhio di Yi Yun erano molto ambiti da altri. Quando sentirono da Yi Yun che c'erano almeno dieci ossa delle dita e sette frutti, tutti iniziarono a sperare che il prezzo scendesse. Forse avrebbero potuto comprare a un prezzo estremamente basso! Sarebbe stato un vero affare!


Tuttavia, l'Anziano Mu non tirò fuori altri scrigni di giada, ma una bottiglia di porcellana color smeraldo.


A giudicare dalle sue dimensioni, non sembrava contenere erbe.


"Anziano Mu, non ha ottenuto diverse ossa di antichi elfi e Frutti di Fiore di Giada Nera? Perché non li vende più?" Chiese qualcuno dalla folla.


"Vendere due serie basta. Il resto può aspettare. Li venderò di nuovo in futuro." Rispose il vecchio, minimizzando la questione.


In quel momento, le persone che stavano aspettando di comprare i tesori rimasero senza parole. Inizialmente ritenevano che 950.000 fosse un po' caro. Speravano che il prezzo continuasse a scendere, ma l'Anziano Mu aveva smesso di mettere in vendita gli oggetti.


"Questo vecchio sa come creare scarsità nell’abbondanza."


Yi Yun si accarezzò il mento. Nella sua vita precedente, non era una novità, ma era un concetto raro in un mondo marziale. Non c'era da stupirsi che il vecchio fosse riuscito a usare il suo titolo di fondatore per aumentare l’importanza dell'Incontro delle Vette del Sud Celeste.


A quanto pareva, non era da sottovalutare.


Proprio mentre Yi Yun stava riflettendo sulla questione, l'Anziano Mu aveva versato qualcosa dalla bottiglietta. Tutti lo guardarono e videro un seme nero e raggrinzito. Non era appariscente in alcun modo.


Cos’era questo?


Molte persone scossero la testa. Non avevano mai visto un oggetto del genere. Tuttavia, sapevano che era sicuramente qualcosa di utile se l'aveva tirato fuori l'Anziano Mu.


In quel momento, lo sguardo del maestro Su, che era seduto nella fila più vicina all'Anziano Mu, si illuminò. "Potrei dare un'occhiata a questo oggetto!?"


"Certo."


L'Anziano Mu porse la bottiglia al Maestro Su. Mentre teneva il seme in mano, il maestro Su lo rigirò e occasionalmente mostrava un'espressione di piacevole sorpresa. Altre volte scuoteva la testa.


Tutti rimasero perplessi vedendo le espressioni del maestro Su.


"Cos'è quel seme?" Molti dei presenti non lo riconobbero.


"Maestro della setta Yi, lo sa?" Chiese Jing Yuesha a Yi Yun con noncuranza. Inconsapevolmente, lo trattava già come un essere onnisciente. Chiedere a Yi Yun era diventata la sua risposta istintiva.


"È un seme di Loto Rosso degli Abissi." Ripose il giovane con leggerezza. Mantenne la voce molto bassa, e solo poche persone intorno a lui lo sentirono.


"Oh? Loto Rosso degli Abissi?" Jing Yuesha guardò Yi Yun sorpresa. Non aveva mai sentito parlare di una pianta del genere. Esistevano troppi tesori naturali nel mondo e innumerevoli esemplari di vegetazione divina. Figuriamoci Jing Yuesha, persino la Signora dell'Isola Chiaro Lunare conosceva solo una parte di tutti i tesori nel pianeta.


Yi Yun non rispose mentre i suoi occhi brillavano di uno strano bagliore.


Il Loto Rosso degli Abissi gli era molto utile. Il seme era dell'elemento fuoco e poteva considerare di usare il Seme di Loto Rosso degli Abissi come ingrediente principale. Abbinandolo ad altri tesori divini, poteva raffinare una nuova Reliquia del Drago Imperatore e tentare di coltivare una delle Nove Posizioni del Drago Ascendente, quella del Drago di Fuoco Senza Corna.


Quando Yi Yun aveva mangiato la prima Reliquia del Drago Imperatore, aveva coltivato solo la fase della Carpa Dorata.


Tuttavia, l'essenza medicinale contenuta nel seme era ancora un po' carente in termini di requisiti necessari per raffinare la Reliquia del Drago Imperatore.


In quel momento, il maestro Su scosse la testa e sospirò. "Sfortunatamente, questo Seme di Loto Rosso degli Abissi deve essere stato sigillato in una terra con qi vitale impoverito per troppo tempo. Di conseguenza, ha perso molto del qi vitale che conteneva originariamente. Altrimenti, sarebbe davvero inestimabile."


In quanto alchimista di prim'ordine, il maestro Su era fanatico quando si trattava di divini tesori di raffinamento prodotti dal mondo. Sentiva che era un peccato quando si rivelavano imperfetti.


"Ahah, ha effettivamente perso un po' del suo qi vitale. Ha indovinato. Era sigillato in una tomba antica. Dato che l'energia della formazione della tomba si era esaurita da tempo, ha portato all'impoverimento del qi vitale. Questo Seme di Loto Rosso degli Abissi deve essere stato sigillato lì per più di cento milioni di anni. Quando l'ho tirato fuori, era già in questo stato."


L'Anziano Mu non nascose le origini del seme. Detestava l'idea di truffare qualcuno.


Un seme trovato in una tomba antica sarebbe stato senza dubbio contaminato da aure cadaveriche. Tale energia era l'esatto opposto della vibrante forza vitale all'interno del seme e, di conseguenza, ne diminuiva il valore.


"Che ne dice? Il maestro Su non è interessato?" Chiese l'Anziano Mu.


Il maestro Su ridacchiò senza rispondere. Nessuno sapeva cosa avesse in mente.


"Ora, se qualcuno è interessato, può iniziare a fare offerte."


Quando l'Anziano Mu parlò, l'atmosfera divenne silenziosa all'istante. Nessuno parlò.


Quando il principe Cielo Sconfinato vide il seme, esitò un po'. Coltivava due leggi elementali. Una di queste era il fuoco e quindi il seme di Loto Rosso degli Abissi, dell'elemento fuoco, lo interessava.


Tuttavia, non aveva idea di quante giade spirituali valesse.


Non poté fare a meno di chiedere: "Anziano Mu, non ha un'offerta minima di partenza per questo seme?"


L'Anziano Mu sorrise debolmente e disse: "Non do mai un'offerta minima di partenza quando vendo i miei oggetti. Finché il prezzo è ragionevole, lo venderò naturalmente."


Il valore di molti tesori divini era difficile da valutare. Una volta data un'offerta minima, avrebbe dato alle persone un'idea inconscia che l'oggetto valesse all'incirca quella cifra. Avrebbe impedito loro di offrire prezzi alti.


Il principe Cielo Sconfinato disse con un sorriso amaro: "Dato che l'Anziano Mu non ha un'offerta minima di partenza, griderò qualcosa a caso. La prego, non derida un membro della giovane generazione come me."


Mentre diceva così, il principe Cielo Sconfinato allungò il dito e disse: "10 milioni di giade spirituali di medio livello!"


Quando gridò un prezzo del genere, il principe si sentì un po' in preda al panico. In realtà, la sua offerta era una stima basata sulla quantità di qi vitale contenuta nell'oggetto.


Immaginava che il Seme di Loto Rosso degli Abissi valesse circa dieci milioni, ma quando gridò effettivamente una cifra così astronomica, si sentì turbato. Temeva di aver fatto una sovrastima che gli avrebbe fatto perdere soldi.


Molti dei presenti stavano solo guardando. Il seme era troppo raro e veramente pochi sapevano come usarlo. Il numero di persone che avevano pensato di comprarlo era ancora minore.


Passarono più di trenta secondi di silenzio, e il principe Cielo Sconfinato divenne ancora più ansioso. Perché era l'unico ad aver fatto un'offerta? Nessun altro era interessato? La sua valutazione era sbagliata? Il Seme di Loto Rosso degli Abissi in realtà non valeva quel prezzo? Dieci milioni di giade spirituali di medio livello erano più della metà dei suoi risparmi. Non era certo facile offrire così tanto.


Ora, si stava pentendo. Era stato avventato a gridare quell'offerta?


"12 milioni!" Gridò qualcuno seduto nell'area della giovane generazione della setta Cuore della Pillola. Non era altri che Su Muyan.


Era un alchimista, quindi era molto interessato a un seme raramente registrato nei canoni.


Sentendo l'offerta di Su Muyan, il principe Cielo Sconfinato tirò finalmente un sospiro di sollievo. A quanto pareva, c'erano altri che lo desideravano. Inoltre, il prezzo era più o meno simile al suo.


Questo gli diede il coraggio necessario per procedere.


"13 milioni!"


Il principe Cielo Sconfinato alzò di nuovo la mano. Con numeri così grandi, non poteva aumentare i prezzi così rapidamente come prima.


"14 milioni!" Su Muyan non si tirò indietro. Proveniva da una setta alchemica e così le ricchezze della sua fazione superavano di gran lunga quelle dell’impero Fuorinuvola. Ma anche così, Su Muyan stava facendo un’offerta che superava i dieci milioni con grande serietà.


"Questo tipo Su…"


Il principe Cielo Sconfinato aggrottò le sopracciglia. Il prezzo stava già cominciando a intaccare i limiti superiori della sua ricchezza. A questo punto, sarebbe stato eccessivo per lui aggiungere un altro milione a ogni offerta.


…


Mentre il principe Cielo Sconfinato e Su Muyan erano impegnati, Jing Yuesha notò che Yi Yun stava fissando intensamente il seme. I suoi occhi scintillavano.


Chiese: "Maestro della setta Yi, è interessato al seme?"


"Sì." Yi Yun annuì.


Jing Yuesha sussultò. "Ha intenzione di spendere più di dieci milioni per acquistare il seme? Può… davvero usarlo?”


Dal punto di vista di Jing Yuesha, Yi Yun era solo un membro della giovane generazione nonostante fosse il capo di una setta. Era improbabile che controllasse così tante ricchezze. Più di dieci milioni non era una cifra piccola. Poteva davvero competere con Su Muyan, che proveniva da una grande setta alchemica?


"Più di dieci milioni?"


Yi Yun sorrise. Aveva tenuto d'occhio la reazione dell'Anziano Mu alle offerte. Lui sedeva lì composto e non si muoveva veramente. Chiaramente, i prezzi offerti non avevano ancora raggiunto il limite per lui.


In effetti, dal punto di vista di Yi Yun, anche un Seme di Loto Rosso degli Abissi imperfetto valeva decisamente più di dieci milioni. Non era così semplice come pensava la gente. Aveva funzioni più specializzate.


In quel momento, il prezzo era stato portato a quindici milioni da Su Muyan. I prezzi aumentavano cinquecentomila giade spirituali alla volta. Il principe Cielo Sconfinato esitava sempre di più e iniziava a trattenersi un po’.


In quel momento, Yi Yun parlò. Allungò tre dita e disse con calma: "30 milioni!"


Oh!?


La sua offerta sbalordì tutti i presenti.


All'istante, tutti gli occhi erano puntati su Yi Yun.


Aveva aumentato l'offerta da quindici milioni a trenta milioni tutto in una volta. L'aveva raddoppiata!


Inoltre, era stato Yi Yun a fare l’offerta!


Se fosse stato il maestro Su o il re Yi ad offrire trenta milioni, sarebbero rimasti scioccati ma non l'avrebbero trovato troppo strano. Ma cosa combinava questo giovane? Era impazzito?


Perché stava comprando il seme? Inoltre... poteva permetterselo?


La gente era perplessa. Persino Jing Yuesha era sbalordita. Chiese sottovoce: "Maestro della setta Yi, hai così tanti giade spirituali?"


Yi Yun sorrise. Era povero prima di diventare il capo della setta delle Miriadi di Divinità. Ma ora, con la morte dell'ex maestro della setta e della vecchia, i loro anelli interspaziali erano suoi. E così si era preso tutte le ricchezze accumulate dall’organizzazione nel corso degli anni.


La Cresta delle Miriadi di Divinità era stata molto furtiva. Il loro patriarca era stato estremamente ambizioso e l’Isola Chiaro Lunare del Mare Calmo e il Capitolo del Fulcro Celeste non lo avevano notato affatto. In termini di livello di coltivazione, il patriarca Miriadi di Divinità era stato di gran lunga superiore rispetto a Jing Yueyin e a Ren Yunzong.


Sia Jing Yueyin che Ren Yunzong avevano sottovalutato molto le ricchezze della Cresta delle Miriadi di Divinità.


Inoltre Yi Yun era ora il signore della Cresta delle Miriadi di Divinità. Aveva impiantato marchi spirituali sugli Anziani più potenti. Nessuno di loro osava disobbedire ai suoi ordini. Degli altri Anziani si poteva ignorare l'esistenza, ma le famiglie Zhang e Song avevano un un conto in sospeso con Yi Yun. Dopo aver reso schiavi Zhang Tianxing e Song Zhanchen, Yi Yun si era appropriato delle loro ricchezze. Ben la metà delle riserve accumulate dai loro clan familiari era stata ripulita da lui.


Ora, Yi Yun era decisamente un magnate. Aveva raccolto le ricchezze di tutti quei vecchi e l'intera riserva della setta!


Trenta milioni di giade spirituali di medio livello non erano nulla per lui!


