---
weight: 13160
title: Capitolo 1316 - Tecnica di Coltivazione delle Erbe
pubDate: 2026-02-23T10:32:28.507Z
tags:
    - tmw
---


Capitolo sponsorizzato, ringraziamo Alessandro!
8 capitoli in coda totali (8 Alessandro)
0/1 sponsorizzazioni 1 euro a capitolo,
-Schadenfreude


"Trenta milioni di giade spirituali di medio livello?"


Quando Su Muyan e il principe Cielo Sconfinato sentirono l'offerta, rimasero sbalorditi. Avevano dato per scontato che il prezzo di quindici milioni, aumentato lentamente con incrementi di cinquecentomila, fosse già estremamente vicino al valore reale del Seme di Loto Rosso degli Abissi. Quindi non si sarebbero mai aspettati che qualcuno avrebbe offerto direttamente il doppio!


"È quella canaglia di Yi!"


Il principe Cielo Sconfinato fissò Yi Yun a bocca aperta, incapace di chiuderla. Come faceva quel pivello ad essere così ricco?


Dato che il principe Cielo Sconfinato apparteneva alla famiglia reale, credeva che pochissimi membri della giovane generazione avrebbero potuto eguagliarlo. Tuttavia la cifra che Yi Yun aveva gridato con noncuranza superava di gran lunga la sua immaginazione. Non proveniva dal Mare Calmo? Da quando i giovani del Mare Calmo erano così spaventosamente ricchi?


Il principe Cielo Sconfinato deglutì senza accorgersene.


"Davvero... ha davvero così tanti giade spirituali?" Chiese. Tuttavia, Yi Yun lo ignorò completamente. Non c'era bisogno che dimostrasse la sua ricchezza al principe.


In quel momento, l'Anziano Mu rivelò finalmente un sorriso. Guardò il giovane e chiese cordialmente: "Caro amico, potrei sapere il suo nome?"


Vedendo il sorriso dell'Anziano Mu, Yi Yun rimase senza parole. Era proprio una vecchia volpe. "I miei saluti signore, il mio nome è Yi Yun."


Yi Yun!


Gli occhi di tutti erano concentrati su Yi Yun.


Prima non conoscevano il nome completo di Yi Yun, avevano solo sentito che era stato lui a far chiudere la Terrazza del Cuore Splendente.


"Quindi il suo nome è Yi Yun. Tutti dicevano che è il maestro di una setta, ma pensavo si fosse attribuito da solo quel titolo. Chi sapeva che fosse così ricco? Ha offerto trenta milioni con tanta facilità. È un’azione che ci si aspetterebbe dal capo di una tipica grande setta."


Molte persone sospirarono tra sé e sé. Se i contadini di qualche villaggi si riunissero e il loro capo si fosse definito imperatore, naturalmente sarebbe stato ridicolo. Tuttavia, se la ricchezza combinata dei villaggi fosse superiore a quella di una nazione, la gente non sarebbe stata più capace di ridere.


"Il nostro giovane amico, Yi Yun, ha offerto trenta milioni. Qualcuno offre di più?"


L'Anziano Mu sorrise mentre si guardava intorno. Yi Yun aveva continuato a osservarlo, ma l'espressione della vecchia volpe non stava rivelando il prezzo che aveva in mente.


Dopo un lungo silenzio, finalmente qualcuno disse: "Trentacinque milioni."


Sorprendentemente fu il maestro Su della setta Cuore della Pillola a parlare!


Dal momento in cui l'Anziano Mu aveva tirato fuori il Seme di Loto Rosso degli Abissi, il maestro Su aveva sorriso in silenzio. Non si era unito al conflitto tra giovani. Fu solo quando Yi Yun fece la sua offerta che intervenne.


‘Questo vecchio bastardo.’


Yi Yun guardò il maestro Su. Questi vecchi erano molto astuti. Capì immediatamente che la competizione di Su Muyan con il principe Cielo Sconfinato era probabilmente istigata dal maestro Su. Spingendo un giovane a farsi avanti, poteva cercare di intuire il prezzo limite dell'Anziano Mu senza rivelare le proprie intenzioni. Non si aspettava però che Yi Yun sarebbe intervenuto, così smise di stare ad osservare con attenzione.


All'istante, tutti guardarono Yi Yun. Aspettavano la sua risposta. In aste del genere, c'era una regola implicita che stabiliva che i giovani non avrebbero gareggiato con i vecchi. Questo perché i tesori naturali necessari agli antichi mostri erano diversi da quelli usati da talenti immaturi. Inoltre, se un giovane tentava di competere con un anziano, non solo avrebbe dovuto affrontare l'immensa pressione di non avere ricchezze sufficienti, ma sarebbe stato anche messo in difficoltà dalla mancanza di forza e posizione.


Se un giovane avesse offeso un vecchio mostro, avrebbe potuto subirne le conseguenze in futuro.


Yi Yun tornò al suo posto. Non parlò, ma l'asta non si fermò. Il Precettore dell'Impero Divino del Tuono alzò lentamente la mano. "Quaranta milioni!"


Tutti rimasero sbalorditi. Un altro pezzo grosso si era unito alla mischia. La competizione per il Seme di Loto Rosso degli Abissi stava cominciando a infuriare come una tempesta!


"Quarantacinque milioni!"


Il maestro Su rispose quasi immediatamente. Stava esprimendo la sua determinazione a ottenere il seme.


Il principe Cielo Sconfinato era già sbigottito da quanto fosse salito il prezzo. Il seme danneggiato valeva davvero così tanto? La sua capacità di discernimento era così terribile? Credeva che il suo limite fosse al massimo quindici milioni.


"Heh! maestro Su, per mostrare tale determinazione, sembra che la tecnica di coltivazione delle erbe della sua setta debba essere davvero spettacolare." Disse l' Precettore dell'Impero Divino del Tuono. Le sue parole lasciarono molti sbalorditi.


Tecnica di coltivazione delle erbe?


"Cos'è?" Jing Yuesha era perplessa.


"È una tecnica speciale per gestire i tesori naturali. Creando un’enorme formazione attraverso un calderone alchemico, un'erba naturale incompleta, imperfetta o danneggiata può essere collocata all'interno e nutrita per centinaia di anni, permettendole di rinnovarsi. Questo è ciò che significa crescere un'erba!"


"Quindi è per questo. Non c'è da stupirsi che siano disposti a offrire un prezzo così alto. Hanno intenzione di rigenerare il Seme di Loto Rosso degli Abissi. maestro della setta Yi... è proprio ben informato..."


Jing Yuesha lo guardò con occhi scintillanti. Fino ad ora, Yi Yun era stato in grado di rispondere a ogni sua domanda. Trovava difficile credere che la sua età fosse più o meno uguale alla sua.


Yi Yun ridacchiò. "So qualcosa delle tecniche di coltivazione delle erbe."


La gente da quella frase dedusse che le sue conoscenze erano superficiali, ma in realtà era stato molto umile.


In termini di tecniche di coltivazione delle erbe, i documenti scritti negli appunti dell’alchimista divino erano a un livello supremo. O si poteva dire che si fosse specializzato proprio su quello nei suoi ultimi anni.


Il divino alchimista voleva raffinare due pillole leggendarie:l'Elisir dell'Immortalità e quello della Resurrezione.


Il primo rendeva immortali e il secondo poteva riportare in vita dai morti!


Raffinare queste due pillole era più facile a dirsi che a farsi. Era impossibile raffinarle in un colpo solo. Pertanto, il divino alchimista aveva fatto ricerche sulla coltivazione delle erbe.


Raffinando prima un embrione di pillola, poteva poi fargli prendere forma usando le tecniche di coltivazione delle erbe.


E dopo la morte del divino alchimista, la formazione del mondo che aveva creato nel Mare di Sabbia della Sepoltura del Sole avrebbe dovuto raffinare il leggendario Elisir della Resurrezione per far rivivere sua figlia, morta molto tempo prima.


Tutto questo aveva portato Yi Yun a scambiare Ling Xie'er per l'anima della figlia del divino alchimista quando era arrivato per la prima volta nella formazione.


Sebbene l’esperto alchimista alla fine non fosse riuscito a raffinare l'Elisir della Resurrezione, la ragione del suo fallimento era che andava contro le leggi della natura. Infrangeva l’equilibrio del Dao Celeste e invertiva il ciclo della reincarnazione. Ma le tecniche di coltivazione delle erbe che il divino alchimista aveva lasciato erano assolutamente impeccabili.


"Cinquanta milioni. Il Precettore Imperiale ha offerto cinquanta milioni. Qualcuno offre di più?" Chiese la donna civettuola accanto all'Anziano Mu. La sua voce era molto piacevole all'orecchio.


In quel momento, Yi Yun alzò la mano. "Ottanta milioni!"


"Eh!?"


Tutti furono sbalorditi da quella cifra. Aver gridato ottanta milioni in una volta sola, era come se non desse la minima importanza al denaro e lo trattasse come numeri senza senso.


"Questa canaglia è fin troppo aggressiva!"


La gente credeva che Yi Yun si fosse ritirato perché gli mancava il coraggio di competere con i membri della generazione più vecchia. Non solo non aveva smesso di competere, ma la sua offerta aveva completamente sopraffatto le altre parti. Il suo coraggio era sbalorditivo.


"È aggressivo, ma questo significa anche che offenderà l'Impero Divino del Tuono e la setta Cuore della Pillola."


La gente aspettò di vedere come si sarebbe evoluta la situazione. In effetti, a causa dell'offerta di Yi Yun, le espressioni del Precettore Imperiale e del maestro Su si fecero cupe. Era ammissibile che competessero tra loro, ma avrebbero trovato intollerabile che un giovane si unisse alla mischia e li avesse esclusi dall’asta.


Il Precettore Imperiale grugnì e non disse un'altra parola.


Ottanta milioni superavano di gran lunga le sue stime. Sebbene l'Impero Divino del Tuono avesse tecniche di coltivazione delle erbe, il grado del Seme di Loto Rosso degli Abissi era troppo alto. Era molto difficile crescerlo bene. Al massimo, potevano ripristinare le sue proprietà medicinali al quaranta o cinquanta per cento. E anche questo avrebbe richiesto molto tempo e investimenti monetari.


Ma il maestro Su era più fiducioso in questo aspetto. La setta Cuore della Pillola era molto più brillante dell'Impero Divino del Tuono quando si trattava di coltivazione delle erbe.


"Giovane, non puntare a ciò che è oltre la tua portata. Non rovinare il tuo futuro solo per un mero impulso."


La trasmissione della voce di qi vitale del maestro Su risuonò all'orecchio di Yi Yun. Conteneva un lieve intento omicida.


Yi Yun sogghignò. Non si prese il disturbo di rispondere al maestro Su. Era determinato a ottenere il Seme di Loto Rosso degli Abissi. Aveva altre funzioni di gran lunga migliori.


Altri pensavano di coltivare l'erba per ripristinare le proprietà medicinali del seme.


Tuttavia, Yi Yun aveva intenzione di risvegliare completamente la vitalità dormiente all'interno del seme. Poi lo avrebbe piantato, permettendogli di crescere in un Loto Rosso degli Abissi completo!


Una volta che ci fosse riuscito, Yi Yun avrebbe tratto immensi benefici. Il Loto Rosso degli Abissi era una delle erbe sacre più rare in tutta la voragine. L'importante Anziano Mu trattava il seme avvizzito come un tesoro, quindi si poteva solo immaginare il valore di un Loto Rosso degli Abissi completo, capace di produrre molti più semi di loto!


Questo tesoro divino dell'elemento fuoco era di grande utilità per Yi Yun!


