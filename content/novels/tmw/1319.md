---
weight: 13190
title: Capitolo 1319 - Finale. Intento Omicida
pubDate: 2026-02-27T07:50:34.017Z
tags:
    - tmw
---


Capitolo sponsorizzato, ringraziamo Alessandro!
5 capitoli in coda totali (5 Alessandro)
0/1 sponsorizzazioni 1 euro a capitolo,
-Schadenfreude


Dopo il seme di Loto Rosso Abissale, nulla attirò di nuovo l'attenzione di Yi Yun. Da quel momento in poi, fu solo uno spettatore all'asta.


Alcuni oggetti prodotti da Su Boyang invece catturarono la sua attenzione.


Per esempio, le note pillole per il Recupero della Giovinezza.


"Queste pillole..."


Prima che l'asta iniziasse, Yi Yun aveva sentito re Yi menzionarle. Re Yi aveva persino chiesto espressamente a Su Boyang di mettere da parte per lui alcune pillole per il Recupero della Giovinezza.


Su Boyang ne aveva messe all'asta alcune, e ne seguì una gara di offerte tra Re Yi e un altro vecchio mostro. Alla fine, re Yi ottenne quattro pillole mentre l'altro vecchio ne ricevette due. Ogni pillola raggiunse il prezzo di sette milioni.


Questa cifra, naturalmente, non era nulla in confronto al seme di Loto Rosso Abissale di Yi Yun. Tuttavia, superava ancora di gran lunga le aspettative del giovane.


Yi Yun si accarezzò il mento e disse con un pizzico di sorpresa: "Queste sono dunque le cosiddette pillole per il Recupero della Giovinezza..."


"Le conosce anche lei, maestro della setta Yi?" Chiese Jing Yuesha stupita. Anche se Yi Yun era ben informato, non poteva essere una tale coincidenza che sapesse tutto, vero?


Yi Yun accennò un lieve sorriso. La setta Cuore della Pillola aveva trovato una parte dell'eredità del divino alchimista, quindi come poteva non riconoscerla?


Le cosiddette pillole per il Recupero della Giovinezza erano effettivamente registrate negli appunti del divino alchimista. Sembravano essere una sorta di finte Pillole della Longevità.


La tipica medicina sacra usata per allungare la durata della vita, come il Frutto Azzurro delle Nove Rivoluzioni, poteva prolungare la vita di una persona di decine di migliaia di anni. Ma quello era un tesoro divino estremamente raro da incontrare.


Tuttavia, le pillole per il Recupero della Giovinezza non avevano tali effetti. In realtà avevano una certa tossicità. Erano come una bacinella di acqua fredda che spegneva le fiamme vitali dell'utilizzatore.


Per i giovani geni, essere indeboliti in quel modo significava distruggere le proprie fondamenta. Assumere quelle pillole significava interrompere il proprio percorso di coltivazione. Tuttavia, i vecchi mostri a cui restava poca longevità avevano già esaurito tutto il loro potenziale vitale, e non c'era modo per loro di fare altri progressi. Non temevano di indebolire le loro fiamme vitali, al contrario, più si fossero attenuate, più a lungo potevano sopravvivere.


Il concetto era simile a una catasta di legname. Se bruciava troppo intensamente, si sarebbe ridotta in cenere rapidamente. Ma poteva durare molto più a lungo se fosse bruciata lentamente.


"Non c'è da meravigliarsi. Avevo già notato come il corpo del re Yi emanasse un’aura spenta, come se avesse un piede nella tomba. È perché ha mangiato troppe pillole per il Recupero della Giovinezza, causando un indebolimento così drastico delle sue fiamme vitali. Accentua l'aura cadaverica nel suo corpo."


Realizzato questo, Yi Yun sospirò. Tale era l'orrore che le persone provavano nei confronti della morte.


Le vecchie scarpe vicine alla fine naturalmente sapevano degli effetti collaterali delle pillole per il Recupero della Giovinezza. Indebolivano le loro fiamme vitali, distruggevano le loro fondamenta e avrebbero persino causato un declino della loro forza. Tuttavia, potevano raddoppiare o triplicare il poco tempo che restava loro.


Erano disposti ad accettarlo perché tenevano alla vita.


"Gli appunti del divino alchimista contengono note riguardo alle pillole per il Recupero della Giovinezza. Il divino alchimista ha perfino migliorato alcune delle ricette, producendo effetti molto migliori dei medicinali per il Recupero della Giovinezza originali.
Se le raffinassi, potrei persino produrne alcune con le caratteristiche delle Pillole della Longevità. Tuttavia... secondo gli appunti del divino alchimista, la ricetta richiede l’Erba della Ripresa come ingrediente principale. È estremamente rara e, sebbene non sia costosa, il divino alchimista l'aveva annotata come rara. Eppure, la setta Cuore della Pillola è in grado di vendere queste pillole per il Recupero della Giovinezza in massa. È strano..."


Basandosi sulla sua conoscenza, Yi Yun sapeva che era estremamente difficile sostituire l'ingrediente principale in una ricetta. Forse, la setta Cuore della Pillola aveva trovato un modo per coltivare l'Erba della Ripresa.


Sembrava una fazione piuttosto capace. La fonte della loro eredità non era certamente limitata al divino alchimista. Derivava anche da altri grandi esperti dei tempi antichi.


…


L'asta continuò per più di mezza giornata. Quando Yi Yun lasciò il locale alla fine, i suoi occhi incontrarono quelli di Su Boyang. Su Boyang aveva un'espressione estremamente fredda. Finse di non vederlo e gli passò direttamente accanto.


In quell'istante, Yi Yun improvvisamente percepì qualcosa di strano.


Un marchio di localizzazione!?


Yi Yun aveva il Cristallo Viola, quindi era estremamente sensibile alle fluttuazioni di energia. Tuttavia, non riuscì a trovare prove di alcun segno di localizzazione. Non notò nulla nemmeno su Jing Yueyin, che non era così lontana da lui.


Forse, era una tecnica mistica della setta Cuore della Pillola.


Se c'era dell'incenso di localizzazione, Yi Yun non avrebbe osato affermare di poterlo identificare con certezza. Il divino alchimista aveva dedicato la sua vita alla ricerca dell'Elisir dell'Immortalità e della Resurrezione. Pertanto, si era dedicato al campo della longevità e non si era affatto interessato a metodi poco ortodossi.


E dati i vari mezzi della setta Cuore della Pillola e il livello di coltivazione di Su Boyang, era abbastanza normale che non potesse rilevare alcun incenso di localizzazione.


"Fratello Yi Yun, riguardati. Ahahaha."


Il principe Cielo Sconfinato passò accanto a Yi Yun mentre faceva un commento sarcastico.


La principessa Gioia Rossa era al suo fianco e, sebbene odiasse Yi Yun, non pensava che meritasse la morte.


"È tutta colpa tua se sei così arrogante, temi che gli altri non sappiano quanto sei ricco. Ti sta bene! Se fossi in me, rinuncerei a tutti i tesori divini ottenuti per pura fortuna nelle rovine. Forse, puoi assumere un esperto per scortarti indietro e ignorare ciò che resta dell'Incontro delle Vette del Sud Celeste. Torna velocemente in quel tuo retrogrado Mare Calmo. Forse potrai ancora sopravvivere."


La principessa Gioia Rossa lo provocò. Sebbene le sue parole fossero velenose, le sue intenzioni non erano malevole. Era un modo indiretto per suggerire a Yi Yun una via d'uscita.


"Umpf! Non abbiamo bisogno che ti preoccupi per noi!”


Jing Yuesha e la principessa Gioia Rossa non erano persone con cui scherzare. Nel momento in cui vide la sua nemesi, Jing Yuesha rispose immediatamente per le rime.


"Che spreco delle mie buone intenzioni. Non mi importa se volete morire. Ma non venite a lamentarvi con me quando verrete ridotti a fantasmi."


La principessa Gioia Rossa si scostò i capelli e se ne andò.


Jing Yuesha rimase indietro, fissando con i suoi begli occhi. Era ancora infuriata. "Maestra, cosa facciamo?"


In quel momento, Jing Yuesha poteva solo cercare l'aiuto della sua maestra Jing Yueyin.


Jing Yueyin era famosa nel Mare Calmo. Sebbene non fosse illustre nel Grande Mondo del Sud Celeste, era comunque considerata un'esperta notevole.


Jing Yueyin aggrottò leggermente le sopracciglia. Non avrebbe avuto paura se fosse stato solo Su Boyang. Sarebbe stata in grado di proteggere Yi Yun allora. Ma purtroppo il nemico era una setta antica dalla lunga eredità. Inoltre, l'incontro fortuito di Yi Yun aveva qualche rapporto con quell’organizzazione. Non era certamente un avversario da sottovalutare. Era un vero dilemma.


Voleva proteggere Yi Yun, ma probabilmente le mancava la forza per farlo.


"Maestro, non può fare nulla neanche lei?"


Jing Yuesha sbatté le palpebre mentre guardava impotente Jing Yueyin. Era ansiosa, ma Yi Yun se l’era proprio cercata. Cosa poteva fare? Poteva solo rimanere a guardare la sua maestra come un appiglio a cui aggrapparsi.


Jing Yueyin rimase in silenzio per un momento mentre guardava la sua discepola. Disse: "La setta Cuore della Pillola avrà bisogno di un po' di tempo per radunare le truppe. Se saltiamo l'Incontro delle Vette del Sud Celeste e partiamo stanotte, potremo correre rapidamente verso il nodo spaziale e attraversare il vuoto usando alcune delle mie tecniche di occultamento.
Immagino che avremo una probabilità del quaranta-cinquanta percento di fuggire sani e salvi. Se invece continuiamo a partecipare all'Incontro, non ci sarà modo di andarcene una volta che gli esperti della setta Cuore della Pillola saranno arrivati."


Saltare l'Incontro delle Vette del Sud Celeste?


Jing Yuesha ne fu sorpresa.


L'Incontro delle Vette del Sud Celeste era qualcosa che aspettava con ansia da molto tempo. Quando aveva ricevuto l'invito a partecipare, aveva pensato solo a come mettere in mostra le sue abilità al torneo. Credeva che l'opportunità di affrontare talenti sarebbe stato un ottimo modo per temprarsi, un'occasione irripetibile!


Ora, dopo essersi presa la briga di arrivare nel Grande Mondo del Sud Celeste, doveva rinunciare all'Incontro delle Vette del Sud Celeste?


Era perfettamente consapevole che era impossibile per lei rimanere qui a partecipare all'Incontro delle Vette del Sud Celeste. Una volta che la sua maestra avesse scortato Yi Yun via, non avrebbe potuto affrontare da sola la vendetta della setta Cuore della Pillola.


Quando se ne rese conto, Jing Yuesha non provò altro che delusione.


Rimase stordita per un momento. Iniziò a immaginare cosa sarebbe successo se avesse tracciato una linea di demarcazione che la separava da Yi Yun. In questo modo, la setta Cuore della Pillola non le avrebbe creato problemi e lei avrebbe potuto partecipare senza intoppi all'Incontro delle Vette del Sud Celeste.


Tuttavia, esitò all'idea. In primo luogo, sentiva che sarebbe stato indegno per lei. Inoltre, provò un senso di malinconia sconcertante pensandoci.


‘Yi Yun si è cacciato in questo guaio perché ha rivelato il segreto della pillola di abbellimento per me. Non posso abbandonarlo.’


Pensò Jing Yuesha stringendo i denti. Proprio mentre stava per dire qualcosa, Ren Yunzong propose all'improvviso: "Signora dell'Isola Chiaro Lunare, maestro della setta Yi, Zijian ha menzionato in precedenza che vorrebbe comprare un tesoro. Vorrebbe visitare un negozio. Ci separiamo per ora? Se anche la Signora dell'Isola Chiaro Lunare è interessata, vorrebbe unirsi a me e dare un'occhiata?"


Xia Zijian rimase sorpreso. Non aveva mai menzionato nulla riguardo a un artefatto, no? Tuttavia, capì presto le intenzioni del suo maestro.


Era una scusa per separarsi e andare per la propria strada!


Figuriamoci abbandonare l'Incontro delle Vette del Sud Celeste, Ren Yuzong si sarebbe rifiutato categoricamente di viaggiare con Yi Yun per lasciare il Grande Mondo del Sud Celeste!


Avrebbero dovuto affrontare l'inseguimento della setta Cuore della Pillola, ma dato che il loro bersaglio era solo Yi Yun, perché avrebbero dovuto fare da scudo per lui?


Ren Yunzong aveva chiarito le sue intenzioni. Era un problema di Yi Yun. Non c'era motivo per loro di essere coinvolti.


Ren Yunzong aveva chiesto cosa avessero intenzione di fare. C'erano due possibilità. Poteva seguirlo al negozio di artefatti e se Yi Yun avesse avuto anche un briciolo di senno, avrebbe capito di essere stato abbandonato. Non li avrebbe seguiti solo per essere snobbato.


Poteva anche scegliere di fare la sciocca e restare a proteggere Yi Yun.


Jing Yueyin sapeva ovviamente l'esito di entrambe le possibilità. Rimase in silenzio e guardò la sua discepola, Jing Yuesha.


"Yuesha, vuoi dare un'occhiata ai tesori?"


Quando Jing Yueyin fece la domanda, Jing Yuesha notò che Xia Zijian la stava guardando con speranza.


La scelta ricadeva su di lei, e la posizione della sua maestra era molto chiara. Avrebbe rispettato la sua opinione.


All'istante, Jing Yuesha divenne confusa. D’altronde non era l'unica persona presente dell'Isola Chiaro Lunare. Anche le sue sorelle che sarebbero state influenzate dalla sua decisione.


Come poteva essere egoista in tali circostanze?


Xia Zijian notò l'esitazione della giovane. Si avvicinò lentamente e disse con una risatina amichevole: "Sorella minore Yuesha, andiamo a dare un'occhiata agli artefatti. La scala dei negozi della Pozza di Nuvole supera di gran lunga quella del Mare Calmo."


Poi guardò Yi Yun e disse: "Credo che il maestro della setta Yi non sarebbe interessato, perché non resta qui ad ammirare il panorama di Città Stagno di Nuvole? Non la accompagneremmo."


Mentre Xia Zijian parlava, provò la gioia di essersi vendicato. In precedenza, si era accidentalmente inchinato a Yi Yun e lo aveva fatto sentire molto a disagio.


Tuttavia, Xia Zijian non si sarebbe mai aspettato che Yi Yun scuotesse la testa e dicesse: "In realtà sono molto interessato. Ma, nipote marziale Zijian, sebbene fare compere sia bello, il negozio di artefatti che ha attirato la tua attenzione è di classe troppo bassa. Si può valutare se un negozio è valido o no dalle fluttuazioni nomologiche circostanti.
Non vorrei entrare in un negozio del genere. Pozza di Nuvole è una città piuttosto vivace e ho intenzione di girovagare. Ho sentito che nel centro c'è un negozio di artefatti che si chiama galleria Tian Yuan.
Vendono articoli di alto valore e ci sono solo una decina di tesori in vendita. Anche il più economico parte da trenta milioni di giade spirituali di media qualità. Tuttavia, questo prezzo è qualcosa che probabilmente..."


Yi Yun non finì la frase ma Xia Zijian quasi soffocò quando lo sentì.


Sperava di usare l'occasione per sminuirlo, ma finì per essere degradato da Yi Yun.


Questo bastardo era malato!


La setta Cuore della Pillola era già alle sue calcagna e un gruppo di vecchi mostri affilavano i coltelli, in attesa di spartirsi le sue risorse. Eppure, eccolo lì a menzionare i prezzi dei tesori di vari negozi? Trenta milioni erano così impressionanti?


Va bene... era veramente impressionante. Solo al pensiero della propria ricchezza, Xia Zijian indietreggiò. Sebbene non fosse difficile per il Capitolo del Fulcro Celeste produrre trenta milioni, non ne avrebbe spesi nemmeno dieci per un membro della giovane generazione come Xia Zijian. Non poteva permettersi di guardare artefatti del genere.


Xia Zijian guardò Ren Yunzong, che aveva un'espressione cupa. Ren Yunzong si stava chiedendo se fosse stato troppo indiretto. Quel giovane bastardo non capiva davvero cosa stesse insinuando? Yi Yun non era certamente uno sciocco. Dopotutto, aveva raggiunto la posizione di maestro della setta ad una così giovane età. Come poteva non capire le sue insinuazioni?


Ren Yunzong sogghignò e disse: "Maestro della setta Yi, è veramente testardo come un mulo. L’avevo già avvertita durante l'asta che essere troppo arroganti ha delle conseguenze. Non sembra avere una buona memoria, ma non importa. C'è un prezzo da pagare per crescere. Non mi immischierò più nei suoi affari!"


Detto questo, Ren Yunzong iniziò a condurre via i membri del Capitolo del Fulcro Celeste.


Anche Yi Yun aveva intenzione di andarsene. Porse i suoi rispetti alla Signora dell'Isola Chiaro Lunare e disse: "Grazie signora, per avermi tenuto in considerazione. Posso andare da solo. Le porgo i miei saluti."


Detto questo, Yi Yun si girò per andarsene. Vedendo questa scena, Jing Yuesha si innervosì.


"Maestra, andrò con il maestro della setta Yi."


Jing Yuesha era momentaneamente incerta su cosa dire. Non poteva prendere la decisione per la Signora dell'Isola Chiaro Lunare, ma decidere per sé stessa. Accelerò il passo e seguì Yi Yun.


Vedendola andarsene, lo sguardo di Jing Yueyin si fece pesante mentre sospirava lievemente.


"Sei preoccupata per la ragazza?" La trasmissione vocale di Fata Ping risuonò nelle orecchie di Jing Yueyin.


"Sì..." Jing Yueyin annuì. Jing Yuesha non se n'era ancora resa conto, ma inconsciamente, la sua preoccupazione per Yi Yun aveva superato di gran lunga l'ambito che meritava un estraneo.


Forse, era ancora un'impressione favorevole che al momento non poteva essere definita. Ma in futuro, avrebbe potuto germogliare lentamente.


...


"Non avresti dovuto seguirmi."


Yi Yun passeggiava per le strade di Pozza di Nuvole e parlò a bassa voce.


Jing Yuesha lo seguiva con un'espressione imbarazzata.


Non sapeva perché lo avesse inseguito avventatamente. Forse... non sopportava la vista di vedere Yi Yun andarsene da solo?


Questa fu la spiegazione che Jing Yuesha diede a sé stessa. Ma bastava pensarci un attimo per capire che non era così. Se la persona che se ne fosse andata da sola fosse stata qualcun altro, come Xia Zijian, l'avrebbe seguito?


Realizzato ciò, Jing Yuesha si avvilì. Cosa c'entrava con lei?


Non sapeva cosa dire a Yi Yun. Tutto ciò che poteva fare era seguirlo. Mentre guardava il giovane di fronte a lei, Jing Yuesha improvvisamente sentì che la sua schiena sembrava solitaria, emaciata ma decisa.


Forse, non si era nemmeno infastidito per come Ren Yunzong aveva tracciato quella linea di demarcazione…

