---
weight: 13210
title: Capitolo 1321 - La Tomba nella Gola
pubDate: 2026-02-28T18:40:28.897Z
tags:
    - tmw
---


Capitolo sponsorizzato, ringraziamo Alessandro!
3 capitoli in coda totali (3 Alessandro)
0/1 sponsorizzazioni 1 euro a capitolo,
-Schadenfreude


Tra le varie catene montuose della città Pozza di Nuvole, la Gola della Porta degli Inferi aveva il canyon più profondo.


La gola si estendeva in una montagna di diecimila metri come se fosse il risultato del fendente di spada di un esperto. Era profonda migliaia di metri. E più in basso, le pareti imponenti del canyon proiettavano un’oscurità così fitta da nascondere persino la luce delle stelle e della luna. Era buio pesto.


Era davvero un ottimo posto per derubare e uccidere qualcuno. Fu questo ciò che pensò Yi Yun quando arrivò alla gola.


‘L'aura Yin è piuttosto pesante…’


Mentre lo pensava, girò lentamente la testa. Guardò verso le estremità della gola e più di dieci figure apparvero lentamente nel cielo oscuro. Erano silenziose mentre volavano come fantasmi.


Pochi secondi dopo, atterrarono a poco più di trenta metri di distanza da Yi Yun.


La persona a capo del gruppo era Su Boyang!


C'erano un uomo di mezz’età e una donna dal fisico eccellente accanto a Su Boyang.


Yi Yun poteva percepire che le aure della coppia di mezz’età aure erano le più forti. Anche se sembrava che fosse Su Boyang il capo da come si erano radunati, Yi Yun sapeva che la loro forza era superiore a lui!


Yi Yun era ben consapevole che non tutti gli alchimisti erano talentuosi nel combattere. La ricerca alchemica richiedeva tempo e impegno, e se la setta Cuore della Pillola voleva mantenere una posizione salda nella voragine, aveva bisogno di forza.
Così naturalmente avrebbe avuto degli Anziani che non conoscevano l'alchimia, ma dedicavano tutti i loro sforzi ad aumentare la loro forza combattiva. La coppia davanti a lui ne era probabilmente un esempio.


Dietro la coppia di mezz’età c'erano alcuni giovani, tra cui Su Muyan.


In quel momento, Su Muyan stava guardando Yi Yun con un sorriso compiaciuto.


"Hai scelto questo posto come tua tomba? Quest'area ha aure Yin pesanti, che posto perfetto per un sonno eterno!"


Su Muyan provava risentimento per come la direttrice Su era stata punita gravemente dalla setta a causa di Yi Yun. Inoltre, era stato completamente sopraffatto dalla ricchezza di Yi Yun all'asta. Sentiva di essere stato un pagliaccio che si era fatto avanti solo per essere preso in giro. Odiava già profondamente Yi Yun e questa notte avrebbe avuto l’occasione di vendicarsi.


"Intendi fuggire da Pozza di Nuvole sotto la copertura dall'oscurità? Quanto sei ingenuo. Non ti sei nemmeno reso conto che il maestro zio Boyang aveva già posto un marchio di localizzazione su di te.
Conosciamo ogni tua mossa. Anche se te ne andassi attraverso una formazione di teletrasporto, possiamo lacerare il passaggio spaziale per catturarti! Zio marziale Boyang, perché non lo lascia a me? Non serve che interveniate. Tutto ciò che deve fare è sorvegliare l'area e impedire ad altre fazioni di approfittare della situazione."


Dopo Su Muyan, alcuni dei giovani guardarono Yi Yun, desiderosi di intervenire. Non sopportavano il comportamento arrogante di Yi Yun e volevano farlo a pezzi.


Su Boyang sospirò leggermente. Questa operazione era di grande importanza e se l'eredità ottenuta da Yi Yun proveniva veramente da quella persona, avrebbero persino potuto trovare il prezioso calderone. In tal caso, avrebbe potuto ottenere un enorme merito e forse sarebbe stato perfino nominato prossimo capo della setta.


Su Boyang aveva pianificato di intervenire personalmente per garantire che tutto andasse liscio. Ma mentre volava, aveva ispezionato costantemente i dintorni. Non c'era davvero alcuna fazione così sciocca da tentare di strappare Yi Yun alla setta Cuore della Pillola.


Così, poteva lasciare che fossero i giovani ad ucciderlo. Sarebbe servito a soddisfare le loro aspirazioni e aiutarli a costruire maggiore fiducia.


"Anziano Wang, questo piccolo bastardo è astuto. Tenga d'occhio la situazione. Se la sua forza è superiore a quella del nipote marziale Muyan, usa la Sabbia Purpurea Scura per mutilargli una mano o una gamba. Preverrebbe qualunque imprevisto.”


Su Boyang non usò una trasmissione di qi vitale, invece lo disse proprio di fronte a Yi Yun.


"Certamente!" L'uomo di mezz’età si leccò le labbra. La sua pelle era scura e nel buio della notte, si potevano vedere solo le sue due file di denti. "Ho preparato una formazione, assicurandomi che non ci sia modo per lui di scappare. È semplice lasciare che sia il nipote marziale Muyan a catturare questo topo in trappola."


Mentre l'uomo di mezza età parlava, agitò la mano e più di dieci bandiere di formazioni volarono fuori dal suo anello interspaziale in ogni direzione della gola.


Anche la donna accanto a loro passò all’azione. Con una risata seducente, tirò fuori uno stendardo fantasma nero. "Nipote marziale Muyan, non danneggiare il mare spirituale di quel ragazzo. È meglio che gli lasci un po' di respiro. Tutto ciò che devi fare è distruggergli il dantian e i meridiani. Tra un po', ho intenzione di conservare la sua anima nello stendardo fantasma e setacciarla lentamente. Cercare un'anima vivente dà ricordi più intatti."


La donna era splendida, ma c'era un lieve motivo fantasma rosso sul suo volto. Era abile nell'arte del controllo degli spettri e nelle tecniche mistiche dell'anima. Era particolarmente abile nell'estrarre anime e raffinare midolli, oltre che nel leggere i ricordi.


Questo era il motivo per cui la setta Cuore della Pillola l'aveva mandata. Volevano scoprire la fonte dell'eredità di Yi Yun. Se la rovina in cui aveva trovato l'eredità esisteva ancora, potevano mandare degli esperti ad esplorarla. Agli occhi della setta Cuore della Pillola, Yi Yun era un tesoro ambulante.


"Non vi preoccupate!" Su Muyan rise. Tirò fuori una lunga lancia dal suo anello interspaziale e accanto a lui, due giovani discepoli della setta Cuore della Pillola si disposero in una formazione triangolare con lui.


"Weng!"


In quel momento, l'uomo di mezz’età lanciò una bandiera della formazione che emise un abbagliante raggio dorato. Le bandiere della formazione fluttuarono a mezz'aria e l'intera gola fu sigillata dalla formazione, creando un mondo isolato.


E l'uomo di mezz’età non si fermò qui. Tirò fuori una perla nera dal suo anello interspaziale e fissò il polpaccio di Yi Yun. Nel caso Su Muyan avesse rischiato di rimanere ferito, avrebbe lanciato la perla nera e avrebbe frantumato le ossa della gamba di Yi Yun.


"Ahahahah!" Su Muyan rise in modo maniacale mentre balzava verso l’alto. "Stai pensando che è un’ingiustizia? Pensi che gente come te sia degna dell'eredità della mia setta Cuore della Pillola? Muori!"


Il corpo di Su Muyan emise fuoco dorato e la sua lancia fu avvolta da fiamme formando un drago dorato guizzante che si precipitò dritto verso Yi Yun!


Ma in quell'istante…


"Whew!"


La perla nera che l'uomo di mezz’età dalla faccia scura stava tenendo volò improvvisamente via. Era sbalordito. Non aveva affatto lanciato la perla nera!


Cos'era appena successo?


Fu scosso dal suo torpore da una serie di esplosioni. Le bandiere della formazione dorate che fluttuavano intorno al canyon erano state attraversate dalla perla nera, facendole esplodere!


"Anziano Wang, cosa stai facendo?"


L'Anziano Su guardò l'uomo di mezz’età con un'espressione perplessa. L'uomo di mezz’età era completamente sbalordito. La perla nella sua mano aveva distrutto le sue bandiere di formazione da sola? Ignorando quanto suonasse assurdo, la formazione che aveva preparato era uno schema che aveva trovato in antiche rovine. Come poteva essere distrutta all’istante?


Qualcuno stava intervenendo di nascosto? Ma nemmeno un Lord Divino con un Sigillo Reale sarebbe stato capace di farlo!


Proprio mentre l'Anziano Su e l'uomo di mezz’età erano rimasti sbigottiti dall'improvvisa svolta degli eventi, Su Muyan, concentrato sulla sua battaglia, si era già lanciato dritto contro Yi Yun. Con gli Anziani della setta a proteggerlo, non aveva nulla da temere. Mise tutto il suo impegno nell'attacco, senza pensare a difendersi. Mirò dritto al volot di Yi Yun!


Le fiamme dorate divamparono, con il potere di fondere massi in lava!


"Pa!"


Con un ronzio metallico, una mano si estese dalle fiamme dorate e afferrò saldamente la punta della lancia!


La mano sembrava fatta da pesante metallo divino che bloccava la lancia in posizione, impedendole di muoversi!


"C-Cosa?"


Su Muyan era completamente sbalordito. Guardò la mano mentre le fiamme dorate regredivano, e si rese conto che la mano apparteneva a Yi Yun!


Il fuoco dorato che avvolgeva la punta della lancia non lo aveva ferito affatto. E in quel momento, Su Muyan sentì un'enorme quantità di forza provenire dalla sua arma. Yi Yun l’aveva strattonata, scaraventando Su Muyan a terra.


"Ka-cha!"


Il terreno si crepò mentre Su Muyan sbatteva al suolo. La sua mente ronzò per l'impatto.


"Anziano Wang, io…"


Su Muyan non si sarebbe mai aspettato che Yi Yun avrebbe afferrato la sua lancia con una sola mano. E, aspetto più critico, l'Anziano Wang non era intervenuto.


"Puah!"


Su Muyan sentì il petto scaldarsi mentre un dolore atroce risaliva i suoi nervi. Guardò impotente mentre la sua stessa lancia dorata improvvisamente penetrava il suo petto. Gli squarciò dritto il polmone.


Ciò che lo aveva trafitto non fu la punta ma l'asta della lancia!


Con una forza immensa, l'asta di una lancia non era diversa dalla punta. In effetti, visto che l'asta era più spessa, causava danni ancora maggiori!


Il dolore tremendo fece impallidire Su Muyan. Il suo polmone era stato gravemente ferito e respirava a malapena.


In seguito la lancia si alzò gradualmente, sollevando lentamente Su Muyan.


Yi Yun tenne la lancia per la punta con una sola mano mentre lo alzava in alto nel cielo.


Disse senza fretta: "Non ho scelto questa gola come tomba per me... ma per voi."


Tutto questo era accaduto in un istante, così in fretta che nessuno poté reagire in tempo. Solo quando Yi Yun disse quelle parole i discepoli della setta Cuore della Pillola improvvisamente si raggelarono.


Cos'era successo!?


"Chi ha distrutto la mia formazione!?"


Chiese con voce profonda l'uomo di mezz’età. Un esperto doveva aver agito di nascosto per compiere una tale impresa.


Naturalmente, la forza di Yi Yun aveva superato di gran lunga la loro immaginazione.


Avevano ovviamente considerato la possibilità che Su Muyan non fosse all'altezza di Yi Yun, ma non si aspettavano mai che la differenza di forza fosse così disparata.


In quel momento, una figura bassa apparve dietro Yi Yun.


La persona indossava abiti ordinari. I suoi capelli erano arruffati e c'era un fiasco d'alcol appeso alla sua vita. Le sue fondamenta sembravano ordinarie e non assomigliava affatto a un esperto.


Nel vedere questa persona, l'espressione di Su Boyang cambiò. Prima aveva sondato i dintorni ripetutamente ma non aveva percepito nessuno. In quanto alchimista, Su Boyang era estremamente sicuro della sua percezione, ma aveva completamente fallito nel rilevare la presenza dell'anziano.


Persino ora, si rese conto che la sua percezione poteva a malapena notare l'anziano in piedi di fronte a lui!


"Chi... chi sei?" Chiese Su Boyang con tono profondo. Era già inorridito fino al midollo.


L'anziano ignorò Su Boyang e giocherellò con la perla nera nella sua mano prima di metterla via.


Si girò verso Yi Yun e disse languidamente: "Ha chiesto così urgentemente che venissi fin qui dal Mare Calmo solo per gestire queste nullità?"


Yi Yun e Vecchio Serpente avevano i loro modi per rimanere in contatto. Prima ancora che l'asta iniziasse, Yi Yun lo aveva già chiamato.


