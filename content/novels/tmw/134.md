---
weight: 134
title: Capitolo 134 - Avanzare allo stadio del Sangue Viola
pubDate: 2023-09-18T14:09:48.039Z
tags:
    - tmw
---


“Signorina Lin.” Yi Yun sorrise perché sapeva che sarebbe venuta.

Allora, Yi Yun aveva fatto un incontro di allenamento con lei in questo posto.

Senza dire una parola, Lin Xintong si mosse e un raggio freddo di spada puntò verso Yi Yun come un serpente d’argento!

L’arte della spada di Lin Xintong conteneva un’aura indescrivibile; sembrava una splendida danza.

Yi Yun si concentrò e scattò, con un movimento di spalle, il suo corpo si trasformò in una serie di ombre; Sottigliezza Minuta!

Yi Yun aveva evitato a stento il fendente di Lin Xintong. Anche se sembrava in pericolo, ogni mossa rientrava nei suoi calcoli, era tutto preciso e accurato!

“Stai padroneggiando sempre di più la Minuta Sottigliezza.” Lin Xintong rinfoderò la spada e lo lodò.

Ma all'improvviso disse: “Ora sei al minor successo della Minuta Sottigliezza. Puoi evitare gli attacchi usando la forza del tuo avversario, ma sei ancora lontano dallo stadio del gran successo.”

“Qual è lo stadio del gran successo?” Yi Yun la consultò con modestia.

Lin Xintong scese dalla roccia camminando e si scostò piano i capelli dalla fronte dicendo: “Devi impararlo da solo. Se qualcuno te lo insegnasse, non sarebbe tuo e potrebbe perfino limitare la tua comprensione… Seguimi, ti porterò in un certo posto.”

“Oh?” Yi Yun annuì. Stava per seguirla quando la vide stendere la mano.

La sua mano delicata bianca quanto la giada era di fronte a lui.

“Dammi la mano.” Disse con molta naturalezza Lin Xintong.

“Eh?” Yi Yun rimase sbigottito per un po’. Guardò le sue belle mani ed esitò. Tenersi per mano… non era appropriato…

Yi Yun aveva un po’ di aspettative, ma si sentiva anche in colpa perché Lin Xintong sembrava troppo pura. Non voleva rischiare di macchiare la sua reputazione.

Ma ripensandoci, si erano già stretti la mano, farlo di nuovo non sarebbe stato importante.

Yi Yun sospirò lievemente e strinse gentilmente la splendida mano. Le dita sottili erano bianche e morbide al tocco. Sembrava che non avesse ossa. Gli sembrò di stare tenendo dell’acqua.

’La sua pelle è così fredda…’ Ogni volta che Yi Yun la toccava, provava questa sensazione. Pareva che Lin Xintong fosse fatta da pioggia rinfrescante.

“Andiamo.” Dicendo questo, il suo corpo iniziò a fluttuare. La sua gonna fu agitata dal vento notturno. Somigliava alla dea Chang’er in volo verso il palazzo della luna.

E dietro Lin Xintong, Yi Yun sentì una forza sollevarlo. Il suo corpo divenne leggero e all’improvviso volò!

Con il vento che soffiava contro le sue orecchie, Yi Yun iniziò a fluttuare tra le nuvole. I suoi piedi si stavano allontanando rapidamente dalla cascata e le stelle sopra di lui si avvicinarono. Yi Yun rimase sbalordito.

Volare!

Usare solo carne ed ossa per volare nel cielo.

Yi Yun guardò verso il basso e vide solo l’oscurità tra le montagne. Ciò che faceva disperare la gente, le vette e i fiumi invalicabili, ora sembravano insignificanti. Li attraversarono dall’alto con una velocità sbalorditiva. Era una sensazione davvero meravigliosa!

Nell’oscurità sconfinata, sotto le stelle brillanti, era sorta una luna d’argento. Vestita di bianco, Lin Xintong teneva Yi Yun che indossava un abito di lino. Si spostarono lentamente sotto la luna verso un posto distante, lasciando dietro di loro delle ombre simili a sogni.

Era scioccante per Yi Yun. Era la prima volta che volava nel cielo senza nulla a sostenerlo.

Tutti gli umani sognavano di volare senza aiuti esterni e poteva essere fatto allenando le arti marziali.

Yi Yun e Lin Xintong volarono per circa due ore.

Dopo aver viaggiato per circa cinquecento miglia, Lin Xintong iniziò a scendere con Yi Yun.

Atterrarono in una valle serena e fredda. Soffiavano raffiche di vento freddo costante che rizzavano i capelli.

Lin Xintong lasciò andare Yi Yun e disse: “Eccoci.”

A Yi Yun mancò la sensazione morbida delle sue mani, ma presto la sua attenzione fu attirata dall’enorme valle di fronte a lui.

“Questa è…” Le palpebre di Yi Yun fremettero. Poteva sentire dei lievi ringhi nella valle. Sembrava che ci fossero creature terrificanti lì in agguato.

Non solo, il qi vitale del mondo era molto denso, ma gli dava una sensazione di inquietudine. Sembrava che ci fosse qualcosa di sinistro.

Lin Xintong disse: “Questa è la valle della desolazione dell'uomo. È un’enorme gola nelle Lande Selvagge della Nuvola. Questa gola si estende per diecimila miglia ed è connessa allo spazio aperto della desolazione a nord!”

Lo spazio aperto menzionato da Lin Xintong era il confine settentrionale delle Lande Selvagge della Nuvola. Anche se era definito un confine, le Lande Selvagge non finivano lì. Lo spazio aperto era molto più ampio delle Lande Selvagge della Nuvola. Conteneva ogni sorta di bestia della desolazione primordiale ed era fuori dal controllo del Regno Divino Tai Ah. Di solito non c’era un’anima in questa zona, perché nemmeno i signori umani avrebbero osato entrarci imprudentemente.

Lin Xintong disse: “I confini della valle della desolazione dell'uomo sono infestati da bestie feroci. Puoi sentire il qi vitale del mondo qui? Questo qi vitale del mondo mette a disagio gli umani. È anche conosciuto come il potere della desolazione. È ciò che piace di più alle bestie feroci e a quelle della desolazione.”

“La valle della desolazione dell'uomo… è la tana delle bestie feroci!” Le sopracciglia di Yi Yun fremettero. Non si sarebbe mai aspettato che Lin Xintong l’avrebbe portato in un posto del genere!

Le Lande Selvagge della Nuvola avevano zone disabitate e terre di meraviglie. Le terre disabitate erano piene del potere della Desolazione ed era il luogo dove si radunavano le bestie della Desolazione.

E le terre delle meraviglie erano piene di potere spirituale, così erano preferite dagli umani.

Le terre delle meraviglie e quelle della desolazione erano sparse in modo casuale e insieme formavano le Lande Selvagge della Nuvola.

Questa era la prima volta che Yi Yun entrava nel territorio delle bestie della desolazione. Durante il viaggio di ritorno con la bestia cornuta, le truppe del Drago Brillante avevano evitato le terre della desolazione e avevano scelto un percorso neutrale che non aveva compreso terre della desolazione, né terre delle meraviglie.

“Qi vitale del mondo… Potere della Desolazione…” Sussurrò tra sé e sé Yi Yun. Aveva una connessione spirituale con il Cristallo Viola nel suo cuore. Mentre il suo cuore batteva, il Cristallo Viola pulsava, creando un piccolo turbine. Il potere della Desolazione entrato nel suo corpo fu assorbito e trasformato lentamente in pura energia.

Questa forza entrò nel suo corpo e il disagio che provava scomparì.

Così Yi Yun non avrebbe percepito nessuna differenza tra le terre della desolazione e quelle delle meraviglie.

’Il Cristallo Viola è proprio un tesoro assoluto…’ Yi Yun si riempì di emozioni contrastanti. Aveva scoperto un’altra caratteristica del Cristallo Viola. Era un tesoro che poteva manipolare l’energia ad un livello elevatissimo, era un artefatto divino per quanto riguardava l’energia. Sembrava che nessuna forma d’energia potesse sfuggirgli.

“Eh, tu…” Quando il Potere della Desolazione nel corpo di Yi Yun fu assorbito dal Cristallo Viola, Lin Xintong sembrò aver notato qualcosa e guardò con sorpresa il ragazzo.

“Cosa?” Yi Yun si toccò la testa. Era rimasto scioccato dalla percezione acuta di Lin Xintong. Quando aveva assorbito il Potere della Desolazione, doveva aver causato alcuni cambiamenti che avevano destato la sua attenzione.

Lin Xintong non trovò nulla di strano nel corpo di Yi Yun e pensò di essersi sbagliata. Scosse la testa con curiosità e disse: “Niente… uno di questi giorni tornerò nel mio clan.”

“Oh?” Yi Yun ne fu un po’ stupito. Si riempì di riluttanza nel sentire che si sarebbe separato da Lin Xintong.

Era una grande gioia avere una bellezza ad accompagnarlo. Inoltre avrebbe potuto aumentare drasticamente la sua forza con il suo aiuto.

“Non hai detto che avresti aspettato il tuo maestro?”

“Non posso aspettare.” Lin Xintong scosse la testa. “C’è una questione in famiglia per cui devo tornare. Inoltre il livello del regno mistico in cui è andato il mio maestro ha superato le sue aspettative. Mi ha avvertito che ci vorrà un anno o ancora più tempo per esplorarlo.”

Sentendo queste parole, Yi Yun rimase sbalordito. Ci sarebbe voluto un anno o più tempo per esplorare un regno mistico.

Lin Xintong notò la sua sorpresa e disse: “Non è considerato un periodo lungo. Alcuni regni mistici sono mondi indipendenti. Potrebbero essere così vasti da essere più grandi delle Lande Selvagge della Nuvola! Attraversare un regno del genere richiederà molto tempo, inoltre… il regno mistico è sigillato da una formazione esoterica. Queste formazioni potrebbero essere state create da un saggio o da un grande imperatore. Con il passare del tempo, la formazione potrebbe essersi indebolita, ma per distruggerla ci vorrà comunque molto tempo.”

“Visto che il mio maestro e il marchese Wenyun rimarranno nel regno mistico per più tempo, le truppe del Drago Brillante probabilmente lasceranno in massa le Lande Selvagge della Nuvola. Quando accadrà, entrerai nei territori del Regno Divino Tai Ah.”

Sentendo queste parole, Yi Yun inspirò profondamente. Il Regno Divino Tai Ah… le terre centrali…

Finalmente avrebbe lasciato le Lande Selvagge della Nuvola e si sarebbe diretto verso il vasto mondo!

“Signorina Lin, io andrò nel Regno Divino Tai Ah e tu tornerai nel tuo clan. Ci incontreremo di nuovo?”

“Sì.” Lin Xintong sorrise. “Partirò presto, ma prima ti darò altre indicazioni, così che tu possa avanzare allo stadio del Sangue Viola!”

“Sangue Viola?!” Lo sguardo di Yi Yun si accese. Il cosiddetto primo passo nelle arti marziali, lo stadio del Sangue Viola era sognato da molti guerrieri nelle vaste lande selvagge. Una volta raggiunto questo livello, si poteva sopravvivere da soli in questi territori e forse anche diventare il piccolo re di una tribù modesta.

Lo stadio del Sangue Viola era un ostacolo per moltissime persone. Solo uno su diecimila sarebbe potuto andare oltre!

Yi Yun non sarebbe potuto entrare nelle pianure centrali e stabilire un suo territorio se non fosse diventato più potente.

Desiderava da tempo raggiungere lo stadio del Sangue Viola!

Dopo aver mangiato l’elisir verde, non aveva ancora digerito l’essenza erbacea. Sentiva di essere solo ad un passo dallo stadio successivo.

“Oggi ti ho portato nella valle della desolazione dell'uomo così che tu possa combattere contro bestie feroci. Questo ti permetterà di fare vera esperienza!” Disse Lin Xintong mentre guardava i burroni profondi.

Sentendo queste parole, lo sguardo di Yi Yun iniziò a brillare. Lottare contro bestie feroci? Come sarebbe stato?

Pensandoci, a Yi Yun ribollì il sangue per l’entusiasmo.



