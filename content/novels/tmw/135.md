---
weight: 135
title: Capitolo 135 - Combattere contro Bestie Feroci
pubDate: 2023-09-19T14:09:48.039Z
tags:
    - tmw
---


Nelle vaste lande selvagge, gli umani e le bestie erano in contrasto, tuttavia fino ad oggi Yi Yun non aveva mai combattuto una bestia feroce!

Alle Lande Selvagge della Nuvola non mancavano bestie feroci e della desolazione. Avrebbe rimpianto di lasciarle senza lottare contro una di queste creature.

“Le bestie feroci che ucciderai verranno raffinate e rese reliquie da me. Dopo averle mangiate, insieme all’essenza erbacea dell’elisir verde, arriverai allo stadio del Sangue Viola!”

Lin Xintong si stava impegnando ad aiutare Yi Yun. Gli aveva anche dato gli elisir verdi in passato, così tutta questa gentilezza fece sentire in colpa Yi Yun. “Signorina Lin, perché mi stai aiutando?”

Lin Xintong esitò lievemente e disse: “Dato che vuoi saperlo, non c’è problema nel dirtelo. Quando sono nata, la mia famiglia ha determinato che ero nata con i meridiani Yin. Prima o poi incontrerò un limite nella mia coltivazione a causa dei meridiani Yin e non riuscirò a superarlo.”

“Oh?” Yi Yun ne fu scioccato. Non aveva mai sentito parlare dei meridiani Yin prima.

“I meridiani Yin sono conosciuti anche come meridiani interrotti; non c’è quasi modo di collegarli. Ma stranamente, quando sono entrata in contatto con il tuo corpo, occasionalmente li ho sentiti attivarsi. Ho trovato un barlume di speranze per i miei meridiani interrotti nel tuo corpo. Anche se è piccola, è meglio di niente… Forse, quando diventerai più forte, questa speranza diventerà più grande…”

L’espressione di Lin Xintong divenne triste. Alzò la testa, guardò il cielo sconfinato pieno di stelle e sospirò lievemente.

Yi Yun ne fu sbalordito. Lin Xintong aveva questo peso?

Anche se non capiva molto, poteva immaginare cosa significava interrotti.

Ripensò a quando aveva incrociato i palmi con lei la notte prima. Così probabilmente era dovuto a questo segreto che aveva menzionato.

Yi Yun lo trovò incredibile da immaginare. Per lui, la forza di Lin Xintong era enorme ed aveva un talento senza limiti!

Ma in realtà era nata con i meridiani interrotti. Aveva comunque questo talento assurdo anche con i meridiani interrotti? Se non fosse stato per quello, a che livello sarebbe arrivata?

Yi Yun era scioccato.

Il mondo era proprio vasto e pieno di esperti!

Capiva pienamente che, non importava che risultati avesse ottenuto, era solo l’inizio. La strada che aveva davanti era ancora lunga!

“Dammi la mano.” Lin Xintong stese di nuovo il palmo. La sua mano bianca come la crema illuminata dalla luce lunare emanava un bagliore color giada, incantando Yi Yun.

“Ci sono pericoli in agguato nella valle dell’uomo della desolazione. Ci sono anche piante divoratrici di uomini. Non puoi ancora percepire le cose e puoi usare solo gli occhi. Sarebbe estremamente pericoloso muoversi al buio nella valle dell’uomo della desolazione per te. Tienimi per mano, potrò evitare ogni pericolo. Se ti separerai da me e farai un passo falso, potresti cadere in una trappola e finire nella pancia delle bestie, divorato in un istante!”

Era la verità, la valle dell’uomo della desolazione era piena di pericoli. I mostri al suo interno non erano solo capaci di uccidere gli umani, erano esperti nel travestirsi e lanciare agguati!

Yi Yun corrugò le labbra secche e tenne Lin Xintong per mano.

I due camminarono lentamente nella valle aspra.

Avventurarsi in questo posto con Lin Xintong riempì di anticipazione Yi Yun.

In quel momento la luce della luna era fioca e i venti erano forti. Entrava poca luce nella valle dell’uomo della desolazione. Yi Yun seguì Lin Xintong lentamente. Non poteva vederla affatto, poteva solo sentirle la mano. Nell’oscurità silenziosa, poteva sentire lievemente il profumo di Lin Xintong.

La valle dell’uomo della desolazione era troppo silenziosa, così potevano sentire i battiti cardiaci l’uno dell’altra. Questa sensazione affascinante faceva sembrare che fossero rimasti solo loro due in questo mondo.

Anche se era sicuro, camminare mano nella mano con Lin Xintong rendeva l’atmosfera ambigua.

Lin Xintong camminava di fronte e poteva usare la sua percezione per sondare l’area, l’assenza di luce non influenzava la sua visuale.

Sembrava che potesse ancora vedere Yi Yun anche da voltata.

In effetti Lin Xintong doveva ammettere che era ben disposta ad entrare in contatto con Yi Yun, tenerlo per mano era particolarmente confortevole.

Lin Xintong era nata con i meridiani Yin, così il suo corpo era freddo come l’acqua. Il corpo di Yi Yun era caldo e sembrava che nei suoi meridiani ci fosse un flusso costante di energia calda. Questa scorreva per la loro pelle e nutriva il corpo di Lin Xintong. Le dava una sensazione proprio piacevole.

Alcune volte i meridiani troncati di Lin Xintong avrebbero mostrato piccoli cambiamenti a causa di Yi Yun.

Questi piccoli cambiamenti avevano fatto infatuare Lin Xintong. Così aveva un senso di nostalgia quando lo teneva per mano.

Mentre i due si avventurarono lentamente in questi territori, l’atmosfera attorno divenne più bizzarra. Anche se Yi Yun non poteva vedere, poteva percepire un senso di morte avvicinarsi.

Le emozioni volubili ed eccentriche che aveva provato furono spazzate via.

Questa valle dell’uomo della desolazione… era piena di morte!

Era un luogo dove bisognava stare in allerta perché la morte era appostata in agguato. Se non si fosse rimasti vigili, si poteva morire in un istante.

Anche se Lin Xintong lo stava proteggendo, lui voleva fare esperienza. Opportunità del genere erano rare!

Yi Yun sentì che stavano scendendo. Sembrava che stessero entrando in una caverna sotterranea.

Lentamente, Yi Yun vide un po’ di luce. Questo bagliore proveniva da minerali fluorescenti. Questi minerali brillanti cospargevano le mura del burrone. Così Yi Yun lentamente tornò lentamente a vedere.

Vide delle piante enormi nell’aspra gola.

Queste piante sembravano macigni, ma c’erano eccezioni. Alcune avevano fiori stravaganti e brillanti. Dai fiori colava sangue perché sull’orlo dei loro petali c’erano dei denti allineati a zigzag. Erano enormi bocche.

C’era anche un fungo che sembrava alto circa un metro. Era come un enorme ombrello. Brillava e rilasciava un profumo particolare. Sotto il suo pileo si potevano vedere ossa di animali.

“Sono piante divoratrici di uomini e funghi assassini. Le prime mangiano le persone, mentre la fragranza del fungo assassino è velenosa. Nel momento in cui le sue spore entrano nel tuo corpo, cresceranno per diventare un nuovo fungo. Quelle ossa che vedi è il risultato di questo processo.”

Mentre lo diceva, il corpo di Lin Xintong emise una scarica elettrica viola. Ronzò e quando le spore del fungo si avvicinavano a lei o a Yi Yun, sarebbero state ridotte in cenere dalla corrente elettrica.

Yi Yun si spaventò, ma cercò di non darlo a vedere. Questo era il mondo selvaggio di questi vasti territori. In questa regione, si poteva morire senza neanche capire perché.

Lin Xintong disse: “Ci sono molti posti inaccessibili nelle vaste lande selvagge che sono completamente disabitati. Sono pieni di pericoli inaspettati che non puoi nemmeno immaginare. Ma visto che non c’è nemmeno un’anima e per via dello strano ambiente, creerà tesori. Il valore di alcuni tesori potrebbe essere difficile da stimare. In altre regioni delle vaste lande selvagge, potrebbero causare una tempesta di sangue o anche distruggere un antico paese…”

Disse Lin Xintong mentre Yi Yun ascoltava in silenzio. Questa era la prima volta che entrava in quel mondo. Lin Xintong poteva essere considerata la prima guida di Yi Yun.

“Prendiamo come esempio le Lande Selvagge della Nuvola. Alcune terre coprono centomila chilometri o forse anche un milione di chilometri. Ci sono mistici regni profondi che hanno proprietà spazio-temporali. È pieno di bestie della desolazione primordiali e perfino signori umani non oserebbero entrarci imprudentemente.”

Proprio mentre lo diceva, Lin Xintong si fermò all’improvviso.

Guardò avanti freddamente.

Anche Yi Yun si fermò e sentì intento omicida: “C’è qualcosa di fronte!”

Yi Yun sfoderò la sua sciabola Yanchi. Non aveva scelto la sua arma, ma usò l’unica lama che aveva a disposizione.

Vedendolo in allerta, Lin Xintong ne fu soddisfatta. Fece un po’ di passi indietro e si mise dietro di lui. Aveva messo in chiaro che questa era la battaglia di Yi Yun.

“Roar!”

Risuonò un ruggito soffocato di fronte a Yi Yun e un “muro di pietra” iniziò a muoversi all’improvviso, scuotendo un po’ di polvere di pietra.

Dopo che fu rimosso tutto, apparì un’enorme scimmia di fronte a Yi Yun.

Era eretta e aveva lunghe braccia. La testa non era molto grande rispetto al corpo. I suoi occhi erano a forma di croce e aveva una grossa bocca agghiacciante.

Questo mostro era coperto da un’armatura di rocce e il colore del suo corpo poteva mimetizzarsi con le pietre. Questo era il motivo per cui Yi Yun non l’aveva visto all’inizio.

Ma ora, vedendo la sua preda, il suo corpo aveva iniziato a diventare rosso e si era trasformato in un’enorme scimmia cremisi!

“Bestia Gigante della Pietra di Sangue. È al livello di una bestia feroce. È avida, crudele e forte. Le piace fare a pezzi la sua preda. Uccidila e la farò diventare una reliquia, permettendoti di avanzare lentamente allo stadio del Sangue Viola!” Disse Lin Xintong mentre batteva le dita. I detriti di pietra e la polvere non si avvicinarono nemmeno a lei. In questo mondo sotterraneo caotico, l’abito di Lin Xintong non si era mai macchiato.



