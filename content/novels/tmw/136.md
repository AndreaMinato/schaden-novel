---
weight: 1360
title: Capitolo 136 - L’Incertezza di Lin Xintong
pubDate: 2023-09-20T14:09:48.039Z
tags:
    - tmw
---


Questa Bestia Gigante della Pietra di Sangue era grossa e terrificante. Gli umani avrebbero sentito un senso di oppressione naturale dalle bestie feroci e della desolazione. Come un mortale che affrontava una tigre, non sarebbe stato spaventato?

Yi Yun era un bambino di dodici anni e questa era la prima volta che incontrava un avversario così terrificante. Lin Xintong lo guardò; voleva sapere se avrebbe avuto paura.

Alcune persone, specialmente i giovani che avevano appena raggiunto successi nelle arti marziali, alla loro prima esperienza avrebbero dovuto affrontare bestie feroci. Anche se avevano una grande forza che superava quella delle bestie che stavano fronteggiando, le differenze di dimensioni e l’aspetto feroce delle creature li avrebbe intimiditi.

Si sarebbero sentiti deboli istintivamente. I mortali sarebbero stati insicuri di fronte alle bestie. Il loro primo istinto era di scappare. Anche se avessero lottato contro di esse, non avrebbero potuto mostrare appieno le loro capacità.

C’erano troppe persone così.

Contro persone della loro età, avrebbero dominato e maltrattato il debole.

Ma una volta che si fossero trovati di fronte ad una bestia feroce, le loro facce sarebbero impallidite di paura. Persone del genere non avrebbero potuto superare la loro debolezza. Non avevano il cuore di una persona forte, così non sarebbero mai riusciti ad ottenere grandi risultati!

Lin Xintong non credeva che Yi Yun fosse una persona del genere, ma voleva vedere fino a che punto poteva arrivare. Quanto era sicuro della sua forza?

Ma le parole dopo di Yi Yun la sorpresero.

Yi Yun disse: “Signorina Lin, questa Bestia Gigante della Pietra di Sangue sembra feroce e selvaggia. Non sembra che la sua carne sia deliziosa, no?”

“Eh?” Lin Xintong ne fu stupita. Non si aspettava una domanda del genere.

“Al villaggio manca la carne. Stavo pensando di portarne altra. Dato che provengo da un piccolo clan tribale, mi sono abituato ad una vita povera. Tuttavia, una volta che ho iniziato ad allenare le arti marziali, ho sognato di andare a caccia nelle vaste lande selvagge, così che non mi dovessi più preoccupare del cibo. Questa Bestia Gigante della Pietra di Sangue sarà la mia prima preda! Ma se non è deliziosa o non è nemmeno commestibile, allora non sarebbe uno spreco ucciderla e riportarne la carne nel villaggio?”

Lin Xintong si irrigidì per un momento per poi scoppiare a ridere. Si rese conto di aver rimuginato troppo.

Yi Yun stava trattando la Bestia Gigante della Pietra di Sangue come una sua preda. Uno spirito del genere era davvero ottimo!

“Anche se sembra orribile, la sua carne è deliziosa. Sfortunatamente la qualità della sua carne è bassa, così non ti darà molta energia mangiandola. La sua essenza sta tutta nelle sue ossa!”

“Bene. Finché è deliziosa!” A Yi Yun non importava, dopotutto il clan tribale Lian sarebbe stato contento anche solo di mangiare carne.

Mentre Yi Yun e Lin Xintong stavano conversando, la Bestia Gigante della Pietra di Sangue si infuriò.

Aveva la sensazione di essere sottovalutata da questi due piccoli umani.

Ruggì e caricò in avanti! Stese i suoi artigli d’acciaio e lanciò un’artigliata verso Yi Yun!

Yi Yun intravide con la coda dell’occhio la carica. Si mosse piano come una piuma che veniva soffiata via.

“Crack!”

Il terreno sotto i suoi piedi era stato distrutto dagli artigli, ma Yi Yun era volato via. Sembrava che il vento degli artigli l’avesse fatto volare via.

Aveva già padroneggiato la tecnica della Minuta Sottigliezza!

“Clang!”

Aveva sfoderato la sciabola Yanchi ed era atterrato sulle enormi braccia della bestia. Si precipitò in avanti correndo per il braccio!

La Bestia Gigante della Pietra di Sangue si spaventò e spalancò le sue fauci enormi. La sua lingua rosso sangue sfrecciò in avanti come un giavellotto!

La sua lingua era uncinata e poteva trafiggere placche d’acciaio. Se avesse colpito una persona, l’avrebbe ridotta in uno spiedo di carne.

La velocità della lingua era estremamente elevata. Le pupille di Yi Yun si rimpicciolirono e proprio mentre la lingua stava per trafiggere il suo petto, si spostò di lato. Continuò a caricare accanto alla lingua!

Il colpo della lingua non solo non ostacolò la sciabola Yanchi, diede anche l’occasione a Yi Yun di prenderne in prestito la forza per aumentare la sua velocità. In un batter d’occhio, era sulla testa della Bestia Gigante della Pietra di Sangue e con un fendente, infilzò gli occhi a forma di croce della creatura!

“Roar!”

La Bestia Gigante della Pietra di Sangue emise un grido tonante. Aprì la bocca per mordere Yi Yun, ma questo attaccò non cambiò il suo fato. Con un balzo, Yi Yun menò un fendente con la sciabola Yanchi!

“Puah!”

Il sangue schizzò mentre l’arma infilzava un occhio della bestia fino a raggiungerne il cervello!

Yi Yun aveva iniettato la sua forza fisica sorprendente in quel colpo, permettendo alla sciabola Yanchi di trafiggere completamente la testa della creatura senza incontrare resistenze, facendo a pezzi il suo cranio.

La Bestia Gigante della Pietra di Sangue ululò e poi si fermò. Il suo corpo fremette violentemente. Mentre si dimenava, collassò a terra con uno schizzo e rimase immobile.

Yi Yun aveva ucciso una creatura del genere in due secondi. I suoi attacchi erano puliti e decisi!

Yi Yun non aveva usato mosse speciali, si era limitato a schivare due volte e infilzare!

Queste due schivate erano l’incarnazione della tecnica della Minuta Sottigliezza.

Il suo colpo era la prima mossa del pugno costola di drago osso di tigre, “Drago si solleva dal mare”. Usando la sciabola come pugno, Yi Yun aveva affinato il controllo della tecnica!

Dall’inizio alla fine, non aveva fatto mosse inutili. Si poteva dire che fosse impeccabile.

“Puoi usare la mossa del Drago che si solleva dal mare usando per la prima volta un’arma, non male! La tua comprensione del pugno costola di drago osso di tigre è molto profonda e puoi usarla con flessibilità. Hai un’ottima percezione!” Lin Xintong non esitò a lodarlo.

Yi Yun disse timidamente: “In realtà… è stato tutto merito delle note della signorina Lin. Mi hanno insegnato a non farmi limitare dalle mosse e a dimenticare tutti i pugni della tecnica, rendendoli miei.”

Yi Yun non conosceva tecniche di sciabola, così poteva usare solo le tecniche dei pugni ed applicarli ad un’arma. Era stato tutto molto naturale.

“Sì! Il pugno costola di drago osso di tigre in realtà è più adatto ad una spada. Una sciabola tenda a tagliare di più. In futuro dovresti provare ad usare ancora più armi. In questo mondo, ci sono molti guerrieri che non sono limitati dalle loro armi. Non solo possono dimenticarsi le mosse, ma anche delle armi. Possono usare l’anima delle armi e comandarla, permettendo loro di utilizzarla appieno. Possono sfruttarle come se fossero parti del loro corpo.” La comprensione delle arti marziali di Lin Xintong era di gran lunga superiore alla media, così ispirò con poche parole Yi Yun.

Ci si poteva dimenticare delle tecniche delle armi? Avrebbe permesso di sfruttarle appieno? “Allora signorina Lin…” Yi Yun guardò la spada dell'Acqua Gelida appesa alle spalle di Lin Xintong.

La ragazza sorrise: “Uso una spada per via della mia stirpe di sangue: il Cuore della Spada. Questo è un altro livello, al momento puoi ignorarlo. Raffinerò una reliquia per te oggi. Guarda!”

Dicendo questo, apparì un bagliore dal polso di Lin Xintong. Un disco di bronzo di 91 centimetri volò e vorticò nell’aria. Si ingrandì velocemente e molte rune volarono intorno ad esso.

Yi Yun guardò senza battere ciglio. Aveva già sentito parlare dei Divini Maestri della Desolazione e oggi poteva vederne uno all’opera per la prima volta!

Lin Xintong non aveva solo talento nelle arti marziali, era anche una Divina Maestra della Desolazione!

Yi Yun si riempì di emozioni contrastanti. Aveva diciassette anni, lui in confronto non era nulla!

Se Zhang Tan avesse valutato il talento di Lin Xintong, a che livello sarebbe arrivata?

Quello della Terra? Un saggio!

L’Imperatore fondatore del Regno Divino Tai Ah era un saggio! Ad un livello superiore c’era il grande imperatore. Che sorta di concetto era quello? Yi Yun non lo sapeva.

Mentre Yi Yun iniziava a fare congetture cieche e casuali, l’enorme Bestia Gigante della Pietra di Sangue fu assorbita dal disco. Ciò che vide dopo lo sorprese!

Puntini di luce apparirono dal corpo della bestia, erano rosso pallido e Yi Yun le trovò simili ai puntini lucenti che il Cristallo Viola poteva assorbire!

Questo…

Yi Yun era sbalordito. Fissò Lin Xintong mentre lei faceva molti gesti per iniziare a sigillarli. Una runa dopo l’altra fu mandata nel disco. E queste rune vennero usate per controllare i puntini luminosi.

Questi puntini luminosi naturalmente erano energia.

Il livello della tecnica della Desolazione di Lin Xintong le rendeva difficile controllare i puntini luminosi. In effetti Yi Yun vide che poteva controllarne solo il 60%. Il resto stava scappando lentamente nell’ambiente circostante.

A Yi Yun venne un’idea. Provò ad entrare in contatto con il Cristallo Viola nel suo cuore. E presto, rilasciando la sua forza spirituale, scoprì di poter controllare facilmente questi puntini luminosi.

Se avesse voluto, avrebbe potuto assorbire tutti i puntini luminosi radunati da Lin Xintong.

Yi Yun non lo fece, invece li radunò insieme. Sembrava che i puntini luminosi avessero ricevuto un ordine e si avvicinarono a Lin Xintong.

All’improvviso la formazione della ragazza prese a brillare.

“Eh?” Lo sguardo di Lin Xintong si accese. Perché era così facile raffinare reliquie oggi? Controllare l’energia nelle ossa della bestia feroce era come bere un bicchier d'acqua.

Quando i Divini Maestri della Desolazione raffinavano ossa, ci sarebbe stata una perdita di energia. Lin Xintong non aveva ancora padroneggiato la tecnica, così avrebbe perso il 40% dell’energia delle bestie feroci quando creava reliquie. Oggi però sentì che che non aveva perso più del 5% dell’energia durante la raffinazione!

Cos’era successo?



