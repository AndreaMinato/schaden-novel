---
weight: 1380
title: Capitolo 138 - Bestia della Desolazione
pubDate: 2023-09-22T14:09:48.039Z
tags:
    - tmw
---


“Puah!”

Yi Yun reagì ad un attacco furtivo lanciato da una bestia feroce per poi tagliarle la testa!

Questa creatura era delle dimensioni di una scimmia e aveva un paio di ali, facendola sembrare un pipistrello.

“Il pipistrello denti viola. I suoi denti hanno veleno viola che, una volta entrato nel corpo, scioglierà i muscoli. Poi il pipistrello denti viola li prosciuga tutti. Alla fine rimane solo pelle essiccata. Non è molto forte, ma è estremamente veloce ed è abile negli attacchi furtivi. È ottimo che tu sia riuscito a decapitarla! Nelle ultime ore, le tue tecniche di sciabola sono migliorate.”

Lin Xintong era molto informata sulle bestie feroci delle Lande Selvagge della Nuvola. Era come un’enciclopedia. Lin Xintong conosceva ogni bestia feroce e pianta pericolosa che incontravano.

Lungo la via, Yi Yun avrebbe lottato contro bestie feroci, mentre Lin Xintong gli avrebbe dato indicazioni, lodando le sue mosse e sottolineando le sue mancanze.

Fu di grande beneficio per Yi Yun.

Il tempo passò velocemente e i due si erano addentrati nelle profondità della valle. Avevano viaggiato per centinaia di miglia, ed era passato un giorno e una notte.

Avevano sperimentato decine di combattimenti! Yi Yun li aveva finiti tutti!

Era rimasto ferito nel frattempo, ma erano lesioni così lievi che si era ripreso velocemente.

Se avevano fame, avrebbero cucinato i loro pasti sul posto. Arrostire la carne, fare riso al vapore e cuocere la zuppa… Anche se Lin Xintong non era una grande appassionata di cibo, le tecniche culinarie di Yi Yun facevano comunque gola.

Stare lontano da casa per molto tempo non preoccupò Yi Yun. Le truppe del Drago Brillante si stavano prendendo cura del clan tribale Lian e nessuno avrebbe osato toccare Jiang Xiaorou.

Giunse la seconda notte. Yi Yun aveva fatto grandi progressi dopo continue battaglie intense.

Perché dopo ogni scontro, Yi Yun avrebbe potuto mangiare una reliquia, rafforzando la sua coltivazione!

Non solo era migliorata la sua coltivazione, ma anche le sue fondamenta. Aspetto più importante, la sua esperienza di combattimento era aumentata rapidamente. Attraversare le vaste lande selvagge e lottare rischiando la vita erano esperienze estremamente preziose.

“Si…”

All’improvviso Yi Yun sentì un fruscio. Molto presto il suono divenne più intenso. Sembrava che decine di migliaia di granelli di sabbia venissero macinati. Il rumore stava assalendo i suoi timpani.

Yi Yun cambiò espressione e sentì un brivido!

Sembrava che un vento freddo fosse soffiato e fosse penetrato fino all’osso.

“Cos’è…” Yi Yun entrò in allerta e si guardò attorno con attenzione. Sotto la luce fluorescente, ciò che vide lo fece rabbrividire.

Non molto lontano un gruppo di serpenti neri si stavano avvicinando strisciando.

Tra di essi, il più sottile era spesso quanto un secchio d’acqua. Alcuni erano grossi quanto una vasca e altri erano così spessi che nemmeno due persone sarebbero riuscite a circondarli tenendosi per mano.

Un gruppo di serpenti arrivò da ogni lato, circondando Yi Yun e Lin Xintong.

Erano tutte bestie feroci. Con così tanti attacchi, Yi Yun era destinato ad essere fatto a pezzi a morsi.

Ma… c’era Lin Xintong accanto a lui.

La ragazza gettò un’occhiata verso i pitoni e disse piano: “Abbiamo incontrato una bestia della desolazione. Tutti questi serpenti sono stati chiamati da una bestia della desolazione!”

“Una bestia della desolazione?” Yi Yun era sbalordito. Le bestie della desolazione erano ad un livello superiore rispetto alle bestie feroci. Erano molto più rare delle bestie feroci, ma erano le vere padrone delle vaste lande selvagge!

“È un Pitone Gelido!” Tra l’enorme massa di serpenti, Lin Xintong individuò il loro re.

Pitone Gelido?!

Yi Yun naturalmente lo conosceva. Aveva rubato ossa della desolazione di un Pitone Gelido da Lian Chengyu!

Le ossa della desolazione del Pitone Gelido erano tossiche. Per raffinarle c’era bisogno di un Divino Maestro della Desolazione o ci sarebbero state gravi conseguenze.

“È un Pitone Gelido immaturo. Molto bene! Yi Yun, questa è la tua chance. Il Pitone Gelido è una delle bestie della desolazione più debole. Una immatura ha circa la forza di un normale guerriero dal Sangue Viola. Puoi provare a vedere com’è combattere contro un guerriero dal Sangue Viola! In questa battaglia, dovrai solo rimanere imbattuto. Sarà un modo per fare esperienza!”

Yi Yun era ancora al picco dello stadio del Raccoglitore di Qi. Il divario tra il Sangue Mortale e il Sangue Viola era vasto, ma le tecniche di Yi Yun includevano la Minuta Sottigliezza e ispirazioni come l’integrazione delle tecniche al proprio stile di combattimento. Dato anche il suo Corpo Temprato, Pulsazione del Drago, poteva affrontare un guerriero dal Sangue Viola debole!

Lo sguardo di Yi Yun si riempì di entusiasmo.

Una bestia della desolazione! Finalmente avrebbe combattuto contro una bestia della desolazione!

Ma con così tanti serpenti…

Proprio mentre Yi Yun ci stava pensando, Lin Xintong fece una mossa. Sguainò la sua spada dell’Acqua Gelida e menò un semplice fendente in avanti.

Il colpo diventò qi di spada bianco bluastro. Il qi di spada era freddo fino all’osso e si diffuse come un’increspatura d’acqua, il vapore nell’aria si congelò e il terreno fu ricoperto da uno strato di ghiaccio!

In quel momento, sembrava che un enorme fiore di ghiaccio stesse fiorendo attorno a Lin Xintong. I centinaia di metri nei dintorni stavano diventando un mondo gelido!

Il gruppo di pitoni che si stavano precipitando in avanti furono congelati e si trasformarono in sculture!

Yi Yun rimase scioccato da questa scena.

Sapeva quanto erano forti le bestie feroci, ma non avevano resistito minimamente contro Lin Xintong e l’intero gruppo era stato ucciso in un solo colpo.

Solo il Pitone Gelido era riuscito a sopravvivere.

Questo perché era forte e il suo elemento era freddo, così era molto resistente al qi gelido.

Ma questo improvviso ribaltamento degli eventi scioccò il Pitone Gelido.

All’inizio pensava che Yi Yun e Lin Xintong sarebbero stati uno splendido pasto. Guerrieri con una certa forza erano un buon supplemento per le bestie della desolazione. Mangiarli avrebbe aiutato la loro crescita, permettendo loro di maturare prima.

Così il Pitone Gelido aveva mandato tutti i suoi serpenti ad attaccare i due, sperando di esaurire le loro energie, ma sorprendentemente il suo esercito era stato annientato prima ancora di poter attaccare!

Il Pitone Gelido aveva un po’ di intelletto. Si era reso conto della forza della giovane e stava per girarsi e scappare, ma…

“Pa! Pa! Pa!”

Rune cominciarono a brillare e formarono una barriera che intrappolarono il Pitone Gelido, Yi Yun e Lin Xintong.

“Non puoi scappare!” Disse Lin Xintong brandendo la spada dell’Acqua Gelida. “Se puoi vincere contro quel giovane, ti lascerò andare. Se non potrai vincere, morirai!”

“Oh? Può capire la lingua umana?” Yi Yun ne fu sorpreso.

“No, ma le bestie della desolazione possono sentire le onde spirituali degli umani, così possono capire in questo modo.”

Lin Xintong aveva ragione. Il Pitone Gelido aveva identificato il suo nemico.

Fissò Yi Yun e rivelò le sue zanne nere.

Non era grosso, in realtà era il più piccolo tra i pitoni. Era spesso quanto la coscia di un uomo adulto e non più lungo di un metro.

Yi Yun lo fissò. Poteva vedere ogni sua scaglia con chiarezza.

Il fatto che il clan tribale Tao potesse uccidere il Pitone Gelido, dimostrava che questo tipo di serpente era tra le bestie della desolazione più deboli. Era una battaglia perfetta per lui!

Lin Xintong si mise da parte e guardò con anticipazione. Voleva vedere il risultato dello scontro tra Yi Yun e il Pitone Gelido.



