---
weight: 139
title: Capitolo 139 - Sangue Viola
pubDate: 2023-09-23T14:09:48.040Z
tags:
    - tmw
---


“Hiss!”

Il Pitone Gelido sibilò e attaccò direttamente Yi Yun!

La forza stritolante di un pitone era terrificante, poteva ridurre una persona in tagliolini.

Yi Yun si concentrò ed esaminò con chiarezza ogni movimento del Pitone Gelido!

Doveva colpire il suo punto debole!

Puntando verso la pancia del Pitone Gelido, Yi Yun menò un fendente con la sciabola Yanchi!

“Roar!”

Quando Yi Yun attaccò, le ombre di un drago e una tigre apparirono dietro di lui. Manifestazione di qi vitale!

“Dang!”

La sciabola Yanchi colpì le scaglie del Pitone Gelido, emettendo un clangore.

Il Pitone Gelido aprì le fauci e sputò una foschia fredda verso Yi Yun!

La velocità della foschia era elevata e sfrecciò verso il giovane come una spada. Yi Yun fece una smorfia mentre si ritirava velocemente. Menò un colpo di fronte a sè e formò raggi di sciabola.

Era una mossa delle Nove Misteriose Spade Celesti. Yi Yun aveva usato la sciabola come se fosse una spada. Aveva imitato le tecniche di Lin Xintong e di Tao Yunxiao, cercando di spazzare via la foschia gelida.

“Ka ka ka!”

La sciabola Yanchi era ricoperta di ghiaccio mentre cadevano numerosi cristalli!

Questo qi gelido vagò per la sciabola Yanchi per poi atterrare sul braccio di Yi Yun. Il giovane ebbe la sensazione che il suo braccio fosse stato congelato.

Che tossine fredde sorprendenti! Era una difesa così terrificante!

Yi Yun guardò il posto dove aveva colpito il Pitone Gelido. C’era un segno rosso e diverse scaglie erano state tagliate e la creatura aveva versato un po’ di sangue. Ma era solo una ferita superficiale. Per un Pitone Gelido dalla potente vitalità non era nulla.

“I Pitone Gelidi hanno scaglie estremamente dure. Sono molto più forti dell’acciaio temprato!” Disse Lin Xintong.

“Capisco, visto che è considerata una bestia della desolazione, di sicuro dev’essere straordinaria…” Pensò Yi Yun. Il Pitone Gelido rilasciò un grido e la sua enorme coda cercò di infilzare Yi Yun.

“Crack!”

Il terreno si frantumò mentre Yi Yun balzava!

Con un tremito della sciabola Yanchi, i cristalli di ghiaccio si frantumarono. Yi Yun li fece sfrecciare verso gli occhi del Pitone Gelido!

Ma la bestia della desolazione sputò una boccata di qi gelido che li bloccò. Poi riaprì le fauci e risucchiò tutto il qi gelido nel suo stomaco.

“Oh? Può assorbire il qi gelido che ha lasciato il suo corpo?” Questa scena sorprese molto Yi Yun!

Si era reso conto della differenza tra le bestie della desolazione e le bestie feroci.

Il Pitone Gelido risputò i cristalli freddi, solidificandoli fino a formare una lunga sciabola!

Era un’arma uguale alla sciabola Yanchi!

Stava imitando Yi Yun!

“Cha!”

La sciabola di ghiaccio menò un fendente verso Yi Yun!

Il giovane alzò la sua arma per parare l’attacco. “Ping!”

Un forte tremore viaggiò per il suo braccio, intorpidendoglielo lievemente!

Il migliore vantaggio che aveva una bestia della desolazione era l’abilità di controllare l’energia del mondo. Come la manifestazione del qi vitale di un guerriero, una bestia della desolazione poteva controllare l’energia del mondo per formare la sue mosse e attaccare il nemico.

La sciabola di ghiaccio ne era un esempio!

“Come previsto da una bestia della desolazione!” Lo sguardo di Yi Yun si accese. Questo Pitone Gelido era l’avversario più potente che avesse mai affrontato. Fronteggiò l’arma di ghiaccio con la sua sciabola Yanchi.

Yi Yun usò sia le mosse dei pugni costola di drago osso di tigre e delle Nove Misteriose Spade Celesti.

All’inizio la battaglia di Yi Yun era piena di difficoltà, ma con il passare del tempo, si adattò agli attacchi del Pitone Gelido.

Una bestia della desolazione dopotutto era una bestia. Anche se era più intelligente, non poteva competere con un umano. Yi Yun lentamente iniziò a prevedere i suoi attacchi.

Avevano grande forza e velocità, ma i suoi movimenti mancavano di tecnica.

Yi Yun presto trovò il suo ritmo e divenne più calmo.

Dimostrò di nuovo la Minuta Sottigliezza. Occasionalmente sarebbe avanzato, altre volte sarebbe indietreggiato, balzato o fatto capriole a mezz’aria. I suoi movimenti stavano diventando sempre più fluidi affrontando il Pitone Gelido!

“Molto bene! Di nuovo!” Lo sguardo di Yi Yun si accese.

Combattere era il modo migliore per aumentare la propria forza. Non era facile per Yi Yun incontrare un avversario di livello simile al suo, così doveva usare questo scontro con il Pitone Gelido per allenarsi!

“Ancora un po’. Devo essere più veloce!” Yi Yun rallentò il ritmo del suo respiro, i suoi attacchi si ridussero di numero e schivò di più.

Questo Pitone Gelido stava consumando il potere della desolazione del suo corpo, ma non riusciva ad uccidere Yi Yun, così la bestia stava diventando più agitata.

Sapeva che, se non avesse potuto sconfiggere l’umano che aveva di fronte, sarebbe morta.

Il Pitone Gelido era all’angolo, iniziò a sputare una grande quantità di potere della desolazione, formando ghiaccioli a forma di cono e li scagliò verso Yi Yun.

Aveva puntato il tutto per tutto con quel lancio!


“Buono!” Yi Yun sentiva di essere al limite!

Vedendo i ghiaccioli volare verso di lui, Yi Yun strinse la sciabola Yanchi con entrambe le mani e menò un fendente!

“Roar!”

Accompagnato dai ruggiti di un drago e una tigre, apparve l’ombra di un drago color viola e oro. Allo stesso tempo, puntini di luce blu apparirono sui cadaveri dei pitoni sigillati da Lin Xintong!

Questi puntini potevano essere visti solo con l’aiuto del Cristallo Viola di Yi Yun!

L’energia delle bestie feroci naturalmente era inferiore a quella delle bestie della desolazione, ma ce n’era molta!

Nel momento in cui i puntini luminosi comparirono, furono risucchiati da Yi Yun come se fossero stati trascinati da un mulinello!

Numerosi puntini lucenti entrarono nella pelle, nei tendini, nella carne, nelle vene, nelle ossa, negli organi e nel midollo di Yi Yun…

Questa energia si agitò nel suo corpo. Il giovane sentì che se non avesse potuto sfogarla, il suo corpo sarebbe esploso.

Nel trambusto, Yi Yun sentì di aver toccato un lieve confine. Era il confine che lo separava dallo stadio del Sangue Viola!

“Ah!”

Yi Yun ruggì e l’energia nei suoi meridiani fluì. Questo potere terrificante fu infuso nella sciabola Yanchi mentre menava un fendente in avanti!

“Peng!”

Con una forte esplosione, i cristalli sputati dal Pitone Gelido furono fatti a pezzi dalla sciabola Yanchi!

Lo slancio della sciabola Yanchi non diminuì, tagliò spietatamente la testa del Pitone Gelido. Il teschio duro della bestia della desolazione fu diviso in due!

Yi Yun esercitò più forza mentre la sciabola Yanchi trafisse la bestia fino all’esofago. Entrò nello stomaco del Pitone Gelido e schizzò sangue su Yi Yun!

Il sangue del pitone era gelido, come acqua ghiacciata d’inverno. Lo spirito combattivo di Yi Yun aumentò ulteriormente.

Esercitò altra forza con le mani.

Cha!

Non solo la sciabola Yanchi era entrata completamente nel corpo della bestia, le mani di Yi Yun erano entrate perfino nelle sue fauci. Il Pitone Gelido sembrava una frusta spessa che fremeva costantemente. Tutte le rocce attorno furono fatte a pezzi!

Ma il terrificante qi di sciabola era entrato nel suo corpo, distruggendo tutti i suoi organi! Il Pitone Gelido era morto!

Dopo che il Pitone Gelido era morto, la sua energia apparì come puntini lucenti. Dopo aver usato quella mossa, Yi Yun ebbe la sensazione che il suo corpo fosse diventato un buco senza fondo. Era davvero affamato. La prima cosa che fece dopo aver visto l’energia del Pitone Gelido fu di risucchiarla tutta!

“Avanti!” Mentre il Cristallo Viola pulsava, numerosa essenza emerse dal corpo della bestia della desolazione e si precipitò nel corpo di Yi Yun!

Yi Yun sentì la sua mente, il suo corpo e i suoi meridiani bruciare. Le fiamme ruggivano al cielo, illuminando il suo corpo.

Yi Yun all’improvviso poteva vedere ogni suo meridiano e ogni suo vaso sanguigno!

Il sangue si coagulò e divenne pesante, ma mantenne comunque una forte vitalità!

Ogni goccia di sangue sembrò diventare viva. Scorreva molto velocemente, portando più energia e nutrienti. Aveva una lieve tinta viola sotto la luce del fuoco!

In quel momento, il midollo di Yi Yun divenne estremamente puro grazie al nutrimento del sangue. Brillava come argento, come se ci avessero versato dentro mercurio!

“Stadio del Sangue Viola, questo è lo stadio del Sangue Viola!”

Mentre il suo sangue si stava trasformando, brillando di viola sotto il sole, il suo midollo era stato temprato come l’argento. Era diventato duro e puro. Questo era lo stadio del Sangue Viola sognato da molti guerrieri delle vaste lande selvagge!

In quel momento Yi Yun provò una sensazione estremamente confortevole. Non poté trattenersi dal gridare!

Questo grido assomigliava al ruggito di un drago, trafiggendo le nuvole e spaccando la pietra!

“Pa! Pa! Pa!”

Le sculture di ghiaccio dei pitoni furono frantumati dall’onda sonica. Si ridussero in innumerevoli cristalli che si dispersero in ogni direzione per poi cadere a terra!

Non troppo lontano, Lin Xintong rimase sbalordita.

“Stadio del Sangue Viola, è avanzato allo stadio del Sangue Viola?” Lin Xintong lo aveva portato qui per aiutarlo a fare progressi.

L’avanzamento allo stadio del Sangue Viola di Yi Yun non era un mistero per Lin Xintong, ma si aspettava che Yi Yun avrebbe consumato tutte le sue energie per uccidere il Pitone Gelido. Allora lo avrebbe aiutato ad ottenere le ossa della desolazione del Pitone Gelido raffinandole in una reliquia. Una volta che avesse mangiato la reliquia, Yi Yun sarebbe potuto avanzare allo stadio del Sangue Viola.

Ma questo aveva superato ogni sua aspettativa. Era riuscito a fare progressi durante una battaglia. Il suo colpo finale era stato il suo ultimo attacco ed era stato anche il preludio di un avanzamento di stadio!

All’inizio si aspettava che Yi Yun avrebbe scelto un punto debole del Pitone Gelido, come i suoi occhi. E che lo avrebbe potuto uccidere facendogli consumare lentamente energia.

Ma Yi Yun l’aveva ucciso in un solo colpo. Il risultato finale era sorprendente per Lin Xintong.

Sangue Viola, l’inizio del percorso delle arti marziali.

Generalmente Lin Xintong sarebbe rimasta indifferente vedendo una persona ordinaria che avanzava allo stadio del Sangue Viola. E la maggior parte di questi passaggi di livello non sarebbero stati nulla di sorprendenti. Le persone ordinarie di solito avrebbero mangiato la reliquia di un osso della desolazione, meditato per molto tempo e poi sarebbero avanzate di stadio.

Era raro vedere qualcuno passare allo stadio successivo come Yi Yun con così grande successo.

Yi Yun indossava un abito di lino e i suoi lunghi capelli venivano agitati dal vento. Il suo corpo era coperto da sangue di serpente, facendolo sembrare un selvaggio.

Nei miti e nelle leggende, quando i guerrieri uccidevano serpenti, si sarebbero bagnati nel loro sangue. Yi Yun rispecchiava queste leggende!

“Sei avanzato allo stadio del Sangue Viola combattendo. All’inizio avevo intenzione di raffinare una reliquia della desolazione per te, ma sembra che non ce ne sia bisogno.” Mormorò Lin Xintong mentre lo guardava.



