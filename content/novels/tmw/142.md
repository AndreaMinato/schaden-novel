---
weight: 142
title: Capitolo 142 - Divina Capitale
pubDate: 2023-09-26T14:09:48.041Z
tags:
    - tmw
---


Decine di bestie cornute, condotte da Zhang Tan, galopparono per le vaste pianure selvagge.

Le truppe del Drago Brillante entrate nelle Lande Selvagge della Nuvola erano diecimila. La squadra guidata da Zhang Tan era solo una di esse.

Yi Yun sapeva anche il motivo dietro la spedizione delle truppe del Drago Brillante. Era dovuto alla nascita delle Nuvole Viola accaduta un po’ di mesi fa. Aveva allarmato il Regno Divino Tai Ah, spingendolo a mandare il suo esercito a perlustrare le vaste lande selvagge in cerca di tesori.

Alla fine non avevano trovato tesori, ma avevano scoperto un antico regno mistico.

Il marchese Wenyun era venuto nelle Lande Selvagge della Nuvola di persona per cercare il regno mistico. Erano stati costretti a cercare l’aiuto di Su Jie per via di una formazione che non potevano risolvere.

Il regno mistico era molto grande, così il marchese Wenyun e gli altri ci avrebbero messo molto tempo per uscire.

Insieme al fatto che il tesoro non era stato trovato nemmeno dopo mesi di ricerca, le truppe del Drago Brillante non avevano più motivo di rimanere nelle Lande Selvagge della Nuvola.

Così da ieri, alle diecimila truppe fu ordinato di partire. La squadra di Zhang Tan fu il primo gruppo ad andarsene.

…

Le lande selvagge erano molto vaste. Al loro interno c’erano montagne che si estendevano per decine di migliaia di metri verso il cielo. I picchi erano coperti da neve accumulata da anni. I ghiacciai oscuravano il cielo e coprivano la terra!

Oltre i ghiacciai c’erano gole con dei fiumi impetuosi vasti quanto il mare!

Yi Yun seguì la squadra del drago Brillante e, lungo il viaggio, vide il paesaggio magnifico. Era primitivo, ma maestoso, fu sorprendente per lui.

Senza l’esercito ad accompagnarlo e, senza la cavalcatura speciale, sarebbe stato difficile attraversare le vaste lande selvagge.

Una leggenda diceva che, molti anni fa, esisteva un glorioso regno divino nelle Lande Selvagge della Nuvola. Era entrato lentamente in declino e molte eredità di arti marziali erano state perdute, lasciando solo un po’ di piccole tribù.

Viaggiarono per più di un mese.

Anche mentre viaggiavano, Yi Yun non trascurò la sua coltivazione.

Yi Yun indossava la Maglia del Mercurio Fluido che gli aveva dato Lin Xintong. Quando era seduto sulla bestia cornuta, aveva ridotto il suo peso al massimo in considerazione della sua cavalcatura.

Ma una volta che la squadra si fermava, Yi Yun avrebbe aumentato il peso e la forza costringente della Maglia del Mercurio Fluido durante la sua coltivazione!

L’avrebbe indossava mentre si allenava.

In passato, poteva dimostrare il pugno costola di drago osso di tigre per un po’ di decine di volte.

Ma ora, a causa della maglia, poteva farlo solo sette od otto volte. Avrebbe esaurito moltissima energia. Non era il peso, ma la forza che legava il suo corpo ad esaurire la sua energia. Era molto più lento sia a scagliare pugni, che a dare calci, fare allungamenti o saltare.

Una volta esaurite le energie, avrebbe preso supplementi. Tuttavia le reliquie d’osso che Yi Yun aveva accumulato quando era entrato nella Valle dell’Uomo della Desolazione si stavano esaurendo.

Alla fine non solo aveva dovuto contare sul Cristallo Viola per assorbire il qi vitale del mondo, ma anche mangiare grandi quantità di carne di bestia della desolazione. Fortunatamente grazie alla tecnica del Divoramento dell’Elefante, Yi Yun non arrivò al punto da esaurire le energie per la sua coltivazione.

Questo lo fece sospirare. Si era reso conto che la quantità di risorse spesa dai guerrieri poteva essere descritta solo come terrificante. Ma un allenamento a così alta intensità aveva effetti molto ovvi.

Durante questo mese, Yi Yun si era abituato alla pressione applicata dalla Maglia del Mercurio Fluido. Se avesse ridotto al minimo il suo peso, sarebbe stato come indossare una maglietta e non avrebbe limitato i suoi movimenti.

Un mese passò velocemente mentre percorrevano diverse centinaia di migliaia di miglia e, dopo aver attraversato una formazione a lunga distanza, arrivarono in una città di confine.

Dopo aver atteso al confine di città per tre giorni, si unirono alle altre squadre del Drago Brillante. Attraversarono un’altra formazione a lunga distanza e finalmente arrivarono alla loro destinazione: le pianure centrali del Regno Divino!

Quando Yi Yun uscì dalla formazione a lunga distanza seguendo un gruppo del drago Brillante, ciò che vide lo fece sussultare!

Si erano ritrovati vicino ad un precipizio estremamente ripido. E sotto c’era una gola di più di tremila metri!

Questa rupe era estremamente liscia. Sembrava che una montagna fosse stata tagliata in due da un dio. Una metà era stata rimossa, lasciando l’altra dritta come un righello!

In fondo, ai limiti della loro visuale, c’era una scena ancora più scioccante.

C’era una spessa torre divina. Era color nero e sembrava un enorme albero che svettava nel cielo!

Attorno alla torre incredibilmente spessa c’era un’enorme città.

Le mura erano color rosso scuro. Erano alte e spesse. Sembravano le porte del paradiso da lontano.

Sopra le mura c’erano centinaia di aeronavi. Ognuna di esse poteva portare decine di migliaia di persone. Tra di esse volavano varie bestie spirituali, alcune erano coperte di scaglie e avevano corna di drago. Altre avevano piumaggi colorati o sembravano terrificanti con le loro teste di drago e corpi da leoni.

Ogni bestia spirituale emanava un’aura molto forte, più di cento volte superiore a quella delle cavalcature delle truppe del Drago Brillante!

Anche da lontano, la gente poteva capire che le bestie spirituali erano cavalcature.

Era difficile immaginare che tipo di persone potessero stare a cavallo di queste antiche bestie.

“Gli uomini delle vaste lande selvagge della Nuvola nelle loro numerose tribù hanno un’esperienza incredibilmente illimitata…” Mormorò tra sé e sé Yi Yun. Aveva sentito più di una volta che questo mondo era incredibilmente grande. Sapeva anche del potere inimmaginabile delle grandi sette e dell’antico regno divino.

Ma anche se si era preparato mentalmente, Yi Yun aveva comunque difficoltà a ricomporsi quando vide questo spettacolo con i suoi occhi.

Era sbalorditivo. Il paesaggio di fronte a lui era a dir poco maestoso.

Yi Yun aveva ottenuto risultati di cui andare orgoglioso nelle vaste lande selvagge, ma nell’antico Regno Divino Tai Ah non era nulla.

Sì, era stato valutato solo come Mistico tra i vari gradi. E non era quello più elevato.

Yi Yun si era ricomposto. La gente che lo aveva accompagnato nelle terre centrali era completamente sbigottita. La scena di fronte a loro andava oltre ogni loro comprensione.

Cos’era questo posto? Era un paradiso?

Il mondo poteva essere davvero così?

Mentre Yi Yun era ancora scioccato, sentì una mano morbida sul suo palmo. Yi Yun si girò e si rese conto che era Jiang Xiaorou: “Yun’er, c’è ancora molta strada da fare.”

“Sì!” Yi Yun annuì con un sorriso. Jiang Xiaorou poteva sempre capire a cosa stava pensando.

Jiang Xiaorou era una ragazza gentile e premurosa.

Zhang Tan diede una pacca sulle spalle di Yi Yun e disse: “Quella città è la Divina Capitale. Il Regno Tai Ah ha 108 stati e 24 terre selvagge. Questa capitale è una delle città più grandi nello stato Jing.”

“Divina capitale! Una delle città più grandi dello stato Jing…” Le sopracciglia di Yi Yun fremettero. Una città così grande era solo una delle molte giurisdizioni del Regno Divino Tai Ah, era solo uno dei centri più ampi!

L’eredità del Regno Divino era evidente!

“Andiamo. Entriamo in città! Le truppe del Drago Brillante occupano un’area ampia nella capitale. È il nostro territorio.” Mentre parlava, Zhang Tan tirò le redini. La bestia cornuta corse lungo la rupe e, dopo un’ora, aggirò il precipizio per arrivare all’entrata della divina capitale.

Vedendola più da vicino, la capitale era magnifica. Le porte divine assomigliavano a quelle del paradiso nelle leggende. Erano alte quasi cento metri.

Di fronte alle porte divine c’erano due gruppi di guardie in file ordinate. Indossavano armature d’argento brillanti. Ognuna di esse portava sciabole lunghe un metro. Avevano un’aria maestosa e sembravano una fila di bestie della desolazione primordiali dormienti.

Era chiaro che queste persone fossero sopravvissute ad ogni sorta di massacro e non fossero state scelte solo per il loro aspetto feroce.

Pensando a questo, Yi Yun rimase senza fiato.

“Smontate!” Con un cenno della mano di Zhang Tan, tutti scesero dalle cavalcature.

Zhang Tan sorrise: “È una regola della divina capitale. La gente comune deve smontare quando passava per le porte della città, ma… i cavalieri del regno e i baroni non sono limitati da queste regole. Possono rimanere a bordo. A livelli superiori, come i visconti, si può volare oltre le mura della città direttamente. Nel Regno Divino Tai Ah, la gerarchia è chiara e bisogna rispettarla!”

“Oh? Gradi…” Yi Yun vacillò. “Una differenza di grado così chiara non renderebbe scontenta la gente?”

Zhang Tan dopo un po’ rispose: “Perché sarebbero scontenti? Nel Regno Divino Tai Ah, tutti i nobili devono partire per terre lontane a combattere nemici. Devono resistere agli attacchi di bestie feroci e della desolazione. Si può dire che stiano rischiando le loro vite per la sicurezza della gente comune. Più è alto il loro grado, maggiore il numero di meriti che hanno ottenuto! Ci sono così tante persone che vogliono entrare nelle terre del Regno Divino Tai Ah per vivere al sicuro. Possono solo provare gratitudine per i guerrieri che li proteggono. Così perché sarebbero insoddisfatti?”

Yi Yun capì. Sì, questo mondo non era pacifico. La posizione e la gloria di una persona dovevano essere guadagnate rischiando la vita!

Ottenere una certa posizione ereditandola o tramite conoscenze avrebbe reso scontenta la gente, ma conquistare onori rischiando la vita avrebbe fatto guadagnare rispetto e venerazione.

Così, nel Regno Divino Tai Ah, la posizione di un nobile non significava solo privilegi, ma anche infinita gloria!

Pensando a questo, Yi Yun alzò lo sguardo al cielo. C’erano enormi aeronavi lussuose e uccelli e bestie spirituali valorosi.

Notando la sua reazione, Zhang Tan rise: “A cosa stai pensando?”

Yi Yun non nascose nulla e disse: “Stavo pensando che un giorno sarò seduto in quelle aeronavi o cavalcherò quelle bestie volanti o primordiali nella divina capitale!”

“Ahahah!” Zhang Tan rise di cuore. “Sì, è così che si fa! In quanto praticante di arti marziali, dev’essere questo il modo! Non ci sono limiti alla via delle arti marziali. Dobbiamo continuare a salire!”

Dicendo questo, diede una pacca sulle spalle di Yi Yun. Gli piaceva sempre di più questo giovane.

Aveva ricevuto rapporto da Sun Jingrui su ciò che Yi Yun aveva fatto nel clan tribale Lian e apprezzava molto il temperamento del ragazzo.

Un guerriero doveva essere così, sistemare velocemente i conti e fare distinzioni tra amici e nemici.


Capitolo - 143 - Accampamento delle truppe del Drago Brillante


Le mura della Divina Capitale erano spesse circa due metri. Dopo averle superate, Yi Yun vide la vasta città all’interno.

La strada principale era abbastanza ampia da poter ospitare dieci bestie cornute che camminavano fianco a fianco. Ai lati erano allineati vari negozi, locande, aree di coltivazione ed arene di combattimento!

I negozi vendevano reliquie di ossa, armi e ogni sorta di tesoro!

Erano oggetti inestimabili!

Molte delle locande che ospitavano guerrieri avevano le loro formazioni che condensavano qi vitale del mondo, rendendole una buona area per coltivare. Il costo di un pernottamento era sufficiente a mantenere una persona comune per diversi secoli.

Per quanto riguardava le arene, erano piene di esperti che provenivano da ogni angolo del Regno Divino. Alcuni guadagnavano risorse sfidando gli altri, mentre altri sfruttavano l’occasione per affinare le loro tecniche, sperando di poter avanzare di livello durante uno scontro!

Lungo la via, Yi Yun poteva sentire che la Divina Capitale stava aprendo un nuovo mondo per lui. Era un’esperienza sconvolgente!

La Divina Capitale era troppo grossa e occupava un’area molto vasta, era piena di case. Era sufficiente ad accomodare un grande numero di truppe.

Solo le caserme delle truppe del Drago Brillante si estendevano per venti miglia e contando anche le altre aree di coltivazione, coprivano un’area ampia. Eppure tutto questo era compreso facilmente nella Divina Capitale.

Prima di entrare nel campo del Drago Brillante, Yi Yun poteva vedere l’energia spirituale che si levava al cielo.

Era un’energia spirituale tirannica e copriva il cielo. Le nuvole nel cielo erano state soffiate via da questa ondata.

Era un intento omicida estremamente virile! Anche da lontano, Yi Yun poteva sentire la pressione di questa ondata. Lo sconvolse.

“He! Ha!”

Yi Yun poteva sentire le grida dei soldati che si allenavano da lontano. Le loro urla tuonavano e il rumore era assordante.

Si potevano sentire crepitii di giunture e di tendini. Questi suoni impedivano agli uccelli di sorvolare l’accampamento.

“Com’è? Questo è il campo delle truppe del Drago Brillante della Divina Capitale! Avanti, entriamo!”

Superarono dei controlli rigidi all’entrata prima di poter entrare. Nel campo vigeva una forte disciplina. L’aura delle guardie dell’accampamento era ancora più intensa di quella di chi sorvegliava l’entrata della capitale.

Lungo la strada per il campo, entrava un carro dopo l’altro pieno di carne.

Era tutta carne di bestie feroci. Molte delle bestie feroci erano più grandi di elefanti. Se fossero state stagionate e date ad una famiglia di persone comuni, le avrebbe permesso di mangiare per tre anni.

Ma i guerrieri delle truppe del Drago brillante che si allenavano consumavano molta energia. Usando la tecnica del Divoramento dell’elefante, potevano digerire facilmente una bestia delle dimensioni di un elefante.

Yi Yun vide file di persone che spostavano grano, carne e verdura. Era uno spettacolo!

Si poteva capire il potere combattivo di un esercito solo guardando il cibo che mangiavano!

“Lascerò aspettare qui tua sorella e i tuoi servi. Non hanno il permesso di entrare nel campo. Il comandante delle truppe del Drago Brillante qui è il generale Yan. Tutti i membri d’élite delle truppe del Drago Brillante prima devono incontrare il generale Yan. Ci sono state molte nuove reclute per il Regno Divino oltre che nelle Lande Selvagge della Nuvola. Presto sarà organizzato un raduno per dare il benvenuto alle reclute.”

“Oh?” Yi Yun ne fu scioccato. Sembrava che, tra il gran numero di candidati scelti alle selezioni, solo una piccola porzione fosse stata mandata nella Divina Capitale. Le altre reclute erano state disperse per i territori del paese.

Era prevedibile. Le truppe del Drago Brillante aveva così tante stazioni, quale base non avrebbe avuto bisogno di reclute?

“Quante reclute sono venute in questo accampamento stavolta?” Chiese con noncuranza Yi Yun.

“Circa 1000-2000 persone. I membri d’élite sono circa 100-200.”

Solo i membri d’élite potevano incontrare Yan Menglong. Nella squadra di Zhang Tan, a parte Yi Yun, c’era solo Hu Ya ad avere i requisiti per farlo.

Hu Ya era un uomo silenzioso che non aveva detto molto durante il viaggio. Lui e Yi Yun avevano seguito Zhang Tan oltre le strette file di guardie per poi raggiungere la piazza di fronte all’accampamento del generale.

All’entrata della piazza c’erano le guardie personali del generale Yan. Sembravano sculture di bronzo da quanto erano immobili.

Dopo aver superato l’autenticazione, Yi Yun e Hu Ya entrarono in piazza. C’erano già decine di uomini ad attendere.

Queste persone, senza nessuna eccezione, erano giovani. Nessuno di loro sembrava una persona ordinaria!

Erano i giovani guerrieri che avevano superato la selezione del regno!

Alcuni dei loro abiti era estremamente lussuoso. Alcuni portavano vestiti di seta divina, che proteggevano dagli attacchi di spade ordinarie.

Altri avevano armi costose. Il prezzo di questo equipaggiamento era di gran lunga superiore alla sciabola Yanchi di Yi Yun.

“Queste persone… non provengono dalle Lande Selvagge della Nuvola.” Si rese conto all’improvviso Yi Yun. La selezione del regno non includeva solo le Lande Selvagge della Nuvola, ma ogni area sparsa per il Regno Divino. Così erano state reclutate molte persone.

Erano giovani d’élite che provenivano da ogni parte del paese!

Yi Yun notò che delle persone circondavano un grosso tamburo in pelle d’animale e non capì perché fossero lì.

L’arrivo di Yi Yun, Zhang Tan e Hu Ya attirò immediatamente l’attenzione di molte persone.

“Ahah! Non è il Mille Case Zhang?” Un uomo robusto si fece avanti. Portava un’armatura dorata brillante e teneva l’elmo al petto. Sembrava potente.

Non solo, aveva delle orecchie più grandi della media sporgenti che lo rendevano comico.

Dietro di lui c’erano sei giovani con abiti straordinari.

“Mille Case Liu!” Zhang Tan porse i suoi rispetti mentre sorrideva e si leccava le labbra.

Yi Yun notò una scintilla nello sguardo di Zhang Tan mentre guardava l’uomo con le orecchie grosse.

Nell’esercito, avrebbero cooperato nel campo di battaglia, ma in privato, squadre diverse avrebbero gareggiato l’una contro l’altra!

Per i soldati, la gloria collettiva era il loro orgoglio!

Così quando i Mille Case si fossero incontrati, avrebbero provato ad impressionarsi l’un l’altro.

“Tsk! Mille Case Zhang, sei andato a reclutare truppe nelle Lande Selvagge della Nuvola. Questa recluta deve provenire dalla Landa Selvaggia delle Nuvole…”

L’uomo dalle orecchie grandi indicò Hu Ya. Non aveva indicato Yi Yun perché il giovane stava indossando un abito del pesce volante e portava una sciabola Yanchi. Non sembrava provenire da delle terre selvagge.

Hu Ya invece aveva un’aura simile a quella di un lupo od un leopardo che rendevano facile intuire le sue origini.

Così l’uomo con le orecchie grosse pensava che Yi Yun fosse un signorino che aveva accompagnato Zhang Tan nell’accampamento.

Zhang Tan non rispose e l’uomo dalle orecchie grosse continuò: “Fratello, un po’ di giorni fa sono andato nella provincia Nanjun dello stato Jing e ho scelto un po’ di buoni talenti in quei clan!”

“A proposito dei clan della provincia Nanjun, è pieno di giovani sbalorditivi. Che peccato che non c’erano abbastanza posti per me, così ho perso un bel po’ di talenti. Che spreco.” Disse l’uomo con le orecchie grandi mentre gettava occhiate verso i giovani dietro di lui. Chiaramente quei talenti erano stati selezionati dal Mille Case. In effetti sembravano belli e maestosi. Era ovvio che fossero reclute di massima qualità.

“Questi sei ragazzini diventeranno tutti membri d’élite! Finché supereranno l’addestramento delle reclute, entreranno nel mio campo del Lupo Celeste e diventeranno soldati d’élite sotto il mio comando!”

Secondo le regole implicite delle truppe del Drago Brillante, chi aveva selezionato i soldati avrebbe potuto reclutarli nella sua squadra.

Accadeva qualcosa di simile agli esami imperiali. Chiunque avesse ammesso l’esaminatore sarebbe diventato suo studente.

Così i vari Mille Case stavano gareggiando di nascosto.

I discepoli selezionati sarebbero diventati i loro soldati, chi non sarebbe stato più meticoloso?

Zhang Tan che era andato nelle Lande Selvagge della Nuvola aveva sofferto. I talenti lì erano di gran lunga inferiori.

L’uomo dalle orecchie grosse invece era andato nella provincia Nanjun dello stato Jing dove c’erano grandi clan familiari. Era facile trovare talenti lì.

Il Mille Case dalle orecchie grosse era un veterano e aveva gareggiato con Zhang Tan per anni. Era riuscito a rivalersi su Zhang Tan stavolta e questo lo rendeva molto contento.

Specialmente dato che Zhang Tan aveva scelto solo Hu Ya come membro d’élite. Solo confrontando la quantità, Zhang Tan aveva già perso.

Zhang Tan sorrise e si accarezzò il mento dicendo: “Liu Grosse Orecchie, non devi vantarti di fronte a me. In effetti non sono male quei sei! Ma forse non sono meglio dei due che ho scelto! Si tratta di qualità, non quantità!”

Zhang Tan era sicuro delle sue capacità di giudizio. Figuriamoci Yi Yun, perfino Hu Ya era straordinario. Durante questo viaggio, Zhang Tan lo aveva osservato ed era stato colpito favorevolmente da ciò che aveva visto.

“Due?”

Liu Grosse Orecchie ne fu sorpreso. All’inizio aveva pensato che Zhang Tan ne avesse scelto uno.

Il primo era Hu Ya, allora il secondo era…

Guardò con stupore Yi Yun. Questo signorino era una recluta che Zhang Tan aveva scelto dalla Landa Selvaggia delle Nuvole?

Come poteva essere… il suo abito…

Liu Grosse Orecchie aveva già notato che Yi Yun indossava l’abito del pesce volante. In quanto soldato del Regno Divino, Liu Grosse Orecchie era sempre molto attento al tipo di abbigliamento dei vari nobili. Come poteva non aver notato il suo abito del pesce volante?

Anche se i sei giovani dietro di lui indossavano abiti dal materiale di qualità superiore, era inutile ca**o!

Il valore di un abito era determinato da ciò che rappresentava.

I ricchi uomini d’affari potevano indossare abiti costosi, ma il rispetto che avrebbero ottenuto sarebbe stato di gran lunga inferiore.

“Sta indossando un abito del pesce volante ed è stato nominato Cavaliere del Regno! La recluta che hai portato dalle Lande Selvagge della Nuvola è stata resa un Cavaliere del Regno?” Liu Grosse Orecchie era sbalordito. Non poteva credere che Yi Yun non fosse un nobile. Come poteva un Cavaliere del Regno provenire dalle Lande Selvagge della Nuvola?

Poteva esserci solo una possibilità, che Zhang Tan avesse scelto Yi Yun e che, facendo una richiesta ai superiori, lo avesse aiutato a diventare un Cavaliere del Regno!

Anche lui era solo un Cavaliere del Regno, allo stesso grado di un maledetto ragazzino!

Come poteva esserne contento?

’Ho scelto sei reclute, ognuna un drago, e non ho chiesto un titolo dal quartier generale. Sei andato nelle Lande Selvagge della Nuvola, un posto dimenticato da dio, e sei riuscito a conferire il titolo di Cavaliere del Regno ad un candidato!’



