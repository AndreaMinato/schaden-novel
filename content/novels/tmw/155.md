---
weight: 155
title: Capitolo 155 - Tenuta della montagna Rou Yun
pubDate: 2024-05-16T19:46:59.407Z
tags:
    - tmw
---


Due ore dopo, guidato dalle truppe del Drago Brillante, Yi Yun portò Jiang Xiaorou, Zhou Xiaoke e le altre persone che lo avevano seguito al suo pezzo di terra.

La Divina Capitale era sotto il governo del duca dello stato Jing ed era il suo territorio. I territori degli altri nobili erano fuori dalla città.

Il territorio di Yi Yun era a circa centosessanta chilometri di distanza dalla Divina Capitale, un’ottima posizione.

La gente del clan tribale Lian rimase sbalordita quando arrivò a destinazione.

La terra di Yi Yun non era spoglia, includeva perfino una casa, una tenuta ad essere precisi.

Anche se il cortile ampio un chilometro e mezzo non sembrava grande, era spettacolare. Le case erano vicine in fila e c’erano padiglioni, giardini alla giapponese e pozze. Assomigliavano ai giardini di Jiangnan.

Una tenuta così grande poteva ospitare qualche migliaio di persone.

Yi Yun sapeva che i palazzi dei regni mortali erano ampi chilometri. Potevano contenere da un migliaio fino a diecimila famiglie. Gli eunuchi sarebbero dovuti andare a cavallo per accendere le stanze.

“Anche se un Cavaliere del Regno è il grado più basso, è comunque una posizione estremamente buona nel Regno Divino Tai Ah!” Yi Yun sospirò. Il territorio del Divino Regno Tai Ah era così vasto da essere difficile da misurare. Così ai nobili normali sarebbe stata concessa della terra, ma i gradi nobiliari non sarebbero stati ereditari. Si potevano ereditare ricchezze, ma non titoli.

Senza il titolo, non si poteva tenere un terreno. Se la generazione successiva fosse stata inutile, una famiglia avrebbe dovuto rinunciare velocemente alla terra.

Così i figli dei nobili spesso si sarebbero impegnati duramente a coltivare. Erano molto più sotto pressione rispetto alle persone normali.

Dopo essere stati viziati e aver condotto una vita lussuosa, se non fossero riusciti ad ottenere un titolo nobiliare, non solo non avrebbero potuto mantenere un certo tenore di vita, ma avrebbero anche provato una grande umiliazione.

L’entrata principale della tenuta era ampia quanto quattro o cinque carri messi fianco a fianco. C’era una porta di laccato rosso con dei cardini di rame delle dimensioni di un pugno.

C’erano due grosse statue di leoni alla porta e accanto c’era la scultura di un pesce volante.

Yi Yun condusse la gente nella tenuta.

C’erano file di mura rosso mattone e piastrelle vetrate. La tenuta era circondata da alberi centenari. Erano inclusi molti padiglioni, edifici magnifici e un vasto campo di allenamento. C’era anche una pozza verde smeraldo…

Era uno spettacolo per gli occhi.

La gente del clan tribale Lian rimase sbalordita. Non aveva mai sentito parlare di una tenuta del genere, figuriamoci vederla di persona.

Nelle lande selvagge della Nuvola, vivevano tutti in case semplici con mura fatte di fango.

Le migliori erano costruite con la pietra, che era un grande lusso.

E la tenuta di Yi Yun era costruita con fini mattoni di cemento usando un processo arduo. I mattoni prodotti erano resistenti e perfino lisci al tocco.

Il legno usato per la casa era di pino antico. Il grado nobiliare di Yi Yun era ancora insufficiente per materiali come il legno d’abete delle nevi o del nanmu dalle linee dorate. Non era una questione di denaro, era il suo titolo ad essere troppo basso.

Il clan tribale Lian non sapeva quanto costassero queste case, se l’avessero saputo, sarebbero rimasti a bocca aperta.

Questo era il mondo dei guerrieri. I materiali usati dai mortali potevano sembrare preziosi, ma in confronto ai tesori usati dagli esperti, non erano nulla.

Entrambe le armi di Yi Yun, l’arco Tai Cang e la Sciabola Esercito di Mille valevano più dell’intera tenuta!

In quell’istante, la gente inesperta si entusiasmò vedendo tutte queste novità.

Volevano toccare e guardare, ma temevano di rompere qualcosa.

“Così grande, così bello!” Zhou Xiaoke si riempì di gioia vedendo il paesaggio. Non poté più resistere alla pozza di cristallo limpida. Si tirò su gli orli dei pantaloni, si tolse le scarpe e saltò nella pozza a giocare. I suoi piccoli piedi luccicavano nell’acqua, sorprendendo gli altri.

Inseguì le farfalle nel giardino e giocò con i Koi nelle pozze. Si stava proprio divertendo.

Gli altri bambini della tribù provarono invidia. Yi Yun aveva portato molti bambini durante questa migrazione visto che erano la categoria più innocente.

Avevano menti semplici. Era facile per loro diventare leali. In realtà a Yi Yun non importava della lealtà, voleva solo che non fossero malvagi e non facessero del male agli altri.

Lungo la strada delle pianure centrali, questi bambini erano stati esortati dai loro genitori a diventare servi di Yi Yun una volta arrivati. Dovevano capire le regole e mostrare un po’ di autocontrollo rispetto a quando erano vissuti nella tribù.

Secondo le regole del Regno Divino Tai Ah, erano entrati nel territorio di un Cavaliere del Regno. “Cercavano rifugio dal loro padrone” e così, a parte Yi Yun e sua sorella Jiang Xiaorou, erano tutti schiavi, inclusa Zhou Xiaoke.

Così ora erano tutti riservati e non osarono giocare come Zhou Xiaoke.

Ma, dato che aveva scelto apposta queste persone, Yi Yun non le avrebbe trattate come schiavi.

Prima di lasciare le lande selvagge della Nuvola, Yi Yun aveva messo alla prova il carattere di tutte le persone che aveva portato via. Chi aveva un passato discutibile, che tendeva ad ottenere ciò che voleva con le lusinghe e la coercizione, o chi se la prendeva con i più deboli, era stato lasciato nelle vaste terre selvagge. Era stata data loro un po’ di carne ed erano stati lasciati al loro destino.

Questo per impedire che gente malvagia si mischiasse al gruppo.

Alcuni avevano un’indole cattiva di natura. Non avrebbero mostrato gratitudine solo perché erano stati portati fuori dalle vaste lande selvagge. Quando Yi Yun fosse stato presente, sarebbero stati servili, ma chissà cosa avrebbero fatto una volta che se ne fosse andato.

Yi Yun si sarebbe unito alle truppe del Drago Brillante ed era destinato ad allenarsi e a partecipare a guerre. Sarebbe stato normale che rimanesse lontano da casa per diversi anni.

Se ci fossero stati malvagi nella sua casa, allora lo avrebbero potuto tradire, approfittarsi delle risorse della tenuta e creare ogni sorta di guaio. Avrebbero potuto perfino attaccare Zhou Xiaoke e Jiang Xiaorou. Era qualcosa a cui Yi Yun non voleva nemmeno pensare.

Così non aveva portato più di cento persone dal clan tribale Lian.

Yi Yun disse: “In futuro, trattate questa tenuta come il clan tribale Lian. Questo è il nostro nuovo villaggio. È solo un villaggio più bello.”

“Andate pure a giocare, non trattenetevi.” Disse con noncuranza Yi Yun. All’inizio i bambini erano spaventati, ma Yi Yun sorrise e scelse un po’ di bambini con cui era più familiare e li condusse a giocare con gli altri.

Inizialmente mostrarono timidezza, ma lentamente si aprirono e giocarono contenti.

Si inseguivano l’un l’altro per i corridoi, giocavano a nascondino nei giardini giapponesi e si schizzavano acqua nelle pozze…

Le gocce d’acqua schizzavano nell’aria come perle al sole…

Per i bambini delle vaste lande selvagge, era tutto una novità. Questo li riempiva di entusiasmo e contentezza.

Vedendo i sorrisi innocenti dei bambini, anche gli adulti mostrarono sorrisi soddisfatti. Anche Yi Yun era soddisfatto. Era contento di aver reso felice questa gente brava ed onesta.

“In futuro, questa tenuta si chiamerà tenuta Rou Yun!”

Jiang Xiaorou rimase sorpresa sentendo le parole di Yi Yun e si voltò verso di lui.

Di fronte al tramonto, il suo viso rivelò un lieve rossore: “Tenuta Rou Yun… sembra un ottimo nome…”

Naturalmente aveva capito che il nome della tenuta era composto da parti dei loro nomi.

Nella tenuta Rou Yun, c’erano nuvole e una montagna. Le nuvole erano morbide e le montagne erano verdi. Era un concetto artistico che lasciava correre l’immaginazione.

…..

La tenuta, insieme alle case, comprendeva diverse migliaia di acri di terra fertile. Si cresceva anche mori verdi e foglie di tè.

A parte i campi fertili, c’era un ampio fiume. La sua acqua entrava nelle pozze dei pesci e poteva essere usata per l’irrigazione e la coltura ittica.

Non lontano, c’erano gabbie di animali e stalle. Potevano essere usate per dare da mangiare alla cavalcatura del proprietario e anche per allevare bestiame e pollame.

Senza esagerare, con un po’ di riserve di sale e metallo, questa tenuta sarebbe potuta rimanere isolata dal mondo esterno e sussistere da sola. Era completamente autosufficiente.

Yi Yun lasciò che Jiang Xiaorou presiedesse sulla distribuzione della terra. In base alle dimensioni della popolazione, ad ognuno fu data circa una decina di acri. Cento persone probabilmente erano il numero ottimale per le dimensioni di questa terra.

La gente che Yi Yun aveva portato dal clan tribale Lian ora erano inquilini per Yi Yun.

All’inizio Yi Yun voleva prendere una percentuale sui raccolti, ma si era reso conto che non si sarebbe limitato a quest’area. Né voleva sottrarre cibo che queste persone avrebbero usato per sopravvivere. Così decise di non prendersi una percentuale e che tutta la produzione sarebbe appartenuta a lavorava la terra.

La gente del clan tribale Lian era proprio in debito con lui. Dove avrebbero trovato un proprietario terriero del genere?

Nel clan tribale Lian, avrebbero dovuto consegnare una grande porzione dei frutti del loro lavoro. Ogni mese avrebbero ricevuto solo una piccola quantità di cibo dal quartier generale del clan tribale Lian.

E allora, la terra apparteneva all’intera tribù. Ma ora, nella tenuta Rou Yun, era tutta di Yi Yun. Il giovane gli aveva concesso questi campi gratuitamente e aveva dato loro abiti e un rifugio. Sarebbero morti per un padrone del genere.

Quando le terre vennero distribuite, la gente provò emozioni indescrivibili.

Non avevano mai visto una terra così ampia e fertile. Alcuni vecchi agricoltori che avevano lavorato la terra per tutta la vita scoppiarono a piangere mentre si inginocchiavano a baciare il terreno. Per loro la terra era vita. Provavano profonda emozione nei suoi confronti e le persone ordinarie non avrebbero potuto capire. Avere terra e cibo era il dono più grande.

Per quanto riguardava la sorella di Yi Yun, Jiang Xiaorou, era la signora della tenuta.

Bisognava gestire appropriatamente gli ampi campi che ospitavano cento persone. Era necessario decidere chi avrebbe allevato i pesci e chi avrebbe lavorato i campi. Bisognava sistemare il bilancio e stabilire delle regole.

Yi Yun doveva coltivare e non aveva tempo. Così questa responsabilità ricadde su Jiang Xiaorou.

Jiang Xiaorou aveva una saggezza rara da trovare alla sua età. Yi Yun aveva ingaggiato un po’ di domestici della città per istruire Jiang Xiaorou per un po’ di giorni e, in poco tempo, la giovane era già riuscita a sistemare per bene la tenuta.

Questo rallegrò Yi Yun. Era entrato in questo mondo sconosciuto e aveva ottenuto una sorella a cui teneva e che si prendeva cura di lui, aiutandolo a condividere certi pesi.

Dopo che Yi Yun sistemò le questioni della sua casa, tornò nella Divina Capitale ed entrò nell’accampamento delle truppe del Drago Brillante.

Yi Yun non sarebbe rimasto nella sua tenuta, doveva continuare la sua carriera militare…


