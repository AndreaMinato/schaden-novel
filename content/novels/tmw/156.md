---
weight: 1560
title: Capitolo 156 - Campo nelle lande selvagge
pubDate: 2024-05-16T20:46:59.407Z
tags:
    - tmw
---


Di mattino presto, proprio quando il gallo fece il suo canto, le reclute delle truppe del Drago Brillante si erano radunate in piazza!

Anche Yi Yun viveva in caserma, ma in quanto Cavaliere del Regno, aveva il suo dormitorio in buone condizioni.

Yan Menglong era nel centro della piazza ad esaminare le nuove reclute.

“Oggi è il vostro primo giorno da soldati! D’oggi in avanti riceverete un duro addestramento da uno a sei anni!”

Molti delle truppe del Drago Brillante avrebbero raggiunto gli stadi avanzati del Sangue Viola e ancora di più sarebbero passati allo stadio successivo una volta che si fossero ritirati.

Un guerriero negli stadi avanzati del Sangue Viola poteva vivere per più di 150 anni e poteva rimanere nel fiore degli anni perfino da vecchio.

Un guerriero delle truppe del Drago Brillante poteva servire per molto tempo, così 5-6 anni di addestramento non erano niente di che.

“Tutti voi sarete divisi in tre gruppi per sottoporvi ad un addestramento speciale!”

“I tre gruppi sono… Il primo gruppo rimarrà nel campo della Divina Capitale. Sarete addestrati nella Divina Capitale. Dopo aver completato il vostro allenamento, diventerete normali soldati del Regno Divino Tai Ah. Se renderete servizi meritevoli, potrete venire promossi a membri d’élite. Alcune imprese potrebbero perfino farvi diventare un Cavaliere del Regno! Tutto dipenderà dalle vostre capacità!”

“Il secondo gruppo starà nel campo dello stato Zhong. Zhong è lo stato più grande del Regno Divino Tai Ah ed è il posto dov’è la città imperiale. Così, è controllato dalla Divina Maestà Imperiale in persona. Entrare nello stato Zhang per l’addestramento è un’enorme gloria! Chi supererà l’addestramento speciale nello stato Zhong diventerà un membro d’élite. Se qualcuno compierà grandi meriti, sarà reso un Cavaliere del Regno!

“Per quanto riguarda l’ultimo gruppo, dovrà recarsi nel campo delle divine lande selvagge! Il personale qualificato è selezionato dalla divisione militare. Si può decidere se accettare o no. Il campo di allenamento sarà la terra delle divine lande selvagge! Ci sono molti pericoli ed è un luogo pieno di morte! Bisogna essere pronti a rischiare la vita in ogni momento nelle divine lande selvagge!”

“Il campo delle divine lande selvagge è anche conosciuto come campo della morte o Porta del Drago! C’è un tasso di mortalità del 15% lì e 5% di rimanere invalidi. Insieme fanno il 20%! Chi si addestra lì è la creme de la creme. Se non state attenti, sarete spacciati!”

<em>Nota traduzione: Porta del Drago (龙门) sarebbe la leggendaria porta del drago dove una carpa può trasformarsi in un drago.</em>

“Ma se completerete il vostro addestramento, diventerete la creme de la creme del Regno Divino, avrete persino la possibilità di diventare signori dell’umanità in futuro! Il campo di allenamento delle divine lande selvagge è la Porta del Drago del Regno Divino Tai Ah. Se potrete superarla, la vostra gloria sarà eterna, ma se fallirete, verrete ridotti in polvere!” Mentre parlava, guardò Yi Yun e Song Zijun. Solo Yi Yun e Song Zijun, nell’intera Divina Capitale, avevano i requisiti per entrare nei campi delle divine lande selvagge. Stava a loro decidere se andarci o no.

“Divine lande selvagge…” Mormorò tra sé e sé Yi Yun. Aveva appreso di più riguardo al Divino Regno Tai Ah negli ultimi giorni.

Le divine lande selvagge non appartenevano al regno Tai Ah.

In effetti, le divine lande selvagge non appartenevano a nessun paese. Le sue dimensioni erano sconosciute. La sua area era dieci volte più ampia del vasto Divino Regno Tai Ah!

Usando solo una parola per descriverle, erano sconfinate!

Nelle profondità delle divine lande selvagge si celavano enormi bestie preistoriche dal sangue primordiale. Queste bestie divine erano l’equivalente di Saggi umani e potevano perfino competere con grandi imperatori leggendari!

Le divine lande selvagge erano sconfinate. Il Regno Divino Tai Ah ne aveva solo esplorato una piccola parte.

A causa dei molti fattori incontrollabili delle divine lande selvagge, il Divino Regno Tai Ah aveva creato un accampamento in queste terre. Così era ovvio che sarebbe stato pericoloso.

Definirlo una Porta del Drago non era un’esagerazione.

“Siete congedati! Yi Yun e Song Zijun, rimanete indietro!”

Yan Menglong fu breve. I tre gruppi erano distribuiti in modo piramidale. Ciò che le preoccupava di più era il pinnacolo della piramide, il campo delle divine lande selvagge!

“Yi Yun! Zijun! Sono sicuro che vi immaginate il motivo per cui vi ho fatto rimanere qui.” Yan Menglong incrociò le braccia al petto. Le sue gambe erano lievemente separate e la sua postura era maestosa sul palco di pietra. Osservava i due giovani.

Yi Yun e Song Zijun annuirono.

“Sta a voi scegliere se entrare nel campo delle divine lande selvagge! Se non volete andarci, potete scegliere il campo dello stato Zhong. Lì c’è solo un tasso di mortalità del 2%. Data la vostra forza, potrete sicuramente raggiungere il picco dello stato Zhong e completare al sicuro il vostro addestramento senza nessun problema. In futuro, otterrete anche una buona posizione, ascendendo lentamente alla posizione di barone e di Mille Case. Potrete anche avere un po’ di mogli e condurre una vita pacifica, volete questo?” Chiese retoricamente Yan Menglong.

Yi Yun e Song Zijun risposero allo stesso tempo: “No!”

Servire nelle truppe del Drago Brillante al sicuro per decine di anni, per poi ritirarsi; sposarsi e avere figli, condurre una vita da ricco proprietario terriero e infine morire dopo un secolo. Avrebbero solo lasciato le loro ossa. Nessuno dei due voleva condurre una vita del genere!

Una persona doveva avere dei sogni e inseguirli!

Lin Xintong era così forte, eppure voleva ancora guarire i suoi meridiani bloccati. Yi Yun naturalmente aveva un desiderio simile.

“Molto bene!” Yan Menglong annuì con apprezzamento: “Se scegliete il campo delle divine lande selvagge, devo dirvi che ci sono numerosi membri d’élite lì.”

“Non ci sono solo le truppe del Drago Brillante nel campo delle divine lande selvagge. Tra i tre campi di allenamento che ho menzionato precedentemente. Tra i tre campi che ho menzionato, i primi due sono organizzati dalle truppe del Drago Brillante, ma l’ultimo è organizzato dal Divino Regno Tai Ah. Le truppe del drago Brillante compongono solo il 10% del campo delle divine lande selvagge.”

“A parte le truppe del Drago Brillante, ci sono anche le guardie del Luan Blu, la legione dei Quattro Elementi, le guardie imperiali e i figli dei grandi clan e della famiglia reale!”

“Questi membri d’élite e truppe entrano tutti nel campo delle divine lande selvagge!”

“Una volta che entrerete, vedrete cosa significa essere un genio e un mostro. Si sono immersi in bagni medicinali dai tre anni, raggiungendo un Corpo Temprato ad otto anni. Alcuni hanno perfino una stirpe speciale che dona loro una forza naturale invidiabile e… esistono perfino alcuni geni che sono considerati saggi umani!”

“Le divine lande selvagge hanno un tasso di disabilità del 20% e non sono affatto da sottovalutare. Perfino grandi geni muoiono lì e molti avevano un talento superiore al vostro!”

Sentendo queste parole, Song Zijun fece un respiro profondo e strinse i pugni. Sapeva che nel divino campo delle lande selvagge non ci sarebbe stato nessuno più debole di lui.

Nell’intera Divina Capitale erano stati scelti solo loro due. Song Zijun aveva ammesso di essere inferiore a Yi Yun, così sarebbe stato uno dei candidati livello inferiore tra quelli selezionati!

Sarebbe stato pericoloso essere deboli. Avrebbe rischiato di rientrare nella statistica del 20% di mortalità e disabilità!

Yan Menglong continuò: “Quando andrete nelle divine lande selvagge, rappresenterete le truppe del Drago Brillante e la frazione della divina capitale! Non fateci perdere la faccia e non imbarazzate la frazione della Divina Capitale. Cosa più importante, ciò che vi voglio dire è… tornate sani e salvi. Sopravvivere è la cosa più importante!”

Yan Menglong non perse tempo ad assicurarsi che non rimpiangessero la loro decisione, perché aveva notato quanto erano determinati dai loro sguardi.

Il campo delle divine lande selvagge era una sfida, ma anche un’occasione!

La via delle arti marziali era una lotta contro le leggi della natura. Chi voleva ottenere grandi risultati, sarebbe  dovuto avanzare con coraggio!

“Va bene, andate a riposarvi per due giorni. Al mattino del terzo giorno, un’aeronave verrà a prendervi. Ah sì, ho detto che ti avrei dato delle reliquie della desolazione.” Mentre lo diceva, Yan Menglong mosse le dita e due cristalli delle dimensioni di un fagiolo volarono nelle mani di Yi Yun.

Il generale aveva detto che il vincitore della competizione avrebbe ricevuto non solo due armi, ma reliquie della desolazione.

“La ringrazio generale!” Yi Yun afferrò le due reliquie con soddisfazione. Erano risorse fondamentali. Yi Yun aveva già finito tutte le reliquie di bestie feroci che aveva accumulato nella Valle dell’Uomo della Desolazione.

La coltivazione di un guerriero avrebbe richiesto un’infinita quantità di elisir e reliquie. Per fare correre un cavallo, bisognava nutrirlo.

“Fate del vostro meglio! Non deludetemi!” Yan Menglong diede con fermezza delle pacche sulle spalle di Yi Yun e Song Zijun, e poi se ne andò, lasciando i due giovani pieni di emozioni contrastanti.

Song Zijun fece un respiro profondo stringendo le mani, le sue dita stavano tremando.

Yi Yun fu sorpreso dalla sua reazione e chiese: “Spaventato? Entusiasta?”

Song Zijun sospirò mentre dava le spalle a Yi Yun: “Immagino entrambi…”

“Il generale Yan ha ragione, molti di quei geni che sono morti cercando di attraversare la Porta del drago sono più forti di me! In effetti non sono nulla in confronto a loro. Potrei rientrare in quel 20% di morti e invalidi!”

Yi Yun annuì. Più si era deboli, più si rischiava di essere eliminati.

“Nei 108 stati del Divino Regno Tai Ah, Jing è di medie dimensioni. E solo nello stato Jing ci sono 100 province! Il mio clan Song è considerato una famiglia piuttosto buona nella provincia Nanjun, ma è solo una delle tante! Posso non essere male a Nanjun, ma si limita qui. Tra la giovane generazione a Nanjun, molti sono più forti di me. Sono solo andati altrove invece che entrare nelle truppe del Drago Brillante!”

“Oh…” Yi yun capì. Il campo delle truppe del Drago Brillante della Divina Capitale non era niente di che. Era solo un’altra divisione delle truppe del Drago Brillante. Occupavano solo una piccola area della capitale. Inoltre la Divina Capitale era solo una grande città nello stato Jing, in confronto all’enorme Regno Divino Tai Ah non era nulla.

Questo mondo era troppo vasto. Come sarebbe stato il campo delle divine lande selvagge pieno di giovani membri d’élite?

Yi Yun era pieno di anticipazione!

Yi Yun e Song Zijun si incoraggiarono a vicenda. Poi Yi Yun tornò nella tenuta Rou Yun per sistemare il resto delle faccende in sospeso.

Ma non gli era rimasto molto di cui occuparsi, Jiang Xiaorou aveva fatto tutto. Così si limitò a darle addio.

Yi Yun si sarebbe sempre preoccupato per Jiang Xiaorou.

Pensandoci, la gente nel suo territorio era tutta gentile. Era stata scelta accuratamente dalle lande selvagge della Nuvola. E visto che gli avevano mostrato gratitudine, adoravano dal profondo del cuore Jiang Xiaorou. Così non ci sarebbero dovuti essere problemi.

Lungo la via di ritorno, affidò a Zhang Tan la gestione della tenuta Rou Yun. Con Zhang Tan, si sarebbe potuto sentire tranquillo.

Allo stesso tempo, Yi Yun ingaggiò un po’ di guerrieri per proteggere la sua casa. Occasionalmente avrebbero insegnato le arti marziali a Jiang Xiaorou e a Zhou Xiaoke.

Non poteva farci nulla. Yi Yun si era precipitato alla Divina Capitale e ora doveva recarsi velocemente nelle divine lande selvagge. Non aveva tempo per istruire Jiang Xiaorou. Inoltre non era un abile maestro. Se solo Lin Xintong avesse allenato Jiang Xiaorou, sarebbe stato grandioso…

<em>Lin Xintong, mi chiedo cosa le sia accaduto. Ha detto che la sua famiglia l’ha richiamata per qualche motivo. Mi chiedo cosa sia successo…</em>


