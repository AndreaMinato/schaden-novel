---
weight: 157
title: Capitolo 157 - Viaggiare verso le Divine Lande Selvagge
pubDate: 2024-05-16T21:46:59.407Z
tags:
    - tmw
---


“Yun’er, devi proprio andare… in quel campo delle divine lande selvagge?” Jiang Xiaoru si morse il labbro, piena di emozioni contrastanti.

Yi Yun non le aveva detto del tasso di mortalità nel campo delle Divine Lande Selvagge, ma Jiang Xiaorou aveva già scoperto tutto.

Un tasso di mortalità del 15% e 5% di possibilità di rimanere invalidi erano troppo allarmanti.

“Andrà tutto bene.” Disse con serietà Yi Yun.

Sentendo queste parole, Jiang Xiaorou mosse le labbra. Voleva dire qualcosa, ma alla fine rimase in silenzio.

Si limitò a dargli un gentile abbraccio. Sapeva che Yi Yun doveva fare come desiderava e una volta che avesse deciso, lei non avrebbe avuto modo di fargli cambiare idea.

Un cavallo selvaggio era destinato ad appartenere alle praterie…

Jiang Xiaorou gli aveva dato tutto quello che Yi Yun poteva portare con sé. Aveva cucito una borsa apposta su cui era ricamato “Rou”. Nel retro erano ricamati tutte le frasi di augurio della gente delle vaste lande selvagge. Ci aveva anche cucito l’incantesimo protettivo che Su Jie aveva dato a Yi Yun, sperando che lo tenesse sano e salvo…

Così Yi Yun iniziò il suo viaggio…

…..

Il terzo giorno, nel momento prestabilito, il cielo si era appena acceso. Yi Yun portava una borsa di pelle grossa metà testa. Rimase in attesa nella piazza delle truppe del Drago Brillante per molto tempo.

Dopo un po’ vide Song Zijun.

Uno annuì verso l’altro. Non c’era molto da dire mentre guardavano entrambi in direzione delle divine lande selvagge.

Le due figure dritte assomigliavano a giavellotti.

Quando il primo raggio di sole apparì, un puntino verde smeraldo apparì nell’orizzonte distante. Presto aumentò di dimensioni e coprì il cielo.

Yi Yun alzò lo sguardo e fece scioccare la lingua di nascosto. Era un’aeronave. In passato aveva visto quella di Lin Xintong nelle Lande Selvagge della Nuvola.

Questa era un’aeronave militare, era molto più grande di quella di Lin Xintong, ma era meno sofisticata.

Le aeronavi erano il mezzo di trasporto aereo del Regno Divino Tai Ah che era degno di lode, specialmente quelle che potevano attraversare le divine lande selvagge. Venivano anche definite navi divine. Venivano create da diversi esperti nel raffinamento. I metalli usati erano tutti incisi con rune e formazioni. Avevano forti difese e molte misure offensive. Potevano affrontare bestie della desolazione volanti nelle divine lande selvagge.

La famosa flotta navale del Divino Regno Tai Ah era composta da questo tipo di aeronavi. Rappresentavano la forza della nazione.

La nave divina calò di quota lentamente. Gocce di rugiada brillavano sotto la sua fredda pancia metallica, illuminate dalla luce del mattino. Le misteriose rune antiche sulla sua superficie le davano un’aura sacra.

Vedendo un’aeronave così potente, Yi Yun si riempì di entusiasmo. Era la prima volta che vedeva un tesoro volante così enorme.

Strinse il certificato di prova di cui aveva bisogno per entrare nell’esercito delle divine lande selvagge.

<em>Buzz!</em>

L’aeronave ruggì mentre rimaneva a galleggiare a cento metri da terra. Aveva interrotto la sua discesa.

Una spessa catena di metallo nero delle dimensioni di un secchio cacdde dalla pancia dell’aeronave, cadendo a terra di fronte a Yi Yun e Song Zijun.

Le pesanti catene sollevarono una tempesta di sabbia.

La porta di una cabina si aprì. Un uomo di mezz’età magro e pelato stava lì con le braccia incrociate. Guardò dall’alto Yi Yun e Song Zijun.

“Siete gli studenti del campo delle divine lande selvagge scelti dalle truppe del Drago Brillante della Divina Capitale? Mostratemi i certificati!” Disse con fare autoritario l’uomo, facendo risuonare la voce nelle orecchie di Yi Yun come se fosse accanto a lui.

Yi Yun e Song Zijun risposero e lanciarono i certificati verso l’alto.

Dopo averli esaminati, l’uomo di mezz’età annuì. “Bene, usate le catene per salire.”

Yi Yun e Song Zijun iniziarono subito a salire, ma si resero conto che le catene erano scivolose. Sembravano coperte da olio di legno cinese.

Pensandoci, doveva essere una piccola prova.

Ma questa prova non era nulla per Yi Yun e Song Zijun. Data la loro flessibilità, salirono agilmente su per la catena come scimmie.

Yi Yun fu particolarmente brillante. Salì facilmente come se stesse camminando su una superficie piatta. Questo spinse l’uomo di mezz’età a dargli qualche occhiata in più.

Dopo che entrarono nell’aeronave, il capo li condusse nell’angolo nord-est dell’aeronave. Dopo aver spiegato un po’ delle regole, se ne andò.

Yi Yun si guardò attorno con attenzione.

Nell’aeronave c’erano sedute più di venti persone.

Dovevano essere partecipanti di città vicine, c’erano molte persone anche solo attorno alla Divina Capitale.

Erano tutti guerrieri valorosi e virili.

Alcuni di loro non avevano smesso di coltivare nemmeno sull’aeronave. Si erano seduti a meditare. Alcuni sbuffavano con forza, scagliando pugni. Nessuno di loro pareva rilassato.

Questo fece capire a Yi Yun che i candidati scelti per entrare nel campo delle divine lande selvagge non erano persone ordinarie!

Yi Yun non parlò molto. Si sedette nel suo posto e cominciò a regolare il suo respiro.

Presto la nave divina volò fuori dal campo di influenza della Divina Capitale. Circa una decina di persone salirono a bordo dai centri vicini. Dopo il mezzo sorvolò oltre più di dieci città di fila, si arrivò a più di cento passeggeri.

Dopodiché non ci furono altre fermate. La nave divina volò sempre più in alto tra le nuvole e, con la formazione attivata, fischiò nell’aria e tuonò.

Yi Yun non poté trattenersi dall’aprire gli occhi e guardare fuori dalla finestra.

Il paesaggio del Regno Divino Tai Ah era uno spettacolo!

Per una persona come Yi Yun che proveniva da un piccolo clan tribale, godersi la vista panoramica delle montagne e dei fiumi era una forma di allenamento e di accumulo di esperienza.

Fuori dall’aeronave, presto Yi Yun vide un’enorme fiume. Questo fiume era ampio diverse centinaia di miglia e c’erano delle ombre scure al suo interno. All’improvviso un’ombra schizzò fuori dall’acqua, era una bestia ancora più grande di una balena. Balzò fuori dal fiume e afferrò un grosso uccello per poi rituffarsi nell’acqua.

Yi Yun non poté che rimanerne scioccato. Non aveva mai visto una bestia marina così feroce.

Vide anche stormi di strani uccelli che oscuravano il cielo nello sconfinato deserto. La loro apertura alare arrivava a trenta metri e i battiti delle loro ali provocarono una turbolenza.

Quando sorvolarono un vasto oceano, videro molte piccole isole emergere dall’acqua e sputare arcobaleni. Erano enormi tartarughe.

Le molte bestie meravigliose stupirono Yi Yun, era un’esperienza illuminante per lui.

Il Regno Divino Tai Ah era estremamente vasto, ma dopo aver volato per un po’ di giorni, l’aeronave si diresse verso una fortezza torreggiante.

La fortezza conteneva una formazione magnifica che irradiava energia brillante tramite i suoi innumerevoli cristalli.

Erano formazioni di trasmissione a lunga distanza

Visto che il Regno Divino Tai Ah era troppo vasto e le divine lande selvagge erano troppo lontane, attraversare queste distanze solo volando avrebbe richiesto moltissimo tempo. Così dovevano contare su antiche formazioni per viaggiare.

Yi Yun le contò, passarono attraverso tre di queste magnifiche fortezze. Si erano teletrasportati tre volte, coprendo una distanza di decine di milioni di chilometri.

Alla fine arrivarono in una terra spoglia vicina alle divine lande selvagge.

Il clan tribale Lian si trovava nelle Lande Selvagge della Nuvola, che era accanto allo stato Jing. Ma le Divine Lande Selvagge era nell’altra estremità del regno. Avevano dovuto superare una grande area del paese per arrivare a destinazione!

Il tramonto era rosso sangue e il suo bagliore illuminò l’aeronave.

Sulla cima del mezzo c’erano un po’ di buche. Nel metallo c’erano formazioni incastonate che avevano la funzione di proteggere l’aeronave. Lungo il viaggio erano stati attaccati due volte dalle bestie della desolazione, che avevano lasciato alcune tracce sulla superficie dell’aeronave.

“Divine lande selvagge! Abbiamo raggiunto le divine lande selvagge!” Gridò qualcuno. Tutti si precipitarono nella sala e guardarono fuori.

Yi Yun alzò le sopracciglia mentre guardava attraverso la finestra di vetro dell’aeronave. Scoprì che in lontananza c’era della nebbia.

Sembrava emanare l’atmosfera di una giungla.

<em>Roar!</em>

Il ruggito scosse il mondo.

Sotto di loro c’era un polverone. Molti colossi stavano galoppando sulle pianure. I loro zoccoli tuonavano come saette.

Nell’orizzonte distante si estendeva una giungla nera. Ogni albero assomigliava ad un raggio che si levava nel cielo blu.

Risuonavano grida acute. Erano numerose bestie volanti che sfrecciavano in alto, i loro artigli erano affilati come rasoi. Una bestia che assomigliava ad un leone fu investita dalla polvere caotica mentre il suo sangue macchiava il cielo.

Ancora più lontano, una montagna torreggiava tra le nuvole. Era circondata da una luce brillante che la faceva assomigliare ad un luogo paradisiaco. Ma questo regno divino avrebbe sparato reti di seta nera per catturare i mostri di passaggio…

Alcuni dei picchi erano spogli e senza vita. Una montagna era avvolta da un enorme leone disteso. Il rumore del suo russare era fragoroso.

Quando l’aeronave raggiunse quest’area, cominciò a volare con più cautela. Arrivò ad un’altitudine ancora più elevata.

Sotto si estendevano innumerevoli montagne.

Occasionalmente potevano vedere una grossa palude nera o un deserto soffocante.

C’erano pile di scheletri bianchi in quei posti.

“Queste sono le divine lande selvagge…” Yi Yun fece un respiro profondo, era un posto davvero spaventoso.

“Guardate, non è una bestia del Fuoco Crepitante?!” Disse qualcuno all’improvviso mentre Yi Yun guardava giù. Il giovane scorse piccole montagne di ossa sotto e tra di esse, qualcosa stava scorrendo come lava. A quanto pareva era una bestia del Fuoco Crepitante.

Ma ora era stata uccisa. Le sue interiora erano esposte e su di essa c’era seduto un enorme uccello colorato che stava divorando la sua carne.

Le palpebre di Yi Yun fremettero. Sapeva che anche le Lande Selvagge della Nuvola avevano bestie del Fuoco Crepitante ed erano famose lì. Ma nelle divine lande selvagge sarebbero diventate una preda.

Le divine lande selvagge erano piene di pericoli, era scoraggiante. Erano ad un livello completamente diverso rispetto alle lande selvagge della Nuvola.

Le lande selvagge della Nuvola erano terre spoglie con poco qi vitale del mondo. Così non potevano dare alla luce a tesori o a forti bestie della desolazione.

C’era una mancanza di specie primordiali.

Le bestie della desolazione più potenti delle lande selvagge della Nuvola sarebbero entrate nelle terre a nord della Valle dell’Uomo della Desolazione

Le divine lande selvagge erano diverse. Contenevano un'innumerevole quantità di enormi mostri.

Le persone normali potevano sopravvivere, con grande difficoltà, nelle lande selvagge della Nuvola, ma qui no. Pochissimi percorrevano questi territori. Le leggende dicevano che in queste zone risiedessero tribù misteriose dal sangue speciale. Erano persone misteriose e potenti!


