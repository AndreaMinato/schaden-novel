---
weight: 158
title: Capitolo 158 - Torre Divina Centrale
pubDate: 2024-05-16T22:46:59.408Z
tags:
    - tmw
---


“Cos’è quell’enorme uccello color fuoco?” Chiese alla persona dietro di lui. Yi Yun si era fatto un po’ di amici negli ultimi giorni.

“È un uccello feroce del fuoco. È un discendente dell’Uccello Vermiglio. Come la bestia del Fuoco Crepitante, sono entrambi d’elemento fuoco e consumare una creatura dello stesso elemento ne favorirà lo sviluppo. Anche se sono entrambe bestie della desolazione, c’è un vasto divario di forza tra di loro!” Disse un giovane un po’ paffuto.

Si chiamava Xu Zheng ed era uno degli amici che si era fatto di recente Yi Yun mentre viaggiava.

Xu Zheng si toccò il mento cicciotto e si leccò le labbra: “Bestie della desolazione dalla stirpe primordiale, tsk tsk. Danno grandi benefici al corpo. Se puoi catturare e raffinare la reliquia di una bestia feroce del fuoco, ne ricaveresti un enorme guadagno. Moltissimi si precipiterebbero a comprarla.”

In questi giorni, Yi Yun aveva appreso il modo di classificare le differenti bestie della desolazione.

Le più deboli erano le normali bestie della desolazione, la sola caratteristica che le distingueva dalle bestie feroci era la loro capacità di manipolare il qi vitale del mondo. Erano simili ai guerrieri dal Sangue Mortale.

Dopo c’erano le bestie d’élite, i generali, i re…

Si diceva che a livelli superiori esistessero bestie primitive e primordiali. La loro forza andava oltre la comprensione di Yi Yun.

La forza di una bestia della desolazione dipendeva sopratutto dalla sua stirpe. Tipicamente una dotata di sangue primordiale sarebbe stata più potente.

Se uno avesse potuto uccidere un tipo di creatura primordiale e ottenerne le ossa e il sangue, la si poteva trasformare in una reliquia e in elisir, rendendoli tesori inestimabili.

Naturalmente Yi Yun era ancora ben lontano dal poterlo fare. Aveva difficoltà a battere le bestie della desolazione normali, figuriamoci i tipi primordiali.

Mentre si stava facendo buio, scoppiò del trambusto sull’aeronave. Yi Yun spostò lo sguardo all’orizzonte e ciò che vide lo scioccò.

Aveva già sentito che il campo delle divine lande selvagge era localizzato in un centro definito la Divina Città del Regno Tai Ah!

Bisognava vedere per credere, ora che l’aveva vista, Yi Yun capì perché era stata soprannominata così!

Tra i milioni di chilometri di pianura grigia c’era una città costruita sul picco di un’enorme sporgenza!

Era una cittadella di colore nero. Era sostenuta da un pilastro di pietra, via via che svettava verso l’alto diminuiva di dimensioni, ma era ampia decine di chilometri e alta decine di migliaia di metri!

Il pilastro nero la faceva sembrare un drago nero da lontano!

Era difficile immaginarsi come il Regno Divino Tai Ah avesse costruito un centro del genere. Anche l’umano più capace avrebbe sospirato con emozione vedendolo!

Mentre l’aeronave si avvicinava, Yi Yun scorse il profilo della città. Aveva un’aura maestosa che sembrava attaccarlo sia mentalmente che fisicamente.

Yi Yun si sentì riempire di vigore, come se il suo sangue avesse preso fuoco.

Sarebbe stato insufficiente usare il termine magnifico per descrivere una città del genere.

La base era già alta decine di migliaia di metri. Dentro la città c’erano edifici alti e alcuni di essi svettavano tra le nuvole.

Le mura attorno sembravano connesse al cielo, come se fossero sconfinate.

C’era un’enorme piazza color marrone scuro di fronte alla città. Sembrava fosse coperto di sangue, rivelando una quantità sconfinata di intento omicida e vigore.

Accanto alla piazza c’erano alberi spessi e alti che assomigliavano a giganti verdi.

L’intera città era situata su una rupe tagliente, le pareti del precipizio erano lisce come specchi. Non c’erano strade, solo catene di metallo nere delle dimensioni di un secchio che collegavano le parti scoscese della rupe alle pianure diecimila metri sotto.

Guardandole da sotto, le catene sembravano enormi e altere in fondo, mentre la loro estremità in alto sembrava piccola e scompariva tra le nuvole. Era uno spettacolo terrificante.

Queste catene erano ponti che pendevano sul vuoto ed erano le sole entrate per la città dalle pianure delle divine lande selvagge.

Questo rendeva difficile entrare ed uscire dalla città, ma aveva un grande vantaggio, era facile da difendere.

Occasionalmente le divine lande selvagge avrebbero dovuto affrontare orde di bestie. Durante questi assalti, non mancavano bestie della desolazione di livello sovrano. Una città ordinaria sarebbe stata travolta da tempo dalle cariche!

Visto che la città era stata costruita su una rupe alta decine di migliaia di metri, proprio sul picco, una volta che avessero ritirato le catene, le bestie della desolazione normali non avrebbero avuto modo di attaccare.

L’aeronave atterrò sulla piazza di fronte alla città.

C’erano decine di mezzi della stessa dimensioni della loro aeronave parcheggiati in piazza.

Molte guardie dall’aspetto forte stavano sorvegliando il luogo.

Yi Yun, Song Zijun e gli altri cento passeggeri nell’aeronave seguirono l’uomo magro e pelato mentre sbarcavano.

Nel momento in cui scesero dall’aeronave, Yi Yun sentì un qi vitale del mondo estremamente denso ed opprimente.

Il qi vitale del mondo qui era dieci volte più denso rispetto a quello delle lande selvagge della Nuvola. Era un aspetto molto importante per la coltivazione di un guerriero, così le divine lande selvagge erano considerate una terra sacra per la coltivazione da molti guerrieri.

Quando arrivò in piazza, Yi Yun sentì l’aura maestosa della città.

Era la città numero uno del paese, la Divina Città Tai Ah!

La capitale reale Zhong era il centro del regno, aveva un’atmosfera magnifica e maestosa. Ma per i guerrieri era questa la vera città numero uno del regno!

Per decine di milioni di anni, la Divina Città Tai Ah aveva cresciuto numerosi guerrieri. Avevano coltivato qui, avevano ucciso ed erano cresciuti qui!

“Come vi sembra?” Disse con orgoglio il capo pelato. La Divina Città Tai Ah era l’orgoglio del regno.

Di fronte alle mura alte decine di migliaia di metri, alle pianure sconfinate sotto, inevitabilmente ogni guerriero del paese avrebbe provato orgoglio!

“Entriamo in città!” L’uomo pelato portò tutti questi giovani eroi in città.

Il cielo stava già diventando buio a questo punto.

Le iscrizioni delle mura si erano accese una per una, brillando fiocamente. Questo fece sentire una potente fluttuazione d’energia a Yi Yun.

Erano iscrizioni create da maestri di formazioni nel corso di centinaia di milioni di anni. Veniva iniettato qi vitale del mondo al loro interno e questo le avrebbe rese impenetrabili.

Di fronte alle feritoie erano state montate baliste dalle iscrizioni raffinate che puntavano verso l’esterno in ogni direzione. Le punte fredde delle loro frecce brillavano di energia viola. Emanavano una lieve vibrazione insieme alla formazione delle mura della città.

Queste baliste sembravano bestie nella notte. Anche se erano puntate su Yi Yun, lo fecero rabbrividire.

Quando un’orda di bestie fosse apparsa, la minaccia più grande sarebbe provenuta dagli attacchi delle creature capaci di volare. Queste baliste erano la nemesi di questo tipo di bestia della desolazione!

Così questa città era l’amalgama della saggezza e dei sacrifici di innumerevoli guerrieri.

Le porte della città si aprirono. Yi Yun seguì l’uomo pelato nella Divina Città Tai Ah. Non c’erano molte persone per strada, così sembrava vuota.

Una volta entrati, notarono che l’edificio più prominente era una grande torre al centro. Questa torre aveva una base quadrata e metà della sua altezza si estendeva oltre le nuvole. La sua guglia si perdeva tra le nubi.

Pareva un’enorme piramide.

Yi Yun la confrontò con gli edifici attorno e scoprì che servivano solo a fare risaltare le dimensioni della piramide, che sembrava un’enorme montagna.

Uno strato dopo l’altro della piramide era pieno di uscite, facendola sembrare un alveare. Si potevano vedere bestie volanti e aeronavi sfrecciare attraverso questi passaggi. Di fronte a questa enorme piramide, sembravano piccoli quanto insetti.

“Quella è la Divina Torre Centrale. Nei livelli superiori risiedono il signore della città e i suoi tre Anziani. I membri d’élite vivono nei piani inferiori.” Descrisse con noncuranza l’uomo pelato mentre li guidava nelle profondità della città.

Più avanzava, più Yi Yun rimase scioccato.

Gli edifici in città non erano raffinati, ma la loro semplicità e magnificenza emanavano un’aura resistente e solida. Era uno spettacolo mozzafiato.

Alcuni dei materiali derivavano da ossa di bestie della desolazione primordiale. Yi Yun poteva sentire le anime frementi delle bestie.

Costruzioni del genere erano solide e maestose. Anche se fosse riuscita ad entrare in città, sarebbe stato estremamente difficile distruggerle per una bestia della desolazione.

Anche le case ordinarie per strada erano coperte da formazioni protettive. Sembravano antiche e semplici. Alcune delle case della gente comune aveva travi fatte da stinchi di bestie sconosciute.

Era sorprendente l’idea di usare ossa come travi.

“Oh? Cos’è quello?” Un giovane eroe notò piattaforme rotonde fatte di metallo ad entrambi i lati della strada. Erano messe in fila e sopra ognuna di esse c’era il busto di un umano.

Sotto le statue c’erano delle scritte.

In una delle piattaforme c’era scritto: “Nel 2164 D.W. Gao Zhi è rimasto sul palco del cielo e della terra per 3 minuti e 24 secondi. Ha superato il primato degli antenati. Questo primato incoraggerà le future generazioni!”

Palco del cielo e della terra? Cos’era?

Yi Yun era perplesso. Questo “Gao Zhi” naturalmente doveva essere una persona. Se non aveva capito male, il busto doveva essere di Gao Zhi.

Sembrava un adolescente dal portamento audace.

Per quanto riguardava la data 2164 D.W, era l’anno che segnava la fondazione del Regno Divino Wai Ah da parte dell’Imperatore Wan De. Era un Divino Imperatore di 50.000 anni.

Così questa piattaforma di metallo esisteva da 50.0000 anni. Questo Gao Zhi probabilmente era morto!

“Sono leggende lasciate dai guerrieri che si sono allenati nelle divine lande selvagge?” Yi Yun immaginava che queste piattaforme e sculture registrassero le imprese di ogni genio che appariva in questa Divina Città. Avevano ottenuto splendidi meriti e queste targhe avrebbero dato loro un posto negli annali di storia.


