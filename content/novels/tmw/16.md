---
weight: 160
title: Capitolo 16 – Lasciare un po' di zuppa a Lian Chengyu
pubDate: 2023-05-23T14:09:48.020Z
tags:
    - tmw
---


"Consegnate le vostre erbe! Consegnate le vostre erbe!"

Quando si fece buio, Zhao Tiezhu iniziò a gridare all'entrata del villaggio.

Cinque membri del campo dei guerrieri avevano preparato un lungo tavolo su cui erano stati posati cinque cesti circolari.

Erano cesti fatti di bambù e di solito erano usati per fare seccare i datteri al sole o le erbe.

Tre dei cinque cesti erano già pieni.

La gente si mise in fila per consegnare le erbe che avevano raccolto. Un vecchio dalla lunga barba identificava l'età e la rarità di ogni erba. Usava una piccola bilancia per pesare le erbe per poi registrarle.

Quando arrivò il turno di Yi Yun e di Jiang Xiaorou, Yi Yun consegnò lentamente il suo raccolto.

Il vecchio barbuto diede un'occhiata e il suo sguardo si accese: "Un Dan Guo! Fungo Nero! Radice di liquirizia! Ginseng selvatico! Sono buone erbe!"

L'anziano guardò queste erbe costose come se fossero suoi bambini e iniziò ad accarezzarle non appena finirono nelle sue mani.

Yi Yun rimase sul posto e tirò un sospiro di sollievo. Questo vecchio poteva essere un esperto di erbe, ma non era riuscito a capire che la loro essenza erbacea era stata risucchiata dal Cristallo Viola.

Era comprensibile. Le erbe a cui era stata prosciugata l'energia non sembravano diverse da quelle fresche.

"Eheh, ragazzino, di sicuro sei stato fortunato. Puoi tenere le tue razioni oggi!"

Zhao Tiezhu fu molto contento di vedere le erbe.

Aveva il compito di radunare le erbe e avrebbero ricevuto ricompense da Lian Chengyu se fossero state di alta qualità!

Quando Lian Chengyu avrebbe iniziato la sua ascesa rapidissima in futuro, i suoi lacchè ne avrebbero beneficiato. Sarebbe potuto entrare in una grande città e forse avrebbe ottenuto un lavoro lì!

Sapevo che eri un raccoglitore di erbe dal talento naturale. Sono stato previdente a mandarti a raccoglierle, permettendosi di sfruttare il tuo potenziale!"

"Il fatto che non sei morto la scorsa volta ha migliorato le tue capacità di raccogliere erbe. Così domani dovrai raccogliere 28 grammi in più domani!"

Disse Zhao Tiezhu sorridendo con noncuranza.

"Cosa?"

Jiang Xiaorou si infuriò. Raccogliere 453 grammi di erbe era già estremamente difficile, ma Zhao Tiezhu aveva aumentato la quota!

Jiang Xiaorou sapeva che Yi Yun era veloce e che un briciolo in più non avrebbe fatto la differenza. Ma conoscendo Zhao Tiezhu, se gli avessi dato un dito, si sarebbe preso tutto il braccio. Prima o poi ci sarebbe stato un incidente!

"Guerriero Zhao, deve stare scherzando. Ho raccolto queste erbe lavorando duramente tutto il giorno. Ce l'ho messa tutta per farlo."

Yi Yun parlò con estrema lentezza. Mentre muoveva le labbra, gettò delle occhiate verso i tre cesti pieni di erbe.

Uno strato di puntini luminosi aveva iniziato a fluttuare sulla loro superficie.

Ovviamente era opera del Cristallo Viola. Erano come lucciole nella notte e volarono lentamente verso Yi Yun.

Yi Yun rivelò un sorriso impercettibile. Il Cristallo Viola aveva bisogno di un po' di tempo per assorbire l'essenza erbacea. Yi Yun sarebbe stato contento di sentire Zhao Tiezhu dire cazz**e.

"Dannazione. Credi che stia negoziando con te?!" Zhao Tiezhu batté il tavolo e scioccò il vecchio barbuto.

"Gentaglia taccagna come voi sa solo come mangiare. È raro che spazzatura come voi abbia un'utilità e ora vi state inventando ogni sorta di scusa! La tribù Lian non cresce dei parassiti. Dovete essere guerrieri o lavorare onestamente? Consegnate oltre 28 grammi in più domani. Smammate!"

Dopo essere stato rimproverato da Zhao Tiezhu, Yi Yun si accartocciò e si irrigidì.

La gente attorno capì che per un bambino di dodici anni sarebbe stato un duro colpo essere rimproverato così duramente in pubblico.

Zhao Tiezhu notò che Yi Yun era impallidito e voleva stuzzicarlo ulteriormente.

Jiang Xiaorou non riuscì più a tollerarlo e cercò di tirare via Yi Yun. Tuttavia i piedi del fratello erano radicati nel terreno ed era inamovibile. Sembrava che fosse stato pietrificato dalle parole dure di Zhao Tiezhu.

'Ho quasi finito di assorbirla... Se ne assorbissi di più, Lian Chengyu si insospettirà.'

Yi Yun non si era scomposto per la risposta di Zhao Tiezhu. Lo considerava come un cane che abbaiava. Si stava solo concentrando su quanta essenza erbacea avrebbe potuto assorbire.

Assimilarne circa l'80% sarebbe bastato. Devo lasciare un po' di zuppa a Lian Chengyu. Perfino uno scemo capirebbe che c'è qualcosa di strano se così tante erbe non contengono essenza erbacea.

Yi Yun non poteva entrare in conflitto con i superiori del clan tribale Lian. Poteva sbarazzarsi di Zhao Tiezhu, ma non poteva ancora competere con persone come il patriarca o Lian Chengyu.

L'essenza erbacea assorbita dal Cristallo Viola entrò velocemente nel suo flusso sanguigno, circolando attraverso il suo corpo. Gli fece provare una sensazione di calore nelle sue vene. Il suo corpo si riscaldò e il suo viso divenne roseo.

Yi Yun si sentì più leggero ed euforico.

L'aspetto di Yi Yun sembrava patetico agli occhi della folla. Era arrossito e le sue braccia erano penzolanti. Doveva essere stato per via dei rimproveri di Zhao Tiezhu.

"Povero ragazzino. È così giovane. È stato preso di mira perché si è opposto a Zhao Tiezhu durante il giorno di distruzione delle razioni."

"Questo ragazzino in effetti ha una vita amara. Sua madre è morta poco dopo che sono arrivati nella tribù Lian. È debole e tende ad ammalarsi. Non ha nessuna forza e non potrà resistere a Zhao Tiezhu."

"Come mai i guerrieri del campo sono così duri e irragionevoli. Credete che il giovane maestro Lian Chengyu ci porterà davvero in città?"

"Shh, non dire assurdità. Se la gente del campo dei guerrieri ti sentisse, faresti una brutta fine!"

"Credo che prima o poi uccideranno questo ragazzino..."

Era comune che la gente cadesse e morisse raccogliendo erbe tra le montagne. Più era costosa un'erba, più cresceva ad altitudini elevate. Yi Yun doveva essersi arrampicato molto in alto, rischiando la vita per consegnare erbe di così alto livello. Era destinato a cadere e a morire.

Ma che importava se qualcuno fosse morto nel clan tribale Lian? Le vite della gente qui erano prive di valore.

.....

In tarda notte, la luna pendeva nel cielo come un uncino d'argento.

Nella stanza delle medicine del patriarca Lin, un po' di uomini stavano facendo vento alle fiamme fatte da una grossa pila di legna da ardere sotto una grossa pentola.

Un po' di vecchi della stanza delle medicine stavano disponendo con attenzione le erbe. Iniziarono ad infondere la medicina fatta da diverse combinazioni di erbe e droghe supplementari.

Le informazioni riguardo ai farmaci supplementari e al calore erano tramandati in modo confidenziale nel clan tribale Lian. La gente comune non sapeva nulla di questi metodi. Se l'avessero saputo, avrebbero potuto raccogliere di nascosto le erbe e usarle.

I superiori del clan tribale Lian pensava che usare le erbe per la gente comune sarebbe stato come darle in pasto ai maiali. Era inutile.

Perfino i membri del campo dei guerrieri non avevano l'occasione di farsi un bagno di erbe.

L'infuso erbaceo era stato prodotto con cautela proprio per Lian Chengyu.

"Bene! Bene! Siete stati capaci stavolta. Sono state raccolte diverse erbe di buona qualità!"

Il patriarca era davvero soddisfatto dalla lista di erbe.

"Come previsto da me." Annuì Zhao Tiezhu con un sorriso adulante e umile. "È stato ordinato dal patriarca e riguarda il favore del giovane maestro Lian, non avrei mai osato fallire. Dal momento in cui ho lasciato il campo di allenamento, sono corso nella montagna delle erbe per supervisionare la raccolta. Ho obbligato anche i codardi ad arrampicarsi. Così abbiamo avuto la buona fortuna di trvare il Fungo Nero e il Dan Guo."

Zhao Tiezhu si prese tutto il credito.

"Non male! Hai lavorato sodo. Va al deposito a prendere mezzo chilo di carne." Il patriarca diede una pacca sulle spalle del tirapiedi.

"La ringrazio patriarca!" Disse contento Zhao Tiezhu.

"Sì, riposati. Quando Chengyu diventerà un guerriero del regno, avrà bisogno di seguaci. Se sei saggio, potrai ottenere l'apprezzamento di Chengyu. Se starai al suo fianco, quando Chengyu ascenderà, otterrai sicuramente qualche beneficio."

"Ringrazio il patriarca per le sue parole gentile!" Zhao Tiezhu si inginocchiò. Era incredibilmente entusiasta.

Quel ragazzino Yi Yun era il suo portafortuna. Non si aspettava che quel piccolo servo fosse così bravo a raccogliere erbe. In futuro gli avrebbe dato alcuni benefici come un mucchietto di erbe residue e qualche razione. Quel povero ragazzino sarebbe stato così grato di ricevere quelle briciole che avrebbe fatto tutto il lavoro da bravo schiavo!

Zhao Tiezhu se ne andò mentre sognava il suo brillante futuro, a comandare le masse nella grande città.



