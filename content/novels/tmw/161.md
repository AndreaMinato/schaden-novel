---
weight: 161
title: Capitolo 161 - Divina Sala delle Lande Selvagge
pubDate: 2024-05-17T01:46:59.408Z
tags:
    - tmw
---


Yi Yun si avvicinò al tavolo di pietra e ci trovò una divisa nuova e un libro.

L’abito era fatto di lino, ruvido al tocco, ma diverso dai normali vestiti della gente comune. Questa divisa era fatta di fili d’argento, era invulnerabile e resistente agli elementi, poteva essere usata perfino come un’armatura flessibile. Un comune abito di lino sarebbe stato ridotto in cenci in pochi giorni data l’intensità degli allenamenti della Divina Città.

Per quanto riguardava il libro, era spesso quanto un’unghia. Le sue pagine erano sottili e sulla copertina c’era scritto “Divine lande selvagge”

Sfogliandolo, Yi Yun notò che il libro conteneva un altro mondo. Ogni pagina era vuota, ma iniettando energia spirituale, si poteva leggere la vasta quantità di informazioni al suo interno.

In realtà ogni pagina era come un libro. Presentava un aspetto delle divine lande selvagge.

Yi Yun sfogliò le prime dieci pagine dov’erano descritti:

“La Divina Città Tai Ah!”

“La regione delle divine lande selvagge!”

“Antiche bestie della desolazione!”

“Tesori!”

“Dicerie riguardo a regni mistici!”

…..

Il libro delle “divine lande selvagge” aveva circa novanta pagine. Ogni pagina aveva aperto gli occhi a Yi Yun!

La prima pagina descriveva la Divina Città Tai Ah. Iniziava con la sua storia e poi continuava con le regole di allenamento dei guerrieri in città.

La Divina Città Tai Ah aveva molte risorse di coltivazione e più del 90% di esse potevano essere scambiate per rune di scaglie di drago.

L’ultimo 10% non aveva bisogno solo di rune, ma anche di punti gloria.

Ad esempio, superare un record precedente era un grande onore, ma era troppo difficile.

Questo libro aveva ampliato i suoi orizzonti. Yi Yun fu assorbito dalla lettura mentre sfogliava una pagina dopo l’altra. Dopo la presentazione della Divina Città Tai Ah, le ultime parti trattavano delle bestie della desolazione e delle erbe che si potevano trovare nelle divine lande selvagge. Era un manuale di sopravvivenza per le Divine Lande Selvagge.

Queste informazioni erano davvero importanti.

Bisognava sapere che molte bestie della desolazione d’élite delle Divine Lande Selvagge sembravano normali o perfino innocue. Se uno non avesse potuto riconoscerle e le avesse trattato come creature normali, provocarle sarebbe stato un suicidio.

C’erano anche rampicanti velenosi che assomigliavano ad erbe preziose. Se uno li avesse raccolti imprudentemente e li avesse usati, sarebbe morto ingiustamente. Cosa ci sarebbe stato di più umiliante che morire per aver mangiato un po’ di erbe per l’eroe di una generazione che sarebbe potuto diventare un signore del Divino Regno Tai Ah?

Il libro non solo indicava i pericoli delle divine lande selvagge, ma anche il grande valore delle bestie della desolazione.

Specialmente quelle che possedevano una piccola quantità di sangue primordiale, anche se erano inferiori alle specie primordiali, erano comunque cento volte più preziose di una bestia della desolazione normale!

Il valore delle vere specie primordiali era inestimabile!

Naturalmente Yi Yun sarebbe stato ucciso da questi tipi di creature anche se avesse la capacità di sdoppiarsi 10.000 volte. Solo guerrieri come l’Anziano primordiale della Divina Città avrebbe potuto combattere contro di esse!

Le specie primordiali erano le predilette naturali del mondo. Avevano un’affinità con il qi vitale del mondo superiore a qualsiasi essere umano.

Una reliquia fatta con il corpo di una specie di bestia della desolazione primordiale avrebbe causato una tempesta di sangue!

Mangiare la reliquia di una specie primordiale non solo avrebbe dato molta energia, ma avrebbe dato piccole ispirazioni sulle leggi naturali del mondo. Era qualcosa che perfino guerrieri umani impareggiabili avrebbero invidiato!

Yi Yun lesse il libro fino a tarda notte. Appena prima dell’alba, meditò per circa due ore. Per un guerriero al suo livello, finché non avesse esaurito troppa energia, sarebbero bastate due ore di meditazione per ritornare alle sue condizioni ottimali.

Appena prima dell’alba, qualcuno gridò fuori dall’area residenziale: “Radunatevi!”

Yi Yun si lavò velocemente e si vestì prima di lasciare la sua stanza.

Nello spiazzo vuoto fuori dalle case c’era già qualche decina di guerrieri. Si erano svegliati come Yi Yun e naturalmente c’era anche Zhou Kui.

Zhou Kui stava ancora portando la sua lama e il suo spacca crani appesi alla sua schiena, emanando un’aura aggressiva.

Zhou Kui guardò Yi Yun, che ricambiò l’occhiata intensa, ma non si parlarono.

L’uomo pelato, Qin, si accarezzò il mento e sorrise con fare beffardo. I giovani eroi venuti qui competevano tutti gli uni con gli altri. Dato che le risorse erano limitate, dovevano lottare per ottenerle, così era normale che ci fosse animosità tra di loro.

Era inevitabile.

“Oggi vi porterò nella Divina Sala delle Lande Selvagge! Andiamo!” L’uomo pelato fu conciso e li guidò verso il centro della città.

La sala del tempio delle divine lande selvagge era proprio di fronte alla torre centrale. La divina sala delle lande selvagge era enorme, rendendola l’edificio più grande dopo la torre centrale. Una volta che la raggiunsero, i molti giovani eroi si sentirono come formiche che strisciavano nella grande sala di un imperatore.

Tutte le colonne all’entrata erano lucidate meticolosamente. Erano alte trenta piedi e così spesse che ci sarebbero volute dieci persone per circondarle. Era uno spettacolo incredibile!

Le rocce usate per costruire il tempio erano estremamente pesanti e grosse. Sembravano pessi di pietra tagliati da una piccola montagna e poi posti insieme. Ferro fuso era stato iniettato tra le fessure e, quando veniva illuminato, emanava uno scintillio freddo e metallico.

La sala era proprio spaziosa. Con un’occhiata, Yi Yun vide che c’erano molte persone all’interno.

C’erano sia uomini che donne. Le donne rappresentavano circa un terzo del gruppo. Le truppe del Drago Brillante erano composte tutte da uomini, ma non mancavano coltivatrici nella Divina Città Tai Ah. Per lo più provenivano da clan o da famiglie reali. Alcune erano le controparti delle truppe del Drago Brillante, ad esempio le truppe del Luan Blu erano un reggimento composto solo da donne.

La gente nella sala era vestita per lo più con stile. Alcuni indossavano abiti da nobili, a parte quelli del pesce volante, c’erano anche abiti del pitone!

Le uniformi del pitone potevano essere portate solo da baroni!

I titoli nobiliari del Divino Regno Tai Ah non erano ereditabili e non potevano essere mantenuti a vita. Se un guerriero avesse perso la sua forza per qualche motivo, il suo titolo e il trattamento di cui poteva godere sarebbero stati ridotti, ma naturalmente questo non valeva nel caso in cui si fosse rimasti feriti combattendo per il paese.

Yi Yun guardò il giovane che indossava l’abito del pitone. Aveva circa quattordici anni. Doveva avere un talento superiore visto che era stato nominato barone ad una così giovane età!

“Un barone di quattordici anni… mi chiedo quanto sia forte?” Mormorò tra sé e sé Yi Yun. All’improvviso le sue pupille si contrassero e guardò in un’altra direzione.

C’era un giovane che indossava un abito Qiuniu ed era seduto con fare galante su una sedia.

Un abito Qiuniu rappresentava un visconte!

Un sedicenne era stato nominato visconte?

Cos’era un visconte? Perfino il generale Yan Menglong delle truppe del Drago Brillante della Divina Capitale era solo un visconte.

Un giovane aveva lo stesso titolo di un generale!

Yi Yun ne fu davvero sorpreso.

Si rese conto che molte persone nella sala evitavano il giovane con gli abiti ricamati.


Circa il 99% dei presenti era alzato, eppure questo giovane era seduto con indifferenza come se fosse un re.

Il giovane osservava tutto con la coda dell’occhio. Aveva una lunga spada viola nelle mani e un anello rosso al dito.

“Un anello interspaziale…” Yi Yun riconobbe l’anello. Il prezzo di un tesoro del genere era estremamente alto. Yi Yun non aveva ancora un anello interspaziale. Aveva portato una borsa di pelle di animale grossa la metà di una persona prima di imbarcarsi per le divine lande selvagge.

“Lo conosci?” Chiese Yi Yun a Song Zijun che era accanto a lui. Yi Yun usò solo gli occhi per indicare il giovane, ma non si aspettava che sarebbe stato notato dall’altra parte!

Il giovane scorse con lo sguardo Yi Yun e Song Zijun. Dopo pochissimo tempo lo ignorò e guardò altrove.

Ma quell’istante fece sussultare Song Zijun.

“Intento della spada! I suoi occhi hanno già imparato ad usare l’Intento della Spada per formare…”

Quando il giovane lo aveva guardato, Song Zijun aveva avuto la sensazione che avessero puntato una spada verso la sua fronte. Quel freddo tocco aveva fatto contrarre i suoi pori.

Uno spadaccino poteva allenare le braccia, i palmi e le gambe fino a renderli delle spade. Un colpo di palmo diventava simile ad un fendente. Negli stadi finali, perfino un’occhiata poteva trasformarsi in una spada e uccidere con un’occhiata!

Questo giovane non aveva raggiunto quel livello, ma era già riuscito a formarlo.

“Chi è?” Chiese di nuovo Yi Yun.

Ma Song Zijun scosse la testa: “Non ne ho idea…”

Song Ziju proveniva dalla famiglia Song nello stato Jing della provincia Nanjun. E la provincia Nanjun era solo un posto piccolo e ordinario nel vasto regno di Tai Ah. Così Song Zijun non era molto informato sulle figure importanti.

In quel momento, una persona accanto a Song Zijun disse: “Il suo nome è Yang Qiang e proviene dalla famiglia reale Tai Ah. è entrato nella Divina Città Tai Ah a dodici anni e si è allenato qui per tre anni. Ora Yang Qian è arrivato tra i primi cento posti nelle liste del Cielo e della Terra. Quest’anno potrebbe perfino rientrare tra i primi dieci!”

“La famiglia reale Tai Ah!” Yi Yun fece un respiro profondo. Nell’intero paese c’erano clan e famiglie influenti, ma nessuno di essi poteva competere con la famiglia reale!

Per quanto riguardava i vari clan della provincia dello stato Jing, erano formiche al confronto.

Fin dalla fondazione del Divino Regno Tai Ah, la stirpe della famiglia reale era durata per decine di milioni di anni.

In questo periodo di tempo, la famiglia reale aveva controllato rigidamente i matrimoni, che sarebbero stati combinati dagli Anziani. Non esistevano matrimoni privati, altrimenti avrebbero dovuto rinunciare alla loro posizione di reali.

Avrebbero scelto candidati tra i grandi clan familiari dalle eredità antiche o tra qualche stirpe superiore di antiche tribù mistiche. Altrimenti non avrebbero avuto talenti che avrebbero messo in ombra gli altri.

In breve, ogni giovane talentuoso e orgoglioso veniva assimilato dalla famiglia reale. Questo per assicurarsi che i discendenti della loro stirpe diventassero più forti. Solo allora sarebbe stato più probabile che nascesse un genio.

Era un sistema così irragionevole che assicurava che la famiglia reale prosperasse e rafforzasse il suo potere.

L’eredità della famiglia reale era incredibilmente antica. Non c’era carenza di tesori. Ma questo non significava che un discendente si potesse godere tutte queste risorse. C’erano troppe persone nella famiglia reale, così solo i più eccezionali avrebbero ricevuto questo trattamento.

In circostanze del genere, non era sorprendente che quel Yan Qiang avesse ottenuto il titolo di visconte all’età di quindici anni.


