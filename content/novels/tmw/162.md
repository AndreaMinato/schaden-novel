---
weight: 1620
title: Capitolo 162 - Liste d’onore del Cielo, della Terra e dell’Uomo
pubDate: 2024-05-17T02:46:59.408Z
tags:
    - tmw
---


Yi Yun e gli altri aspettarono per circa quindici minuti prima che una porta si aprisse e uscissero circa una decina di persone.

Un giovane magro era a capo del gruppo, indossava un abito semplice adatto ad allenarsi e aveva una sciabola dietro la schiena.

Ogni passo del giovane magro era lungo esattamente 1,2 metri, come se li misurasse con un righello.

Questo giovane snello dava l’impressione di essere una sciabola sfoderata dalla lama opprimente.

Nel momento in cui apparì, attirò molti sguardi.

Le pupille di Yi Yun si rimpicciolirono e sentì un brivido alla fronte. La pressione che proveniva da questo giovane era troppo grande.

Non molto lontano, Zhou Kui fu allarmato da questo giovane.

La sua aura era superiore a quella di Yang Qian!

Yang Qian si alzò e quando incrociarono gli sguardi si riempirono di intento combattivo.

“Avanzato di livello?” Yang Qian guardò il giovane magro mentre le sue pupille si rimpicciolivano fino a quasi diventare degli aghi.

“Un colpo di fortuna e ho ottenuto un po’ di punti gloria. Ora posso fare un po’ di cose…” Disse con indifferenza il giovane magro.

“Un po’ di punti gloria… Eheh! Un ottimo risultato, congratulazioni!” Yang Qiang si accigliò mentre il suo sguardo brillava in modo strano. Anche se si stava complimentando con lui, tutti potevano capire quanto erano in competizione i due.

Yang Qian e il giovane magro erano rivali!

Non era sorprendente. Nella Divina Città Tai Ah, tutti i giovani eroi competevano tra di loro.

Proprio come Yi Yun che avrebbe gareggiato con molte persone. Le risorse erano limitate.

In circostanze del genere, come potevano intrattenere rapporti amichevoli?

Alla fine il giovane magro quasi scontrò la spalla con Yang Qiang e se ne andò. Proprio quando stava per uscire, si girò e gli disse: “Sto aspettando la tua sfida!”

I nuovi arrivati in città si scambiarono delle occhiate. Chi era questo giovane magro? Perché era così arrogante?

Dalla sua reazione, sembrava che Yang Qian avesse ammesso implicitamente che la forza del giovane magro era superiore alla sua!

Cielo! Yang Qian era già così potente. Era un visconte di quindici anni, eppure qualcuno lo stava mettendo in difficoltà!

Molti esitarono e deglutirono per poi dire: “Questo posto è proprio pieno di esperti…”

Dopo che il giovane con la sciabola se ne andò, molti non poterono trattenersi dal chiedere: “Chi è quello spadaccino magro? Qual è il suo livello?”

Il capo, l’uomo pelato di nome Qin, rispose: “Si chiama Yao Dao (Sciabola Demoniaca). È sia il suo soprannome che il suo nome. È qui da tre anni e ha quindici anni.”

“Lui e Yang Qian sono i migliori del gruppo di tre anni fa. Sono grandi rivali, ma Yao Dao ha sempre superato Yang Qian!”

“Per quanto riguarda il suo livello, è uguale a quello di Yang Qian. Sono entrambi al di sopra del picco del Sangue Viola, le fasi iniziali dello stadio delle fondamenta Yuan!”

Stadio delle fondamenta Yuan!

Tutti sussultarono.

“Yuan” significava inizio. L’anno Yuan era il primo anno, il generale Yuan era il grado di comando più elevato, lo scolaro Yuan era la persona con il punteggio migliore agli esami.

Le fondamenta Yuan rappresentavano l’inizio e le radici di un guerriero.

Dopo che un guerriero raggiungeva il picco del Sangue Viola, la sua essenza sarebbe stata nutrita. Quando convergeva, ci sarebbe stato un cambiamento qualitativo. Il sangue si sarebbe condensato in una fontana di energia e una volta che si fosse solidificata, si sarebbe trasformato in solide fondamenta!

Queste erano le fondamenta Yuan!

Se uno avesse definito il Sangue Viola come i passi iniziali, allora lo stadio delle Fondamenta Yuan era il primo passo per raggiungere il divino per un guerriero.

Gli esperti allo stadio delle fondamenta Yuan godevano di un grande prestigio nel Regno Divino Tai Ah.

Inoltre Yao Dao e Yang Qian avevano solo quindici anni!

A quanto pareva erano già arrivati allo stadio delle Fondamenta Yuan!

Molti novellini rimasero senza parole. Erano tutti allo stadio del Sangue Viola, ma altri erano già entrati nello stadio delle Fondamenta Yuan. Yang Qian era già impressionante, ma in realtà era stato messo in difficoltà da Yao Dao.

Non importa quanto sei forte, c’è sempre qualcuno più forte!

“Avete ancora molta strada da fare. Sono già stati nella Divina Città Tai Ah per tre anni. Siete appena arrivati, che fretta avete?” Disse l’uomo pelato vedendo i novellini abbattuti.

“Va bene, è il nostro turno di entrare ora.” Mentre parlava, l’uomo pelato li condusse alla porta della sala.

La stanza era poco illuminata dentro. Ciò che attirava di più l’attenzione erano le tre statue al centro della sala.

Ogni scultura aveva la forma di un uomo alto e grande.

Erano i più famosi imperatori divini nella storia del regno Tai Ah.

In mezzo c’era il fondatore. I divini imperatori al suo fianco avevano esteso il territorio del paese. Erano sovrani saggi, eccezionali sia nel campo politico che nelle arti marziali.

Questi tre saggi re si erano fatti un grande nome e avevano ottenuto l’ammirazione della gente.

Ma Yi Yun non stava più prestando attenzione alle tre sculture.

Aveva visto tre tavole metalliche di fronte alle statue. Su ognuna di esse erano incise dei nomi.

C’erano tre liste d’onore!

“Queste sono le liste d’onore del Cielo, della Terra e dell’Uomo!” Disse l’uomo pelato.

I primi dieci di ogni lista erano scritti più grande, quasi di trenta centimetri più grandi. Così attiravano molto l’attenzione!

Yi Yun notò che il nome in cima alle liste del Cielo e della Terra era lo stesso: Tai Haotian.

Per quanto riguardava la prima persona nella lista dell’uomo, c’era un’altra persona, Luo Huoer.

“Oh? Luo Huoer? Una ragazza?”

Yi Yun trovò velocemente i nomi di Yao Dao e di Yang Qian. Il nome di Yao Dao era cinquantaduesimo sia nella lista del Cielo che in quella della Terra.

C’era anche Yang Qian al sessantottesimo posto nella lista del Cielo e della Terra.

Entrambi non erano rientrati nella lista dell’Uomo.

“Vedete? Queste sono le liste d’onore. Se potrete rientrare tra i primi 1000 posti di una di queste liste alla fine di questi sei anni che passerete nella Divina Città Tai Ah, allora avrete ottenuto un buon risultato.”

“So che siete tutti molto orgogliosi. Il fatto che siete venuti qui dimostra la vostra eccellenza. Ma siete risaltati solo nelle aree da cui provenite. Nessuno che è venuto qui è inferiore a voi! È normale che chi si è allenato nella Divina Città Tai Ah per tre o quattro anni sia più forte di voi!”

“Se qualcuno di voi entrerà tra i primi 1000 posti di una di queste liste entro un anno e non quando lascerete la Divina Città Tai Ah, allora attirerete l’attenzione di tutte le grandi fazioni del Divino Regno Tai Ah. Si azzufferanno per attirarvi dalla loro parte!”

Le parole dell’uomo pelato erano proprio provocatorie.

Rientrare tra i primi 1000 posti entro un anno! Ricevere l’attenzione di tutte le grandi fazioni del Divino Regno Tai Ah!

Era davvero entusiasmante!

Zhou Kui strinse i pugni mentre il suo sguardo si riempiva di spirito combattivo. Doveva riuscirci. Questo era il suo sogno e anche il sogno di molti dei giovani eroi presenti.

Yi Yun memorizzò silenziosamente i nomi sulla lista. Nelle liste d’onore del Cielo, della Terra e dell’Uomo, perfino un membro d’élite negli stadi iniziali delle fondamenta Yuan poteva finire dalla decima posizione in giù.

Allora quale sarebbe stato il livello dei primi dieci o dei primi tre, che coltivazioni avevano?

Fasi intermedie delle fondamenta Yuan? O forse erano perfino nelle fasi avanzate?

Era difficile da immaginare!

Questa Divina Città Tai Ah in effetti era il luogo dove si radunavano tutti i membri d’élite del regno.

Anche le truppe del Drago Brillante non erano nulla in confronto ai molti clan, famiglie reali, ai quattro reggimenti, alle truppe del Luan Blu, alle guardie reali e altri gruppi d’élite formati da varie fazioni. Inoltre la frazione della Divina Capitale delle truppe del Drago Brillante era solo una delle cento altre sezioni che avevano per tutto il paese.

Queste liste d’onore in effetti erano una grande sfida!

Yi Yun sentì ribollire il sangue.

<em>’Mi chiedo in che posizione finirei adesso? È impossibile che rientri tra i primi 100. Ho sentito che ci sono 12.000 coltivatori in questa città. Ogni anno sarebbero arrivati 2000 novellini. E i novellini tendevano a finire nelle ultime posizioni. Song Zijun che è arrivato con me sicuramente è al di sotto della 10.000esima posizione!’

‘Non sono male tra i novellini. Avrei potuto sconfiggere quel Zhou Kui anche se non l’avessi attaccato di sorpresa! Ma… ci sono circa 2000 persone in questo gruppo. Zhou Kui al massimo può essere considerato sopra la media tra i 2000 nuovi arrivati. A che livello sarei? Tra di loro, quanti sono più forti di me?’</em>

Yi Yun non si stava sottovalutando, ma sapeva che lo stadio del Sangue Viola era solo l’inizio.

Nell’intero stato Jing, Yi Yun era considerato tra i migliori.

Ma c’erano altri 107 stati e il più grande era lo stato Zhong, la città imperiale!

Non sarebbe stato sorprendente che ci fossero altri giovani più forti di lui tra i novellini.

Se avesse contato i veterani della Divina Città Tai Ah, Yi Yun immaginava che la classifica completa superasse i 10.000 posti. Erano 8000? 9000? O forse poteva superare di gran lunga 10.000, non ne aveva idea…

Rientrare tra i primi cento in un anno era considerato eccezionale. E avrebbe attirato l’attenzione di varie grandi fazioni nel paese. <em>’Allora io? Quanti progressi farei in un anno?’</em>

Yi Yun non vedeva l’ora. Pensandoci, proveniva dalle vaste lande selvagge. Sia in quanto tecniche di coltivazione che per risorse, non poteva competere con i giovani delle famiglie reali o con i super clan. Anche se aveva vissuto due vite, aveva una grande percezione e l’aiuto del Cristallo Viola, il suo contatto con le arti marziali era stato breve. Poter rientrare tra i primi 10.000 tra i giovani eroi del Divino Regno di Tai Ah era già un ottimo risultato.

“Va bene, è inutile dire tutte queste assurdità. Ora dovete iniziare a coltivare! Vedete quelle stanze di pietra?” L’uomo pelato indicò un qualche posto vicino. C’erano sei enormie porte di pietra di fronte a loro. Sulle porte erano incise le immagini di bestie della desolazione primordiali e sembravano antiche e misteriose.

L’uomo pelato disse: “Le sei porte di pietra di fronte a voi sono il cuore della Divina Sala delle Lande Selvagge! La sala è un posto dove coltivare. In quanto nuovi arrivati, riceverete gratuitamente due ore per coltivare. Ora potete entrare tutti e scegliete liberamente quale porta! Ogni porta può fare entrare solo 18 persone!”

“Oh? Tempo di coltivazione gratuito?” Yi Yun esitò, sembrava che in futuro avrebbe dovuto pagare per entrare in questo posto.

In quel momento, l’uomo pelato si era fatto da parte e aveva incrociato le braccia al petto. Accanto a lui c’era una grossa clessidra. L’uomo aveva appena rovesciato la clessidra e la sabbia stava scorrendo silenziosamente. Una volta finito, le due ore sarebbero passate.

Era la prima volta che i giovani eroi erano venuti nella Divina Città Tai Ah. Non conoscevano molte regole, ma potevano intuire che il tempo passato nella Divina Sala delle Lande Selvagge doveva essere estremamente prezioso. Naturalmente non avrebbero dovuto sprecarlo.


