---
weight: 163
title: Capitolo 163 - Sculture di Specie Primordiali
pubDate: 2024-05-17T03:46:59.409Z
tags:
    - tmw
---


Yi Yun scorse con gli occhi le sei porte di pietra. Sembravano uguali, la sola differenza erano le incisioni. C’erano bestie a tre teste, grossi serpenti, uccelli feroci e un grosso squalo…

Yi Yun rifletté per un momento per poi dirigersi verso la porta della bestia a tre teste.

In quel momento, Yi Yun si rese conto che anche Zhou Kui stava facendo lo stesso.

“Eheh! La porta della chimera è considerata la più difficile nella Divina Sala delle Lande Selvagge!” Zhou Kui era abbastanza informato e le sue parole incuriosirono Yi Yun.

La più difficile?

Sembrava che non fosse un posto semplice come sembrava.

“Che ne dici di fare così? Hai il coraggio di competere con me? Questa Divina Sala delle Lande Selvagge è un posto che mette alla prova le tue vere abilità. Gli attacchi a sorpresa sono inutili qui.” Disse con sarcasmo Zhou Kui mentre scuoteva la testa. Era chiaro che serbasse ancora rancore per l’attacco a tradimento di Yi Yun di ieri.

Zhou Kui trovava umiliante la sua sconfitta. Era contrariato di aver perso per un attacco a sorpresa. Voleva riconquistare il suo orgoglio nella Divina Sala delle Lande Selvagge.

Molti guerrieri della Tartaruga Nera seguivano Zhou Kui. Erano i suoi seguaci e compagni d’armi.

Velocemente occuparono gli altri sedici posti della porta della bestia a tre teste.

Tutti quelli che sarebbero entrati in quella porta, eccetto Yi Yun, provenivano dall’esercito della Tartaruga Nera!

Questi giovani forti guardarono pensosi Yi Yun. Sembravano un branco di lupi che osservavano una pecorella che era finita nella loro tana.

“Combattere è proibito nella Divina Sala delle Lande Selvagge o ci saranno gravi conseguenze!” Notando la tensione nell’aria, l’uomo pelato li avvertì all’istante.

Era comune combattere nella Divina Città Tai Ah. Finché non avessero lottato in posti dov’era proibito, potevano tenere incontri quando volevano purché non scappasse loro un morto o qualcuno non rimanesse gravemente ferito.

Così l’uomo pelato non avrebbe interferito negli scontri tra apprendisti e in effetti lo consentiva.

Se la sua squadra avesse combattuto contro gli altri, li avrebbe ricompensati se avessero vinto, e li avrebbe puniti se avessero perso.

“Sono come delle mosche irritanti, si sono fissati con te!” Xu Zheng trasmise questo messaggio da dietro Yi Yun.

Yi Yun alzò le spalle e disse con noncuranza: “Vabbè!”

Dicendo questo, si diresse verso la porta della bestia a tre teste.

Zhou Kui rise e lo seguì.

Così fecero anche gli altri membri dell’esercito della Tartaruga Nera.

“Whew!”

Una luce bianca brillò e, prima che la porta di pietra si aprisse pienamente, risucchiò Yi Yun.

“Oh?”

La visuale di Yi Yun diventò fioca e si rischiarò un momento dopo. Prima che scoprisse cosa stava succedendo, sentì lo scalpo bruciare. Pareva che qualcosa di terrificante avesse posato gli occhi su di lui. Poteva sentire una pressione tirannica che lo stava schiacciando, come se fosse immerso in una piscina di mercurio.

Cosa succede?

Yi Yun guardò la strana pressione tirannica e rimase sorpreso nel vedere l’enorme scultura di una bestia della desolazione di fronte a lui!

Questa statua era completamente nera. Emanava una lucentezza dorata e il suo corpo assomigliava all’incrocio tra un leone e un roc. Aveva tre teste e il suo pelo era scompigliato. Gli occhi di ogni testa brillava di luce viola. Sul suo dorso c’erano ali lunghe trenta piedi, pareva sul punto di prendere il volo da un momento all’altro.

Il suo corpo dava una pressione immensa, facendo sentire inevitabilmente piccolo Yi Yun.

<em>Boom!</em>

All’improvviso, guardando la bestia divina, Yi Yun sentì un tuono tumultuoso nella sua mente. Non poté che tremare un po’ di volte. Il suo intero corpo sentiva una sensazione opprimente.

In quel momento una voce risuonò nelle sue orecchie: “Prima che la Divina Città Tai venisse completata, la scultura della chimera a tre teste è stata creata dal primo signore della città. Era una vera specie primordiale, creata iniettando grandi quantità d’oro fuso del Grande Yan nello stampo! Questa statura contiene l’aura delle specie primordiale e il vero spirito del primo signore della città della Divina Città Tai Ah! Quanto si può comprendere dipenderà dalla propria percezione.”

Il vero corpo delle specie primordiali era stato iniettato con oro fuso del Grande Yan per renderlo una scultura?

Le origini della statua sbalordirono Yi Yun. Era una vera specie primordiale. Non c’era da meravigliarsi che emanasse un’aura così terrificante!

Yi yun aveva difficoltà a respirare di fronte alla chimera. L’immensa pressione lo fece quasi inginocchiare a terra!

Yi Yun strinse i denti e abbassò il peso della maglia del Mercurio Fluido più che poteva prima di sopportarla a stento.

In quel momento, molte luci brillarono accanto a Yi Yun. Uno dopo l’altro, arrivarono gli uomini dell’esercito della Tartaruga Nera.

Il primo naturalmente fu Zhou Kui. Bisognava dire che fosse abbastanza capace. Di fronte all’immensa pressione della chimera, si limitò a tremare per poi recuperare la compostezza.

Per quanto riguardava gli altri, finirono in condizioni peggiori. Erano più deboli. Anche se erano mentalmente preparati, l’improvvisa pressione agitò il loro flusso sanguigno. Avevano difficoltà a sopportarlo. Uno per uno, esitarono e caddero a terra!

Si erano vantati molto fuori, ma di fronte alla vera prova delle loro abilità e del loro valore, non era sufficiente dar fiato alla bocca!

“Spazzatura! Non fate le checche ca**o!” Zhou Kui aveva ancora la forza di imprecare. In effetti aveva buone fondamenta e resistere sotto pressione era il suo punto forte.

Sogghignò verso Yi Yun: “Avanti, competiamo per vedere chi è più uomo!”

Zhou Kui rise con un orgoglio enorme.

Yi Yun gli diede solo un’occhiata e non rispose. Stava riflettendo sul significato della Divina Sala delle Lande Selvagge.

La Divina Sala delle Lande Selvagge non era un posto in cui ci si limitava a resistere alla pressione delle specie primordiali. L’aspetto più prezioso era comprendere il vero spirito del saggio nella scultura.

Bisognava tollerare la pressione della specie primordiale e capire il vero spirito del saggio allo stesso tempo!

Il vero spirito del saggio non era facile da svelare, inoltre questi coltivatori erano novellini. Non erano molto forti, così non era facile sopportare la pressione, né era facile calmarsi per ponderare riguardo al vero spirito.

Nemmeno Yi Yun lo trovava facile. In poco tempo, la sua fronte stava sudando.

Per quanto riguardava Zhou Kui, sembrava più forte. Una vena apparì sulla sua fronte e le sue giunture cominciarono a crepitare. Questa aura era estremamente sorprendente.

Zhou Kui guardò Yi Yun e pensò: <em>’Questo ragazzino è più forte di quanto pensassi. è abbastanza capace e non è solo capace di fare attacchi a sorpresa.’</em>

Zhou Kui ce la stava mettendo tutta per competere con Yi Yun, così naturalmente lo stava osservando. Era molto sicuro della sua resistenza e della sua resilienza. Anche se all’inizio non avesse potuto tenere il passo con lui, era sicuro di poterlo battere verso la fine. Inoltre era molto più forte, così era certo che avrebbe vinto alla fine.

Zhou Kui si aspettava di vincere, così invece di concentrarsi su sé stesso, osservò Yi Yun per capire quali fossero i suoi limiti.

Ciò che non sapeva era che Yi Yun non si stava concentrando a competere con lui. In effetti, dall’inizio alla fine, Yi Yun stava trattando Zhou Kui come se fosse aria.

Yi Yun stava esaminando con determinazione la statua della chimera.

“Specie primordiale. Questa è la pressione di una specie primordiale. La sua forza supera quella di un signore umano. Nemmeno gli Anziani della Divina Città Tai Ah potrebbero resistere. Ottenere il corpo di una specie primordiale e renderlo una reliquia causerebbe una tempesta di sangue nel mondo mortale! Perfino i saggi umani lo avrebbero voluto usare per nutrire i loro corpi e comprendere le leggi incorporate nella reliquia.

“È all’altezza del suo nome di specie primordiale!”

Questo era il primo incontro di Yi Yun con una specie primordiale. Anche se era sigillata nell’oro.

Allora forse…

Da quando era entrato nella Divina Sala delle Lande Selvagge e aveva visto la scultura, Yi Yun aveva avuto un pensiero che non poteva sopprimere. Il suo respiro accelerò.

Chiuse gli occhi e si concentrò. Lasciò che la sua coscienza entrasse in uno stato etereo e la interfacciò con l’energia spirituale del Cristallo Viola dell’Origine che aveva nel cuore. Poi riaprì gli occhi all’improvviso!

La sua visuale divenne bianca, di fronte a lui, la scultura era avvolta dalla luce bianca.

Yi Yun sentì che la sua energia spirituale, legata all’artefatto divino, era riuscita ad interfacciarsi con la scultura di fronte a lui.

Tuttavia l’oro usato per sigillare la statua stava impedendo all’energia spirituale di penetrarci attraverso.

Questo oro del Grande Yan era un metallo meraviglioso. Aveva una proprietà naturale che assorbiva il qi vitale del mondo. Anche dopo decine di milioni di anni, l’energia della specie primordiale non sarebbe diminuita, anzi, sarebbe aumentata costantemente, rendendola più pura!

Il corpo della chimera conteneva ancora più energia rispetto a quando era stata costruita. Il suo costo era ancora superiore.

Le sei sculture delle specie primordiali erano i tesori più fondamentali della Divina Città Tai Ah!

Questo era tutto grazie all’oro del Grande Yan. La sua proprietà speciale facilitava l’entrata dell’energia, ma non l’uscita. Si poteva dire che fosse un senso unico.

Sfortunatamente, anche se l’oro del Grande Yan aveva la capacità di nutrire il corpo delle specie primordiali, ci metteva troppo tempo.

Ogni centomila o un milione di anni, i saggi umani morivano di vecchiaia e non potevano aspettare. Solo una superpotenza come il Divino Regno Tai Ah poteva tramandare un’eredità del genere una generazione dopo l’altra. Insieme alla superfortezza della città, poteva proteggere i veri corpi delle specie primordiali, impedendo che venissero rubati!

Yi Yun ora stava ribaltando la polarità dell’oro del Grande Yan.

Dopo aver regolato il suo respiro, concentrato, usò le abilità del Cristallo Viola per estrarre energia dall’oro del Grande Yan, goccia dopo goccia!

Lentamente, la testa centrale della creatura brillò ancora di più mentre si radunava più forza. Energia da ogni angolo della scultura iniziò a raccogliersi nella testa, come se stesse per rompere un guscio.

Alla fine un globo di luce delle dimensioni di un uovo di piccione fu spremuto con difficoltà dall’oro del Grande Yan. Fluttuò lentamente e, sotto la guida del Cristallo Viola, volò verso Yi Yun.

Vedendolo, Yi Yun si riempì di gioia!

Ci sono riuscito!


