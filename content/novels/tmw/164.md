---
weight: 1640
title: Capitolo 164 - La Verità del Saggio
pubDate: 2024-05-17T04:46:59.409Z
tags:
    - tmw
---


Yi Yun voleva solo fare un esperimento, ma ci era riuscito. Anche se l’energia primordiale era sigillata dall’oro del Grande Yan, il Cristallo Viola poteva comunque risucchiarla!

Il processo era difficile e questo probabilmente perché la sua energia spirituale era più debole.

L’energia estratta dall’oro del Grande Yan in realtà era una piccolissima porzione in confronto al totale.

Se la sua forza spirituale fosse stata superiore, sarebbe stato più facile assorbire l’energia dall’oro del Grande Yan.

Yi Yun aveva già usato il Cristallo Viola dell’Origine per assorbire l’energia delle ossa della desolazione, che era nella forma di puntini luminosi ammassati. Ma ora, l’energia assorbita dalla specie primordiale erano globi di luce delle dimensioni di un uovo di piccione.

Lo sguardo di Yi Yun si accese. Ad un’ispezione più attenta, scoprì che i globi di luce erano piccolissime ombre di chimera che scorazzavano in giro.

Queste piccole bestioline assomigliavano a cuccioli con due teste in più. Parevano meno feroci della scultura della chimera, erano perfino adorabili.

Chiaramente questo era l’aspetto della chimera da cucciolo.

“E pensare che ci sarebbe stato qualcosa del genere nel frammento d’energia primordiale. È perché la sua energia è troppo pura? È incredibile!”

Yi Yun sapeva che alcune erbe ad una certa età, come il ginseng di giada viola, potevano formare una manifestazione fisica simile ad un bambino grasso o ad una ragazzina.

Era incredibile che l’energia potesse assumere una forma del genere!

Come sarebbe stato assorbire questa energia?

Yi Yun controllò con cautela le piccole bestie e le attirò verso di sé.

Guardandole più da vicino, scoprì che erano estremamente dettagliate. Anche se erano delle dimensioni di un uovo di piccione, si potevano vedere chiaramente le loro ali, i loro artiglietti e perfino le scaglie.

Yi Yun aprì la bocca e inghiottì l’ammasso di energia.

Un momento dopo, un’energia calda riempì il suo corpo, raggiungendo la sua mente e il suo dantian!

Questa energia era completamente diversa da quelle che aveva assimilato precedentemente. Non solo conteneva essenza vitale estremamente pura, ma conteneva energia spirituale.

Questa energia spirituale entrò nella sua mente e Yi Yun vide che l’ambiente attorno stava diventando sfocato.

In mezzo ad un biancore nebbioso, ebbe la sensazione di volare. Stava volando a migliaia di metri d’altezza sopra le vaste lande selvagge.

Aveva la sensazione di essersi trasformato in una creatura primordiale.

Questa bestia avrebbe dato la caccia alle prede, volato nel cielo e vicino al suolo, e avrebbe combattuto contro altre specie primordiali. Queste immagini apparirono in modo intermittente nella mente di Yi Yun.

Durante queste scene confuse, Yi Yun ebbe la sensazione di aver toccato un nuovo mondo. Poteva percepire bene il qi vitale del mondo, non l’aveva mai sentito così chiaramente!

Sì!

Yi Yun ebbe un’illuminazione, si ricordò di cos’aveva letto nel libro delle “Divine Lande Selvagge”, aveva detto che l’energia delle specie primordiali non solo conteneva la loro essenza vitale, ma conteneva anche ispirazioni nomologiche!

Consumando la reliquia di una specie primordiale, si poteva ottenere tracce dell’ispirazione nomologica della creatura. Era qualcosa che ogni esperto umano impareggiabile sognava di ottenere!

Lungo la strada delle arti marziali, più alto era il proprio livello, più importanti diventavano le ispirazioni nomologiche.

Non si poteva controllare il qi vitale del mondo senza comprendere bene le leggi.

Quanto sarebbe migliorata la sua forza se avesse potuto comprendere l’ispirazione nomologica della specie primordiale?

Il suo cuore iniziò a battere all’impazzata. Era pieno di anticipazione per il futuro!

Ma ora, il piccolo ammasso di energia conteneva poca ispirazione nomologica. Era gravemente insufficiente.

Yi Yun chiuse gli occhi e si concentrò. Stringendo i denti, fece entrare di nuovo la sua energia spirituale nel Cristallo Viola dell’Origine. Controllando l'artefatto divino, estrasse goccia a goccia l’energia dall’oro del Grande Yan.

Anche se il Cristallo Viola poteva assorbire l’energia della specie primordiale, Yi Yun doveva comunque sopportare la pressione tirannica che impattava contro il suo corpo.

Non era facile assorbire l’energia della specie primordiale in una situazione del genere.

Dopo quasi quindici minuti, Yi Yun riuscì ad evocare un secondo ammasso di energia dall’oro del Grande Yan, facendolo volare lentamente verso di lui.

Anche se l’energia era forte, un ammasso piccolo quanto l’uovo di un piccione non conteneva molta energia. Yi Yun poteva sopportarlo.

Inghiottì la seconda sfera di luce.

Presto un’ondata di calore entrò di nuovo nel suo corpo e le immagini dei ricordi della creatura divennero più chiari.

Yi Yun aveva la sensazione di essere la creatura e poteva percepire le leggi.

In seguito, con grande difficoltà, riuscì ad assimilare il terzo e il quarto ammasso di luce…

Dopo aver inghiottito la quarta sfera, le immagini iniziarono a diventare complete. Lentamente vide una scena che lo entusiasmò e lo scioccò!

Vide le vaste Divine Lande Selvagge. Sopra le pianure, nel vasto cielo blu, stava volando una chimera. Aveva spalancato le sue tre grandi ali e le stava sbattendo, respingendo le nuvole per centinai di chilometri.

La chimera stava combattendo un uomo dai capelli lunghi che indossava un’armatura da battaglia dorata!

Quest’uomo con la corazza dorata era armato con una lancia. Con una posa retta e impavida, i suoi lunghi capelli svolazzavano al vento!

Nelle sue mani teneva una lancia lunga quattro metri che danzava nell’aria ed emanava un’aura tirannica!

Yi Yun si rese conto che stava guardando lo scontro dal punto di vista della specie primordiale mentre combatteva contro l’uomo con l’armatura dorata!

Yi Yun si rese conto che l’uomo che stava guardando era il primo signore della Divina Città Tai Ah! Era la persona che aveva ucciso le sei specie primordiali e aveva sigillato i loro corpi nella sala usando oro del Grande Yan per trasformarle in sculture.

Le scene che stava vedendo erano gli ultimi ricordi della chimera.

Cosa significava essere il signore della Divina Città Tai Ah?

Poteva godere delle terre di coltivazione al 99esimo piano della piramide e poteva disporre di tutte le risorse in città!

Nel paese c’erano due giganti; uno era l’imperatore e l’altro era il signore della Divina Città di Tai Ah!

L’imperatore doveva governare e occuparsi della comunicazione, ma il signore della Divina Città di Tai Ah non aveva bisogno di farlo. Poteva coltivare quanto voleva.

Se uno avesse dovuto confrontare la forza tra i due, il signore della Divina Città di Tai Ah sicuramente era più potente!

Yi Yun stava guardando il primo signore della città. Era una figura eterna che era esistita nelle decine di milioni di anni del Divino Regno di Tai Ah!

La sua forza era ad un livello inimmaginabile per Yi Yun.

Quando il signore della Divina Città Tai Ah aveva creato le sei sculture, aveva anche lasciato le sue ispirazioni nomologiche nelle statue.

Ma ora, quando Yi Yun aveva assorbito l’energia primordiale, aveva anche assimilato le leggi che conteneva!

Inoltre poteva guardare la scena dalla prospettiva della creatura e assistere alle battaglie contro il primo signore della città. Sembrava quasi che stesse affrontando lui stesso il guerriero. Così ebbe un’esperienza immersiva dell’ispirazione nomologica del primo signore della città.

Questo doppio approccio era infinitamente superiore rispetto alla comprensione fatta di fronte alla scultura.

La percezione di Yi Yun era sempre stata buona. Dato che aveva vissuto due vite, la sua energia spirituale era ottima. Era stato perfino lodato da Lin Xintong per il suo acume. Perfino il vecchio Su, che lo aveva sempre disprezzato, aveva dovuto riconoscere la sua percettività.

Dato il suo acume e la sua esperienza immersiva, Yi Yun capì lentamente l’essenza delle mosse del primo signore della città!

Anche se non poteva capirle, Yi Yun formò un vago concetto.

<em>Il vero significato della legge… è questo il vero significato della legge…</em>

Poteva spostare il qi vitale del mondo e usarlo con la mente. Una volta arrivato ad un livello sufficiente, si poteva perfino trasformare il proprio corpo e renderlo celestiale per un breve periodo di tempo, controllando le leggi del cielo e della terra!

Un ammasso di luce dopo l’altro volò verso Yi Yun. Queste sfere avevano aperto una porta misteriosa a Yi Yun. Questa semplice comprensione gli aveva dato la sensazione di essere entrato in contatto con un mondo nuovo e magico, qualcosa che non aveva mai sentito, né visto prima.

Yi Yun iniziò a consumare tutte queste comprensioni come un morto di fame, questi erano i misteri del mondo. Si era infatuato da ciò che aveva svelato!

Non esisteva il concetto di tempo quando si coltivava. Yi Yun rimase immerso in uno stato magico per un periodo di tempo sconosciuto. Tuttavia, all’esterno, Zhou Kui, continuò a mettercela tutta per competere con Yi Yun.

I seguaci di Zhou Kui non potevano più resistere, molti si erano inginocchiati o si erano stesi a terra, mentre sentivano l’oppressione della specie primordiale.

C’erano poche persone ancora in piedi nella sala.

Zhou Kui naturalmente era uno di loro.

<em>’Umpf! Resistere sotto pressione è il mio punto forte. Se dicessi di essere il secondo in quanto a resistenza, nessuno oserebbe dire di essere il primo. Sbaraglierò tutti quanti!’</em>

Pensò Zhou Kui con orgoglio.

La soppressione della specie primordiale era intensa, ma che importava?

Era forte, come una collina contro il vento!


Era libero, come una catena di metallo che fermava un fiume!

Questo era l’attuale stato mentale di Zhou Kui.

Poteva già sentire la pressione. Anche se era stanco morto ed era arrivato al limite, sotto questa auto ipnosi, Zhou Kui entrò in uno stato euforico. Si stava ripetendo subconsciamente di essere il più forte, così la sua resistenza aumentò di un altro livello!

La testa di Zhou Kui era coperta di sudore e le ossa del suo corpo crepitavano. Si girò con difficoltà per guardare Yi Yun.

Ma lo vide impallidito e ad occhi chiusi. E le sue ciglia stavano tremando costantemente, come se stesse facendo un incubo.

<em>’Il suo stato mentale è instabile. È al limite.’</em> Dedusse Zhou Kui. Naturalmente, a questo punto, anche lui era in difficoltà.

Zhou Kui voleva vedere come sarebbe collassato, ma era destinato a non farlo.

“Gong!”

All’improvviso risuonò un forte gong nelle orecchie di tutti quanti!

“Sono passate due ore. Tutti i coltivatori devono lasciare la Divina Sala delle Lande Selvagge!” Una voce autoritaria riecheggiò nelle sei stanze. Era la stessa voce che aveva presentato le sculture nella Divina Sala delle Lande Selvagge.

“È scaduto il tempo? Che peccato!” Lo spirito di Yi Yun era ancora in trance. Aprì lentamente gli occhi mentre riprese gradualmente contatto con la realtà.


