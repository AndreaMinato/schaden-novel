---
weight: 165
title: Capitolo 165 - Bene
pubDate: 2024-05-17T05:46:59.409Z
tags:
    - tmw
---


“Ed è finita… Due ore di tempo di coltivazione è troppo poco…”

Yi Yun provò rimpianto. Venire interrotto mentre si era immersi nel processo di apprendimento era estremamente irritante.

Se fosse potuto rimanere un po’ più a lungo, tipo per altre due ore, avrebbe ottenuto grossi guadagni.

Pensandoci, anche un giorno in più non sarebbe stato sufficiente!

Yi Yun guardò la scultura della bestia a tre teste con grand desiderio.

<em>’Questa Divina Sala delle Lande Selvagge è proprio il tesoro fondamentale della città. Quando potrò tornare di nuovo?’</em>

“Maledizione, finalmente è finita.”

“L’esperienza di allenamento è buona, ma queste due ore sono state una sofferenza…”

Accanto a Yi Yun, diversi giovani avevano la sensazione di essere stati ripescati dall’acqua. Erano zuppi di sudore.

Alcuni erano privi di forze e si erano stesi a terra senza badare alla loro immagine. Se avessero avuto anche solo un briciolo di energia, si sarebbero forzati a rimanere in piedi.

Giacere a terra come un cane morto significava essere al limite.

Molti si sarebbero voluti arrendere a metà del processo e lasciare la sala. Ma sapevano che la possibilità di coltivare lì era estremamente preziosa. Non potevano sprecare queste due ore, perché la prossima volta che avessero voluto entrarci, avrebbero dovuto pagare rune scaglie di drago!

Sicuramente non sarebbe stato economico!

Era ovvio. La popolazione della Divina Città Tai Ah era così vasta, chi non voleva studiare queste sculture? Quanto tempo si poteva ottenere vista la coda di persone?

In circostanze del genere, arrendersi a metà, non solo avrebbe mostrato mancanza di riguardo nei confronti del tesoro celeste, ma avrebbe suscitato il disprezzo dell’uomo pelato. Forse sarebbero stati anche banditi dall’entrare. Così, non importava quanto disagio avessero provato, molti lo avevano tollerato e basta.

A differenza degli altri, il corpo di Yi Yun era pieno di energia pura. Questa energia naturalmente proveniva dalla statua delle specie primordiali!

Appena prima, era rimasto in uno stato meditativo. Estremamente concentrato, il suo corpo aveva assorbito solo una piccola quantità di energia, doveva assimilare ancora il resto.

Yi Yun scosse la testa. Aveva cercato di ottenere ispirazioni nomologiche e non poteva badare ad altro. Non aveva potuto perdere tempo a digerire l’energia della specie primordiale visto che aveva avuto bisogno sia del suo tempo che delle sue risorse mentali. Se l’avesse fatto, non gli sarebbe rimasto tempo per ottenere nuove ispirazioni.

Il tempo nella Divina Sala era troppo prezioso. Aveva potuto solo inghiottire senza masticare l’energia per poi digerirla dopo.

Ma dato che non l’aveva assorbita pienamente, il suo corpo poteva diventare più forte per via del nutrimento dell’energia.

In quel momento molti stavano barcollando, ma Yi Yun si sentiva pieno di energia. Si asciugò con noncuranza il sudore dalla fronte. Visto che si era pienamente concentrato a cercare di apprendere, aveva sudato molto.

“Eheh, hai caldo? Hai sudato così tanto… ma non sei male dai. Mi hai sorpreso rimanendo in piedi fino alla fine.” Mentre Yi Yun si stava asciugando il sudore dalla fronte, una voce risuonò dietro di lui.

Yi Yun si girò, naturalmente la persona che aveva parlato era Zhou Kui.

Zhou Kui in realtà aveva speso molta energia, ma aveva radunato forzatamente abbastanza qi vitale, permettendogli di mantenere il suo portamento e una buona immagine.

Tornò ad incrociare le braccia come faceva sempre a gambe larghe, come se stesse dicendo: “Per me è stato facile resistere nelle ultime due ore.”

In effetti, il risultato di Zhou Kyui era molto buono rispetto a quello degli altri.

Per Yi Yun, Zhou Kui stava fingendo, era forte solo all’apparenza, ma dentro stava per crollare.

Yi Yun gli gettò un’occhiata senza riuscire a proferir parola e non si disturbò più a degnarlo d’attenzione, né aveva interesse ad ostacolarlo.

Questo non perché avesse deciso di isolarsi dal resto del mondo, ma perché i suoi orizzonti erano stati ampliati da quando era venuto nella Divina Città di Tai Ah e aveva visto i geni allo stadio delle fondamenta Yuan.

Aveva visto un mondo più ampio, così era diventato più ambizioso.

Zhou Kui non era più un rivale per lui.

Il suo obiettivo era di competere con chi era rimasto nella Divina Città Tai Ah per tre o quattro anni.

Queste persone erano Yang Qiang, Yao Dao e perfino Luo Huo’er e Qin Haotian!

L’obiettivo di Yi Yun era seguire queste persone e, nel più breve tempo possibile, avanzare allo stadio delle fondamenta Yuan!

Yi Yun uscì dalla porta principale. Questo posto era troppo meraviglioso. Lasciando questo posto, Yi Yun provò un senso di rimpianto.

Quando Yi Yun lasciò la Divina Sala delle Lande Selvagge, un giovane paffuto disse ansimando: “Fratello Yi, stai bene?”  Era Xu Zheng, una persona che Yi Yun aveva conosciuto lungo il viaggio fino alla città. In quel momento aveva le mani sulle ginocchia ed era impallidito. Sembrava che avesse speso molta energia.

“Sto bene.” Yi Yun fece un cenno noncurante. In realtà gli dolevano le tempie.


Anche se il suo corpo era pieno di energia, aveva dovuto usare molte delle sue facoltà mentali.

Usare il Cristallo Viola per assorbire l’energia dalla scultura delle specie primordiali non era facile. A causa dell’oro del Grande Yan e il fatto che il livello di Yi Yun era molto basso, era difficile per lui manipolare l’energia delle specie primordiali. Proprio come un bambino che usava un martello avrebbe sentito dolore alle braccia dopo un po’ di colpi.

Yi Yun lo aveva tollerato per due ore, così si era stancato molto.

E comprendere le verità dei saggi metteva molto alla prova l’anima di Yi Yun.

“Fratello Yi, di sicuro sembri rilassato. Guardati attorno.” Xu Zheng gli diede una pacca sulle spalle mentre indicava persone attorno.

Molti erano in brutte condizioni.

Ad esempio Song Zijun era pallido in volto. In quel momento non poteva salutare Yi Yun e stava meditando, cercando di regolare il suo respiro.

Molti altri erano in condizioni simili. Xu Zheng sembrava piuttosto capace al confronto.

L’uomo pelato teneva le braccia incrociate e rimase in silenzio ad aspettare che la gente si riprendesse.

Anche se erano esausti, alcuni di loro erano entusiasti.

Ad alcuni rimaneva perfino un po' di qi vitale e, per dimostrare la loro resilienza, avevano formato gruppi per discutere dei loro guadagni.

“In effetti è stata una sfida. Come previsto dalla terra di coltivazione costruita dal primo signore della Divina Città di Tai Ah. Dopo due ore di coltivazione, ho sentito il mio spirito aumentare di molto!” Disse ansimando un po’ un membro della Tartaruga Nera. Nonostante fosse stanco morto, stava sorridendo e stava dando l’impressione di “avere ancora energia”.

“Sì! Anche il mio sangue si è condensato. La pressione era dolorosa, ma è riuscita a rafforzare il mio sangue. È stato un grande beneficio!”

“Voglio proprio entrare di nuovo! Non oserei dire di poter sopportare altre due ore, ma posso ancora resistere per un’altra ora!”

Questi novellini cercarono di sormontare gli altri con le loro vanterie e dandosi schiaffi per sembrare più energici.

Appartenevano per lo più all’esercito della Tartaruga Nera. Bisognava dire che questo tipo di truppe si specializzava in forza, così la loro resistenza era superiore a quella dei guerrieri del Drago Brillante.

Molti membri delle truppe del Drago Brillante non avevano la forza di parlare, così non avrebbero potuto fingere nemmeno se avessero voluto.

Per un momento, le truppe della Tartaruga Nera eclissarono tutti gli altri. Volevano vantarsi di fronte all’uomo pelato per dimostrare la potenza del loro esercito e anche la loro forza personale.

Se avessero impressionato l’uomo pelato, ci sarebbero stati benefici per loro in futuro.

Il guerriero pelato si accarezzò il mento sorridendo mentre guardava le recite di questi tredicenni.

Aveva un ovvia cicatrice sul volto. A causa del suo sorriso, la cicatrice si distorse e somigliò ad un piccolo serpente che si contorceva.

Yi Yun lo notò e gli venne un presentimento. Il sorriso di quest’uomo pelato sembrava malvagio.

<em>’Tigre che sorride…</em>

Valutò silenziosamente Yi Yun. Questo tipo di sorriso gli era familiare.

Nel suo vecchio mondo, mentre era a scuola, alcuni maestri avrebbero mostrato espressioni del genere.

Ogni volta che vedeva un sorriso simile, Yi Yun si sarebbe raggelato, perché di solito significava che ci sarebbero stati una marea di eserciti e compiti da fare.

“L’allenamento è andato bene?” Disse sorridendo l’uomo pelato.

“Istruttore Qin, ce la siamo cavata bene!!” Zhou Kui porse i suoi rispetti inchinandosi mentre parlava a voce alta!

Anche gli altri membri della Tartaruga Nera urlarono: “Ce la siamo cavata bene!”

Gli eserciti erano pieni di spirito combattivo, così sia per fare rapporto, per gridare ordini o rispondere ai superiori, bisognava sempre parlare con forza e ad alta voce.

Ma Yi Yun si accorse che, a giudicare dal suo grido, Zhou Kui doveva aver bruciato tutto il qi vitale che aveva recuperato…

Yi Yun lo guardò con compassione. Questo ragazzino tutto muscoli e niente cervello probabilmente non sapeva cosa lo stava aspettando.

“Ancora con uno spirito forte! Bene!”

L’uomo pelato annuì e sembrava soddisfatto. “Allora venite e seguitemi nel campo di allenamento delle scuole!”

“Campo di allenamento delle scuole?” Zhou Kui rimase stordito per un momento: “Cosa faremo lì?”

“Niente di che, solo un po’ di allenamento basilare, come squat con i pesi, salti a rana, esercitazioni con la baionetta e così via. Sarà molto rilassato.” Disse l’uomo pelato con tono noncurante.

Sentendolo, l’espressione di Yi Yun divenne strana, un allenamento “basilare”? Molto “rilassato”?

“Oh, così è un allenamento basilare, ottimo!” Zhou Kui accettò immediatamente. Anche se era esausto, gli rimaneva ancora un po’ di energia per completare un allenamento elementare.

La situazione di Zhou Kui poteva essere migliore, ma tutti gli altri membri delle truppe della Tartaruga Nera deglutirono.

Nelle loro condizioni, sarebbe stato piuttosto difficile finire un addestramento elementare.

“Va bene, ci sono persone in condizioni peggiori di noi!” Un membro dell’esercito della Tartaruga Nera guardò negli occhi Yi Yun, Song Zijun e gli altri.

“Le truppe del Drago Brillante sono solo un branco di pretenziosi. In una sessione di allenamento diretta, sicuramente non ci supereranno. E degli altri non c’è niente di cui preoccuparsi. Guardali, sembra che abbiano difficoltà anche a portare le loro armi nel campo di allenamento.”

Quando gli esseri umani venivano inseguiti da tigri, non dovevano correre più veloci della tigre, ma dell’uomo più lento.

“Giusto, dobbiamo solo resistere più di loro!”

Tenendo questo a mente, i membri dell’esercito della Tartaruga Nera provarono sollievo. Seguirono l’uomo pelato, pronti a dirigersi verso il campo di allenamento della Divina Città Tai Ah.


