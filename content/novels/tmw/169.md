---
weight: 1690
title: Capitolo 169 - Freccia Originaria
pubDate: 2024-05-17T09:46:59.410Z
tags:
    - tmw
---


Nell’esercito, gli addestramenti più basilari si concentravano sugli attacchi.

Descrivendoli in modo semplice, un guerriero avrebbe attaccato dritto di fronte a sé con un’arma.

Le lance e le spade infilzavano, mentre le sciabole e le asce tagliavano, e un martello distruggeva.

Per un guerriero, il peso di un’arma non era nulla. Allenarsi usando un’arma per attaccare aveva poco effetto.

Così dovevano usare un obiettivo per mettere alla prova il potere dei loro attacchi.

Un attacco efficace avrebbe infilzato un’armatura. Solo un attacco capace di trapassare la corazza d’acciaio nemica sarebbe stato minaccioso.

Nell’esercito della Tartaruga Nera, l’obiettivo dell’attacco era fatto di metallo. Il metallo usato era ferro ordinario, ma per la maggior parte dei soldati era sufficiente.

Nella Divina Città di Tai Ah però era diverso.

Dato il potere d’attacco dei giovani talenti, avrebbero potuto trapassare facilmente una placca di ferro spessa con una buona arma. Non sarebbe stato diverso da una persona normale che tagliava la legna.

Così, i maestri raffinatori della città avevano raffinato tungsteno viola che poteva rigenerarsi.

Era abbastanza duro e forte. Poteva mettere alla prova il potere d’attacco di un guerriero e poteva ripararsi da solo. Questo sbalordì Yi Yun.

Le strutture e le regole della Divina Città Tai Ah gli avevano proprio aperto gli occhi.

Si diceva che il muro viola si sarebbe riparato in pochi mesi dopo che era stato segnato da un attacco.

Ma in questi mesi, avrebbe ricevuto altri colpi, riempiendolo di marchi compatti. Contandoli tutti, dovevano essercene migliaia.

Questa era la prova di quanto erano intensi gli addestramenti nella Divina Città Tai Ah!

Se un normale soldato dell’esercito fosse venuto qui, sarebbe crollato per la stanchezza. Chi poteva sopravvivere era la creme de la creme.

“Esiste un muro del genere!”

In quel momento, dopo la pausa, sia i membri dell’esercito della Tartaruga Nera che quelli del Drago Brillante si erano ripresi un po’. Adesso non vedevano l’ora di fare un tentativo.

Alla gente dell’esercito della Tartaruga Nera piaceva proprio questa forma di allenamento diretto a causa della loro cultura.

“Va bene, l’allenamento inizia ora!” L’uomo pelato fece un cenno. Molti brandirono le loro armi. Tutti i giovani presenti non avevano anelli interspaziali. Molte delle loro armi non erano leggere e dovevano essere portate sulle spalle. Questo senza dubbio aveva reso più difficile saltare a rana.

Molti di loro non erano riusciti ad arrivare a metà del percorso. Erano stati costretti a mangiare reliquie di bestie feroci o altri elisir supplementari.

“Le armi… devono essere le stesse.” L’uomo pelato scosse la testa e indicò un’enorme scatola di metallo accanto al muro di tungsteno viola.

Questo contenitore era ampio quattro-cinque metri. L’uomo pelato lo aprì con un calcio, facendo vedere a tutti cosa c’era dentro.

All’interno c’erano lance di metallo lunghe quattro metri e spesse quanto il braccio di un uomo robusto.

La lancia di metallo era nera e la punta era conica e fredda. Yi Yun non aveva mai visto un'arma così spessa e lunga. Doveva essere l’arma di un gigante alto tre metri!

<em>Oh?</em>

Yi Yun notò che nell’altra estremità della lancia c’erano incavi metallici, facendola sembrare una freccia.

“Avete visto le baliste sulle mura della città? Ci sono 128 baliste, tra di esse, una è la divina balestra primordiale. È stata creata da tre saggi raffinatori. Può essere caricata solo con lo sforzo combinato di dodici signori umani!”

Lo sforzo combinato di dodici signori umani? Che potere avrebbe avuto allora la freccia scagliata?

“Avete sentito parlare dell’Arco della Cometa?” Chiese l’uomo pelato e la folla annuì in risposta. L’Arco della Cometa era un’arma famosa nell’intero Regno Divino Tai Ah.

Perfino Yi Yun ne aveva sentito parlare nella Landa Selvaggia delle Nuvole.

Quando Yao Yuan aveva parlato del “Fulmine dal Nono Cielo, Schiocco d'arco fa cadere Stormi”, aveva detto “Il corpo è un tesoro! I tendini umani sono terrificanti. La corda dell’Arco della Cometa è fatta dai tendini dell'imperatore fondatore del regno divino Tai Ah estratti dopo la sua morte!”

L’uomo pelato aveva tirato fuori una lancia metallica dal contenitore. Soppesandola in mano, disse: “Dovete aver capito che questa lancia spessa è l’arco usato dalla Divina Balestra Primordiale. Se parliamo di forza di affondo, i dardi della freccia sono paragonabili a quelli dell’Arco della Cometa! Può ferire anche le specie primordiali!”

Sentendo queste parole, tutti sussultarono.

Dallo spessore e dalla lunghezza della freccia, la balestra doveva essere spaventosa.

Ma bisognava dire che l’Arco della Cometa era ancora più terrificante.

Si poteva usare il Divino Arco Primordiale solo con lo sforzo combinato di dodici signori umani, così aveva diverse restrizioni. E da come ne aveva parlato l’uomo pelato, era paragonabile all’Arco della Cometa solo in termini di potere penetrante.

Per quanto riguardava l’Arco della Cometa, era efficace sotto molti altri aspetti. I dardi che tirava contenevano qi vitale del mondo e verità nomologiche. L’ondata di potere che poteva creare superava quella del Divino Arco Primordiale.

Naturalmente per incoccare l’Arco della Cometa, bisognava essere almeno un saggio umano. I suoi requisiti erano di gran lunga superiori.

“Useremo queste per l’allenamento di oggi!” L’uomo pelato lanciò le frecce di metallo lunghe quattro metri nel muro di tungsteno viola!

“Ding!!”

Risuonò un clangore metallico. Le vibrazioni intorpidirono i timpani mentre le code delle frecce vibravano!

Vedendo questa scena, tutti sussultarono. Le aveva lanciate così facilmente come se avesse affondato bacchette in una torta.

“Non volete provare? Avanti, afferrate una lancia e inseritela nel muro di metallo. Inserite e tirate fuori!”

“Se non potete fare nemmeno fare il movimento più basilare per un uomo, dovreste solo castrarvi e non prendervi nemmeno il disturbo di definirvi uomini.” Disse in tono frivolo e sarcastico l’uomo pelato.

Molti uomini nel Regno Divino Tai Ah si sposavano a quindici anni. Un quattordicenne sarebbe stato consapevole di queste questioni e in effetti molti di loro avevano dato addio alle loro verginità, così le parole dell’uomo pelato crearono facilmente certe associazioni.

In quel momento, i giovani, specialmente i bruti dell’esercito della Tartaruga Nera si animarono e si entusiasmarono. Non vedevano l’ora di dimostrare la loro virilità.

L’esercito era composto per lo più da uomini anche se c’erano truppe di donne come quella del Luan Blu, molti erano convinti testardamente che il campo di battaglia appartenesse agli uomini. Come potevano essere accusati di essere impotenti?

Chi avrebbe potuto sopportare il disprezzo dell’uomo pelato?

Molti fecero scrocchiare le nocche e si sfregarono i palmi. Non vedevano l’ora di provare, sembrava che si fossero dimenticati di quanta energia avevano consumato nella Divina Sala delle lande Selvagge e durante i salti a rana. Anche se avevano recuperato un po’ di energia, come potevano non dimostrare che erano uomini…

“Istruttore Qin, lasci fare a me!”

“Vedremo chi potrà infilarlo il maggior numero di volte. Maledizione, me lo voglio fottere cento volte!”

“Se sei un uomo, lo devi infilare cento volte!”

Gridarono molti dei giovani dell’esercito della Tartaruga Nera. Che altre questioni avrebbero potuto entusiasmare queste bestie umane?

L’uomo pelato sorrise pensoso: “Sicuro, chi vuole fare un tentativo si faccia avanti!”

Immediatamente otto membri dell’esercito della Tartaruga Nera avanzarono!

Queste persone non vedevano l’ora di prendere le frecce primordiali dalla scatola di metallo.

Ma nel momento in cui le afferrarono, le loro espressioni cambiarono.

La pesantezza e il freddo che sentirono mostrò loro una crudele verità.

Questa freccia era più pesante di quanto si fossero immaginati!

“Cosa diavolo…?!”

Un po’ di membri dell'esercito della Tartaruga Nera cominciarono ad imprecare.

In effetti, anche se questa freccia primordiale fosse stata fatta da normale metallo, la lunghezza di quattro metri e lo spessore le avrebbe fatte pesare dai 900 ai 1300 chili.

Tuttavia la freccia primordiale era stata fatta con un metallo pesante particolare, così pesava cento volte di più!

E la lunga asta faceva inclinare la freccia, rendendo ancora più difficile sollevarla.

Se fossero stati al picco delle loro condizioni, questi giovani dell’esercito della Tartaruga Nera avrebbero potuto sollevare a stento un dardo del genere. Ma ora, dopo aver trascorso due ore nella Divina Sala delle Lande Selvagge e aver fatto salti a rana, erano stanchi morti. Anche se avevano recuperato un po’ di energia, non potevano sollevare una freccia primordiale dal peso così assurdo!

“Su!”

“Alzati!”

Questi giovani gridarono a squarciagola. Usarono tutte le loro forze, strinsero i denti, gonfiarono le guance e strabuzzarono gli occhi.

“Avanti, muoviti!"

I muscoli di un giovane si gonfiarono e delle vene simili a vermi apparirono sulla sua testa. Ma non importava quanto ci provasse, a parte accumulare sudore sulla sua fronte, non accadde nulla.

Chi era più forte riuscì solo a sollevare metà dell’asta.

I più deboli, ormai esausti, avevano la sensazione che il dardo fosse fuso alla scatola. Non importava quanta forza usassero, la freccia rimase immobile.

La gente attorno, inclusi i membri delle truppe del Drago Brillante, rimasero sbigottiti di fronte a questa scena.


