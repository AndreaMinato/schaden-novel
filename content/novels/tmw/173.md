---
weight: 1730
title: Capitolo 173 - Modi per guadagnare Rune
pubDate: 2024-05-17T13:46:59.411Z
tags:
    - tmw
---


“Allevare vermi?”

Sentendo l’analogia di zucca pelata, i giovani eroi rimasero contrariati. Erano tutti figure sbalorditive nelle loro terre, ma sarebbero stati solo mangime nella Divina Città delle Lande Selvagge.

Erano stati radunati solo per lottare l’uno contro l’altro, eliminando il debole per decidere chi era il re dei vermi!

Zucca pelata Qin disse: “Solo il più forte di una cerchia è il vero re. La vostra cerchia decide il vostro futuro. Così dovete tutti competere tra di voi! Gli esperti impareggiabili hanno calpestato numerosi geni per raggiungere il picco delle arti marziali!”

“Nemmeno un saggio tra un milione di persone. Quanti giovani eroi devono essere schiacciati per fare nascere un saggio nella Divina Città di Tai Ah? Tutti partono dalle stesse condizioni. Dipenderà tutto da voi se diventerete un esperto impareggiabile o un trampolino di lancio per gli altri.” Disse con fare diretto zucca pelata Qin.

Sentendo questo, i giovani eroi si riempirono di emozioni contrastanti.

Il successo era costruito su fondamenta di migliaia di scheletri. Nessuno voleva diventare un trampolino di lancio per gli altri.

Immediatamente molti giovani provarono un senso di pericolo.

Tentati dalla Divina Sala delle Lande Selvagge, dalla loro ambizione o dal forte senso di pericoli, erano tutti motivati a continuare ad ascendere.

Gli esseri umani non erano mai soddisfatti. Molti giovani eroi provenivano da clan ricchi ed erano venuti in questa misteriosa terra sacra per coltivare, che era già notevole.

Ma sapevano di avere molte responsabilità.

Alcuni avevano dovuto affrontare una feroce competizione in famiglia per ottenere risorse e una buona posizione. Alcuni si erano dovuti fare carico della prosperità della famiglia. Come potevano diventare mangime? La pressione che dovevano affrontare non era inferiore a quella che aveva dovuto tollerare Lian Chengyu prima della selezione del regno.

La maggior parte dei giovani eroi di ogni angolo del Regno Divino dovevano accontentarsi di fare vari lavori per guadagnare rune di scaglie di drago. Le esperienze che avevano fatto nella Divina Città di Tai Ah aveva fatto capire loro che, per quanto potesse sembrare perfetta una persona, sarebbe apparso sempre qualcuno di più forte. Sarebbero dovuti partire da zero.

“Ci sono dieci tipi di vari lavori. Il compenso non è fisso. Tuttavia quanto guadagnerete dipenderà dalle vostre capacità! Ma generalmente parlando, ci sono alcuni lavori più proficui rispetto agli altri. Inizierò con quello con la paga più alta!”

“Il primo è fare da partner per incontri di allenamento! Alcuni veterani avranno bisogno di un partner per fare incontri di allenamento durante la loro coltivazione. Potrete indossare protezioni e riceverete una quantità di rune scaglie di drago corrispondente alle ore di lavoro. Se siete abbastanza capaci, potrete completare missioni per persone ricche e il compenso corrispondente sarà nettamente superiore. Naturalmente è anche facile rimanere feriti. Inoltre è probabile che finiate costretti a letto per metà mese.”

Fare incontri di allenamento? Non era solo fare da sacco da boxe per gli altri?

Questi giovani eroi erano orgogliosi. In passato avrebbero trovato inaccettabile fare lavori così umilianti. Ma dopo aver sentito le parole di zucca pelata Qin e aver finito l’allenamento, il loro orgoglio avevano ricevuto diversi colpi. Non ci badavano più perché, senza essere forti, come sarebbero stati degni di parlare di dignità? Inoltre essere un sacco da boxe era meglio che fare da mangime.

Per diventare un esperto, dovevano resistere e imparare come prendere batoste!

“Il secondo metodo più remunerativo è forgiare! Nessuno di voi può raffinare armi, ma non importa. Parti del processo di raffinazione richiede la forgia di alcuni metalli speciali. Bisogna colpire le armi un milione di volte per forgiarle! Se pensate di avere la forza eccezionale necessaria, allora potrete affrontare queste missioni!”

“La terza è fare l’agente di pattuglia e mantenere le baliste sulle mura! È un lavoro faticoso per cui è necessario conoscere formazioni.”

“Questi sono i lavori più remunerativi. Ce ne sono anche di relativamente più comuni come fare da guardia ai campi delle scuole o all’entrata della città.”

“O prendersi cura delle bestie spirituali, raccogliere erbe, gestire la distribuzione delle provviste, e altro ancora. Queste ultime mansioni di solito sono fatte dalle femmine.”

Zucca pelata Qin finì di presentare i vari lavori. Sentendo questo, molti dei giovani pensarono che le prime tre mansioni fossero molto più affidabili.

La prima, diventare un sacco da boxe, non era così bello, ma almeno avrebbero potuto apprendere tecniche offensive facendo da partner per un incontro di allenamento con un esperto. Schivando e venendo picchiati, potevano fare esperienza. Inoltre la paga era buona, rendendolo un lavoro conveniente.

“Mi offrirò per fare il primo!”

“Anche io farò da partner per gli incontri di allenamento!”

I giovani presenti espressero subito le loro intenzioni.

Zhou Kui si tirò su le maniche e disse piano: “Mi offrirò per la seconda, per forgiare! La mia forza è piuttosto buona. Colpire con il martello per qualche centinaia di migliaia di volte potrò anche allenare la mia forza! Mi rifiuto di credere che allora non potrò trafiggere il muro di tungsteno viola 40-50 volte con le frecce primarie!” Anche lui voleva ottenere buoni risultati. Aveva ricevuto troppi shock in un solo giorno!

“Mi offrirò per la prima mansione… per gli incontri di allenamento.” Disse Song Zijun. Si sentiva sotto pressione nel gruppo. Anche se zucca pelata Qin li aveva definiti deboli, lui era inferiore a più della metà del gruppo!

C’era una feroce competizione perfino per fare vari lavori!

Dopo aver fatto la sua decisione, Song Zijun guardò Yi Yun e così fece anche zucca pelata Qin.

Fino a questo punto, Yi Yun era stato il più sbalorditivo del gruppo.

Anche se non aveva sorpreso zucca pelata Qin, era sicuro che dopo sei anni di allenamento, Yi Yun avrebbe brillato. Anche se era impossibile che entrasse tra i primi mille posti nel primo anno, probabilmente sarebbe riuscito a farlo in tre anni.

Anche Zucca pelata desiderava crescere un talento.

Yi Yun rifletté per un po’ e sorrise: “Mi offrirò per… umh, raccogliere erbe…”

La semplice frase di Yi Yun scioccò i giovani eroi presenti.

Raccogliere erbe?

Zucca pelata alzò lievemente le sopracciglia. Pochissimi studenti si erano offerti per raccogliere erbe ed erano tutte femmine.

Dopotutto le donne potevano fare da partner per incontri di allenamento solo per altre donne. Se ci fossero troppi partner per incontri di allenamento disponibili, gli uomini avrebbero potuto forgiare, mentre le femmine non erano adatte al compito. Allo stesso modo, pattugliare e mantenere le baliste non era una mansione tipica per le donne.

Così queste ragazze avrebbero dovuto raccogliere erbe, prendersi cura delle bestie spirituali e distribuire materiali.

Ma Yi Yun, che zucca pelata Qin pensava fosse promettente, voleva raccogliere erbe?

Così gli altri giovani eroi guardarono Yi Yun in modo strano.

Questo tipo non era piuttosto forte?

Date le sue capacità, poteva fare da partner per incontri di allenamento o forgiare. Perché avrebbe raccolto erbe?

Che fosse per conoscere ragazze mentre raccoglieva erbe e ingannarle per andarci a letto? O per approfittarsi di loro tra le montagne?

Molti ebbero una pessima impressione di Yi Yun, non capivano perché sarebbe voluto entrare nel gruppo delle donne.

“Raccogliere erbe? Sei sicuro?” Zucca pelata Qin lo guardò negli occhi, sperando che cambiasse decisione.

“Sì! Ne sono sicuro.” Yi Yun annuì.

Zucca pelata Qin strinse gli occhi, come se avesse visto qualcosa nel suo corpo.

“Oggi presenterò la lista. Una volta fatto, non potranno esserci altri cambiamenti nei prossimi tre mesi. Non solo raccogliere erbe fa guadagnare rune scaglie di drago lentamente, non aiuta molto il tuo allenamento. Te lo chiederò un’altra volta, sei sicuro di voler raccogliere erbe?”

“Sono sicuro!” Yi Yun annuì.

La gente attorno rimase senza parole. Era chiaro che zucca pelata apprezzasse Yi Yun visto che stava cercando di dissuaderlo, ma il giovane non mostrò nessuna gratitudine.

L’istruttore Qin si accigliò e alla fine scosse la testa. La decisione stava ai giovani e non avrebbe interferito.

“Va bene! Richiederò l’incarico di raccolta delle erbe per te. Ti darò un consiglio. Nella Divina Città di Tai Ah, le persone lievemente eccezionali non sono così grandi. È molto facile che anneghino nel mare di persone, senza mai più essere rivisti.”

“Tra i 2000 novellini stavolta, ci sono diversi ottimi talenti. Voi cento che provenite dallo stato Jing o dai paesi a sud-est siete di gran lunga carenti in confronto al gruppo che proviene dallo stato Zhong, dalla città imperiale o che vengono da famiglie recluse.”

“Probabilmente non lo sai. Un giorno fa, un giovane genio soprannominato Qiuniu ha trafitto questo muro di tungsteno sette volte. Proviene da un clan recluso!”

“E due giorni fa, una ragazza della città imperiale è riuscita ad ottenere qualche ispirazione dalla scultura delle specie primordiali nella Divina Sala delle Lande Selvagge! Il suo nome è Chu Xiaoran ed è l’amata figlia del Duca Difensore della dinastia imperiale Tai Ah!”

Le parole dell’istruttore fece fremere le palpebre dei giovani.

L’amata figlia del Duca Difensore…

Un giovane genio di una famiglia reclusa…

Un Duca Difensore era un titolo che lo rendeva un ufficiale di massimo livello mentre la famiglia reclusa era ancora più terrificante.

Nel Divino Regno di Tai Ah, alcuni grandi clan avevano eredità incredibilmente profonde e potevano competere perfino con la famiglia reale.

Alcuni di questi clan avevano una storia ancora più lunga di quella del Regno Divino Tai Ah. Alcune erano esistite prima della sua fondazione o perfino alcune dinastie prima.

Alcuni clan avevano aiutato il fondatore del Regno Divino Tai Ah a conquistare i suoi territori. Così, avevano ricevuto nove grandi stati dal primo imperatore come loro eterno territorio feudale.

Questi clan avevano organizzato matrimoni con la famiglia reale da generazioni, creando un saldo rapporto tra di loro. Si poteva dire che questi clan fossero il motivo per cui il Regno Divino Tai Ah era durato per così tanti anni!

Le persone ordinarie non potevano accedere a questi clan, per questo erano definiti reclusi, non era perché si fossero nascosti intenzionalmente.

Per quanto riguardava Zhou Kui e gli altri, provenivano da grandi famiglie, che però appartenevano allo stato Jing o ad altri piccoli paesi circostanti. Gruppi del genere avrebbero occupato solo una piccola provincia

Il clan di una provincia non aveva modo di competere con una famiglia reclusa al livello di un Regno Divino.


