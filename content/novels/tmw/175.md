---
weight: 175
title: Capitolo 175 - Associazione Luohuo
pubDate: 2024-05-17T15:46:59.411Z
tags:
    - tmw
---


Pensando che Yi Yun stesse facendo storie, la donna di cognome Wang grugnì: “È strano che abbia un record? Anche se raccogliere erbe non ha futuro, chi si impegna e si specializza in un lavoro verrà comunque riconosciuto e ricompensato nella città divina. Qui qualsiasi cosa che può essere quantificata avrà un record, incluse mansioni come la forgia! Per quanto riguarda il record di raccolta delle erbe, risale a due-tremila anni fa. La persona che stabilirà un record riceverà 10.000 rune scaglie di drago e un punto gloria come ricompensa una tantum.”

10.000 rune scaglie di drago?

E un punto gloria!

Lo sguardo di Yi Yun si accese. 10.000 rune scaglie di drago erano sufficienti a farlo coltivare nella Divina Sala delle Lande Selvagge per 20 ore!

Inoltre avrebbe ottenuto un punto gloria, era ancora più importante. Gli oggetti più preziosi nella Divina Città di Tai Ah potevano essere scambiati solo usando punti gloria.

Nell’intera città, il 95% dei coltivatori non avrebbe ottenuto un solo punto gloria durante i loro sei anni qui!

Questo dimostrava quanto era difficile ottenere punti gloria!

I punti gloria erano fuori dalla portata di un guerriero ordinario nella Divina Città.

Stabilire un record avrebbe fatto ottenere una grande ricompensa. Anche se era un piccolo primato poco importante, era comunque straordinario!

Yi Yun pizzicò con entusiasmo le pagine con il pollice e l’indice, sfogliando una pagina dopo l’altra. Le erbe prodotte dalla montagna della Divina Città di tai Ah rientravano in chiare categorie.

Le più comuni potevano essere di livello celeste, terrestre, mistico e giallo.

Le erbe che si trovavano più facilmente erano di grado mistico o giallo. La quantità di rune scaglie di drago corrispondenti in ricompensa sarebbe stata relativamente minore.

Una volta raggiunto il grado delle erbe terrestri, le cifre sarebbero diventate sorprendenti. Un’erba poteva essere scambiata per una notevole quantità di rune scaglie di drago.

Tuttavia le erbe di grado terrestre erano difficili da trovare.

Ad un livello ancora più alto, esistevano erbe celesti come le Piume di Fenice o le Corna di Unicorno. Con un solo colpo di fortuna, si poteva ottenere un’enorme quantità di rune scaglie di drago!

Zhong Yi che aveva stabilito il record molti anni fa aveva ottenuto più di 19.000 rune scaglie di drago in due mesi perché aveva raccolto un po’ di erbe di grado celeste!

Ma… le erbe di grado celeste non erano il picco. A livelli ancora superiori c’erano le erbe primordiali, le erbe immortali, le erbe primarie e altre specie di medicine divine.

Queste erbe avevano un valore spaventoso!

Ma questo manuale non ne teneva nota…

Oh? Perché non erano state trascritte le ricompense per le erbe primordiali, era perché i coltivatori della Divina Città di Tai Ah non avevano la possibilità di raccoglierle?

In tal caso, se uno avesse trovato erbe primordiali, come sarebbe stato pagato?

Yi Yun rifletté e chiese alla donna di cognome Wang: “Vorrei fare una domanda. Se battessi il record della raccolta delle erbe, lascerei il mio nome nella via del saggio?”

Sentendo questa domanda, la donna di cognome Wang divenne impaziente. Lo guardò come a dire: <em>’Avrebbe qualcosa a che fare con te?’</em>

Mise alla prova la sua pazienza dicendo: “Le persone che possono lasciare i loro nomi nella via del saggio hanno completato un duro lavoro che ha messo in evidenza la loro forza, mostrando di avere l’occasione di diventare un saggio in futuro.”

“Un lavoro come raccogliere le erbe non riflette la forza di una persona. Anche se battessi il record, non avrebbe niente a che fare con il tuo futuro nella coltivazione. Il tuo nome rimarrebbe solo nel libretto delle ricompense.”

“Capisco.”

In realtà, a Yi Yun non importava di lasciare il suo nome nella via del saggio. Gli importava solo dei benefici: “Allora mi permetta di fare un’altra domanda, c’è una quantità di tempo prefissata per raccogliere le erbe? Vedendo che il signor Zhong Yi ci ha messo esattamente sessanta giorni, significa che vengono messi a disposizione sessanta giorni per tutti?”

“Perché stai facendo così tante domande? Non vorrai battere il record.”

La donna roteò gli occhi e molte ragazze attorno risero.

Yi Yun si grattò la testa e le diede un’occhiata innocente dicendo: “Era solo per chiedere, nient’altro.”

“In effetti il record di raccolta delle erbe dev’essere completato entro un periodo di tempo di due mesi. Dovresti smettere di sognare. Questo record è rimasto lì per migliaia di anni. Hai finito di fare domande?”

“Eh… Un’ultima domanda…” Disse debolmente Yi Yun.

“Dilla e basta!” La donna di cognome Wang rimase senza parole, questo ragazzino continuava a blaterare!

“Oh… vorrei solo chiedere, se raccogliessi un’erba primordiale o primaria, riceverei una ricompensa speciale? Ho provato a cercare nel manuale, ma non c’è nulla…”

La donna di cognome Wang quasi lanciò il suo specchio sentendo questa domanda.

Aprì i suoi occhi lunghi e dalla luce tagliente guardando con incredulità Yi Yun, come se pensasse che questo giovane avesse dei problemi mentali.

“Cos’hai detto?”

Non fu solo lei a farlo, tutti guardarono in modo strano Yi Yun.

Questo ragazzino aveva davvero chiesto se avrebbe ricevuto una ricompensa se avesse raccolto un tesoro di livello primordiale?

“Oh…” Yi Yun mostrò uno sguardo innocente. Era davvero necessaria una reazione così intensa…

“Pfft!”

Un po’ di raccoglitrici di erbe non poterono trattenersi dal ridere e le loro voci risuonarono come campanelle.

“Sai proprio come sognare ragazzino. Per non parlare di quanto sono rare le erbe primordiali, forse la montagna delle erbe della non le ha nemmeno. Ma il punto cruciale è, l’intera montagna delle erbe è spaventosamente grande, trovare un’erba divina è come cercare un ago in un pagliaio. Anche se avessi una fortuna sconvolgente e la trovassi, non pensare nemmeno di raccoglierla.
Queste erba hanno uno spirito, possono nascondersi! Figuriamoci le erbe primordiali, perfino quelle di grado celeste sono difficili da raccogliere. Hanno a disposizione ogni sorta di metodo per nascondersi. Puoi incontrarne una senza nemmeno accorgertene!”

“Oh? Davvero?” Yi Yun guardò le raccoglitrici di erbe con sorpresa. Le erbe che aveva raccolto nel piccolo clan tribale erano normali, non aveva mai sentito di piante che potevano sviluppare uno spirito.

“Naturalmente! Fratelo, hai proprio molte domande. Se potrai davvero raccogliere un’erba di buona qualità, la Divina Città ti ricompenserà e non ti deluderà mai, non ti darebbe una ricompensa inferiore al valore dell’erba! Il punto cruciale è, puoi davvero raccoglierne una?”

“La Divina Città è molto generosa con noi coltivatori. In questi anni, alcuni discendenti di grandi famiglie hanno consegnato le erbe che hanno portato dai loro clan insieme a quelle che hanno raccolto, fingendo di averle trovate nella montagna divina in cambio di ricompense dalla città. Non ho mai sentito di qualcuno che ha cercato di tenersi per sé le erbe che ha raccolto!”

“Ma d’altronde… Quelle erbe di grado celeste e oltre non sono mai state raccolte da nessuno negli ultimi paio di anni. Noi coltivatori che veniamo a raccogliere erbe non siamo abbastanza capaci, così, se gli Anziani della Divina Città avessero bisogno di erbe di grado celeste o al di sopra, dovrebbero raccoglierle loro stessi.
Ma sarebbe un enorme spreco di tempo e sforzi, così non sono disposti a farlo. Anche dopo essersi impegnati a lungo, non è garantito trovarne una. Se qualcuno trovasse una medicina del genere, gli Anziani ne sarebbero molto contenti e darebbero una ricompensa generosa, ma… è impossibile farlo!”

“Grazie sorella.” Le parole della raccoglitrice di erbe entusiasmò Yi Yun. Sembrava che finché avesse raccolto erba di buona qualità, la Divina Città lo avrebbe ricompensato in modo sorprendente!

Questo perché era una città generosa con i coltivatori e disposta a crescere talenti e anche perché le erbe della montagna crescevano grazie al qi vitale del mondo e non erano state piantate intenzionalmente.

Erano considerate parte della ricchezza delle Divine Lande Selvagge e le Divine Lande Selvagge erano il tesoro comune dei guerrieri di tutto il mondo.

<em>’Immagino che sarebbe difficile per me raccogliere un’erba primordiale… potrei trovare un’erba con uno spirito, ma catturarla… difficile!’</em>

Yi Yun era consapevole della sua forza. Le erbe primordiali non erano facili da catturare.

C’era ogni sorta di tesoro nella montagna di erbe. Chi aveva la capacità di farlo poteva raccoglierli.

“Fratello, qual è il tuo nome?”

La raccoglitrice di erbe lo trovava divertente e i suoi discorsi sembravano sciocchi, come se non avesse la testa a posto.

In effetti era proprio vero che gli inesperti erano i più audaci.

A queste ragazze di quindici anni piaceva questo tipo di ragazzino bello e innocente perché lo trovavano adorabile.

“Oh… il mio nome è Yi Yun.”

Vedendo le raccoglitrici di erbe che lo guardavano divertite, Yi Yun rimase senza parole. Era un adulto, ma delle ragazze di quindici anni lo trovavano buffo, non sapeva se ridere o piangere.

“Allora è il fratello Yi Yun. Va bene, mi ricorderò di te. Il mio nome è Zhao Qingcheng, chiamami sorella Qingcheng in futuro.”

Sorella Qingcheng?

Yi Yun roteò gli occhi. <em>’Ma figurati se ti chiamerò sorella Qingcheng.’</em>

Zhao Qingcheng capì che Yi Yun non era interessato e allungò deliberatamente il suo tono mentre diceva: “Faccio parte dell’associazione Luohuo!”

“Associazione Luohuo? Oh?” Yi Yun esitò per un po’, trovava familiare quel nome. Immaginava che Zhao Qingcheng avesse usato le sue origini per dimostrare la sua forza. Probabilmente proveniva da un qualche grande Sect…

“È il nome del tuo Sect?” Chiese con noncuranza Yi Yun, senza nessun interesse.

Zhou Qingcheng rise di nuovo e continuò a parlare: “Sei proprio buffo. Nella Divina Città di Tai Ah, molti coltivatori formano associazioni tra di loro. Lo scopo dell’associazione è aiutarsi l’uno con l’altro condividendo risorse e facendo scambi.”

“La Divina Città di Tai Ah è un ambiente davvero competitivo. Formare un gruppo ha i suoi vantaggi. La nostra associazione è la più grande nella Divina Città di Tai Ah. La presidentessa dell’associazione è Luo Huo’er, la numero uno nella lista d’onore dell’Uomo. Devi aver sentito parlare di lei!”

Così era Luo Huo’er!”

Yi Yun naturalmente si ricordava di Luo Huo’er. Non c’era da meravigliarsi che trovasse familiare quel nome. Questa Luo Huo’er aveva usato il suo nome per creare un’associazione.

‘<em>Questa Divina Città di Tai Ah di sicuro è complessa. I coltivatori possono perfino formare le loro società…’</em> Pensò Yi Yun. Ma era una scelta razionale. Chi entrava nella Divina Città di Tai Ah era un talento. Formare un’associazione e intrattenere rapporti più profondi sarebbe stato di grande beneficio sia per il proprio futuro che per altri aspetti.

Naturalmente la forza di un’associazione avrebbe superato quella di un individuo.


