---
weight: 1760
title: Capitolo 176 - La professione di raccoglitore di erbe
pubDate: 2024-05-17T16:46:59.411Z
tags:
    - tmw
---


Zhao Qingcheng intuì che Yi Yun era un po’ interessato all’associazione Luohuo e ne fu un po’ contenta: “Eheh, sarà difficile sopravvivere nella Divina Città di tai Ah senza essere in un’associazione. Che ne dici di unirti a noi? La nostra associazione Luohuo ha dei requisiti davvero severi! Ma se sarò io a presentarti, potrai diventare subito un membro associato!”

Il ramo d’ulivo offerto da Zhao Qingcheng fu rifiutato da Yi Yun con un cenno della testa: “No grazie, andrò da solo.”

<em>Un membro associato? Ridicolo! Non mi unirei alla loro associazione nemmeno come socio!</em>

Anche se pensava questo, Yi Yun aveva un sorriso innocuo stampato in faccia.

In realtà sapeva che la sua situazione da novellino con un cesto di medicine in spalla lo faceva sembrare un bifolco di bassa classe. Chi avrebbe voluto accettarlo!

“Va bene, se qualcuno ti maltratta, ti proteggerò, eheh!”

Zhao Qingcheng fece l’occhiolino a Yi Yun per poi partire con le sue sorelle con entusiasmo come un’allodola.

Yi Yun rimase a leggere stupito il libretto. Sembrava che le erbe primordiali fossero difficili da raccogliere. Era meglio cercare erbe di grado celeste, sarebbe stato un metodo più affidabile, perfino quelle di grado terrestre sarebbero bastate.

Ma non poteva esagerare. Doveva rigare dritto.

Mentre stava pensando a questo, una leonessa all’improvviso ruggì dietro di lui.

“Hai finito? Se hai finito, smettila di bloccare la strada! Vai altrove a rimanere impalato!”

Yi Yun sussultò e quando si girò vide la donna di cognome Wang che stava battendo una mano sul tavolo con impazienza.

<em>’Questa donna… è in menopausa?’</em> Pensò malignamente Yi Yun, ma pensò che non ne sarebbe valsa la pena fare storie con questa donna irascibile. Beh… sopratutto non avrebbe potuto farlo. Era debole, era appena arrivato nella Divina Città di Tai Ah e non poteva ancora fare nulla. Era insignificante come un gamberetto.

Ma Yi Yun non ci badò. Era estremamente contento. Chi aveva detto che raccogliere erbe non aveva futuro? Aveva un obiettivo per cui avrebbe potuto lavorare sodo.

Così Yi Yun portò la falce e il cesto delle erbe grosso la metà di lui fuori dall’ufficio.

Con questo equipaggiamento patetico e rozzo, camminò per le strade della Divina Città di Tai Ah, ricevendo ogni sorta di sguardo sprezzante o confuso. Alla fine Yi Yun raggiunse il portale di teletrasporto per la montagna delle erbe.

Quando iniziò il lavoro, Yi Yun si rese conto che cercare di frequentare ragazze raccogliendo erbe sarebbe stato irrealistico.

La montagna delle erbe della Divina Città di Tai Ah era divisa in molti settori e ognuno di essi era immenso. E molti dei settori erano separati da formazioni che impedivano il passaggio in altre aree.

Una montagna di erbe era una terra delle meraviglie di quasi 1600 chilometri di raggio. Era circondata da diverse formazioni.

La protezione delle barriere impediva alle bestie della desolazione di entrare in questa montagna ricca di energia spirituale.

La montagna delle erbe generava ogni sorta di tesoro, questi tesori erano distribuiti ampiamente per rigide rupi, abissi profondi o nel mezzo di un’enorme montagna divina.

I raccoglitori di erbe venivano mandati a caso in diverse aree e Yi Yun era il solo in questa montagna particolare. Una volta radunate le erbe, il raccoglitore avrebbe dovuto usare il portale di teletrasporto per tornare nella Divina Città di Tai Ah.

Dopodiché avrebbe dovuto consegnare le erbe e ricevere rune scaglia di drago in ricompensa.

Così le erbe nella montagna non potevano essere scambiate o tenute di nascosto.

I guerrieri sarebbero stati perquisiti prima di andare a raccogliere erbe. Questo per impedire a gente senza scrupoli di portare le sue erbe per scambiarle per rune scaglie di drago.

Viste tutte queste regole, il mestiere di raccoglitore di erba era solitario e noioso. Non era sorprendente che pochi fossero disposti a farlo.

Ma questo si addiceva a Yi Yun.

Quando passò attraverso la formazione di teletrasporto, soffiò un forte vento e volarono scintille attorno al suo corpo, dandogli la sensazione che fosse cambiato qualcosa. Quando riaprì gli occhi, Yi Yun era già ai piedi di un’enorme montagna sconosciuta.

Yi Yun rimase senza parole.

Nelle Lande Selvagge della Nuvola, Yi Yun aveva visto molte vette magnifiche, ma non potevano competere con il picco di fronte a lui.

La montagna davanti a lui si estendeva perfino oltre alle nuvole.

Il picco era oscurato da una densa foschia a diverse decine di chilometri di distanza.

Sotto crescevano piante lussureggianti. Ignorando i grandi alberi, solo i cespugli erano alti quanto una persona. Le loro radici erano dense e taglienti, come spade e lance.

C’era ghiaia frastagliata ai piedi della montagna, sembrava un insieme di meteoriti caduti delle dimensioni di una casa. Era ancora più dura dell’acciaio.

L’enorme montagna lussureggiante era così immensa da fare sentire molto piccoli.

“Una vetta così enorme, è davvero una terra delle meraviglie!” Yi Yun sospirò. Questo cosiddetto campo di erbe della Divina Città di Tai Ah era spettacolare. Già questa piccola zona era così vasta!

Una montagna così grande doveva avere innumerevoli tesori e avrebbe potuto ottenerle se avesse colto abbastanza opportunità.

“Una montagna di erbe così enorme e non è la sola… La Divina Città di Tai Ah è proprio sconfinata… mi chiedo quante erbe posso raccogliere qui?”

Yi Yun era sempre più sicuro di aver fatto la scelta migliore.

Dopo aver superato dell’erba più alta di lui, Yi Yun si diresse verso le parti più profonde della montagna. L’aria qui era nebbiosa e caotica. Si sentiva un odore di erbe nell’aria.

Quando questi profumi lo sfioravano, Yi Yun ebbe la sensazione che ogni suo poro stesse venendo ripulito da un nettare di massima qualità, rendendo piacevole la camminata.

Solo sedendosi qui a meditare sarebbe stato di grandissimo beneficio, figuriamoci raccogliere erbe.

“Iniziamo!”

Dopo che Yi Yun si riscaldò e si rimboccò le maniche, sentì di aver raggiunto il picco delle sue condizioni! Era pieno di entusiasmo di fronte a questa sconfinata montagna di erbe piene di tesori!

Interfacciandosi con il Cristallo Viola usando la sua energia spirituale, la sua visuale lentamente divenne bianca. Nel suo campo visivo, c’erano aree più illuminate, mentre altre lo erano di meno. Questo significava che le zone avevano concentrazioni diverse di qi vitale del mondo.

Yi Yun naturalmente si diresse verso il posto dove c’era più qi vitale del mondo.

Controllandola con il pensiero, la sua Maglia del Mercurio Fluido cambiò in modo bizzarro.

Il suo peso iniziò ad aumentare, premendo su ogni pollice della sua pelle.

Presto risuonò un crepitio da sotto i suoi piedi. Stava frantumando le rocce pestandole!

<em>Ka ka ka!</em>

Apparirono delle fessure sulle rocce ad ogni suo passo.

Sembrava che Yi Yun stesse portando una montagna. Aveva aggiustato il peso della Maglia del Mercurio Fluido a 200 calderoni.

La sua schiena era lievemente piegata, facendolo sembrare un forte ghepardo vigoroso, pronto a colpire da un momento all’altro!

Yi Yun poteva sopportare un peso di 350 calderoni mentre saltava a rana. Ma scalare una montagna di erbe era più difficile che saltare a rana. Si sarebbe stancato velocemente se avesse dovuto sopportare un peso di 350 calderoni.

Il tempo era un fattore fondamentale, a causa della dura competizione nella Divina Città di tai Ah, Yi Yun doveva cogliere ogni secondo per allenarsi. Anche raccogliere erbe era una rara occasione per allenarsi.

Yi Yun era diventato sbalorditivo nella Landa Selvaggia delle Nuvole in poco tempo. Da un giovane ordinario era arrivato passo dopo passo fino a questo punto. La parola miracolo non era sufficiente a descriverlo. Il vero motivo dietro il suo successo era il Cristallo Viola che possedeva. Ma usandolo come fondamenta, Yi Yun aveva lavorato sodo e, sfruttando appieno il suo tempo, poteva cogliere ogni opportunità per coltivare.

Era una sfida scalare una montagna così alta portando il peso di 200 calderoni della Maglia del Mercurio Fluido. Dopotutto la montagna delle erbe non aveva un pavimento speciale, 200 calderoni era sufficiente a fare a pezzi queste rocce!

Dopo aver fatto un respiro profondo, Yi Yun fece circolare il qi dal suo dantian e tutte le ossa nel suo corpo iniziarono a crepitare. L’energia al picco degli stadi iniziali del Sangue Viola cominciò ad accendersi.

Sostenuto dal suo flusso sanguigno, Yi Yun sembrava un ghepardo vigoroso che correva per la montagna!

I tesori della montagna di erbe della Divina Città di Tai Ah stavano aspettando di venire scoperti da Yi Yun.

Il giovane era pieno di anticipazione e desiderio. Il suo percorso delle arti marziali aveva appena aperto un nuovo capitolo entusiasmante.


