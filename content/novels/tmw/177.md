---
weight: 1770
title: Capitolo 177 - Erba del Meteorite
pubDate: 2024-05-17T17:46:59.411Z
tags:
    - tmw
---


Una figura minuta stava scalando e saltando per le terre selvagge della montagna delle erbe!

Con i 200 calderoni di peso della Maglia del Mercurio Fluido, Yi Yun doveva fare attenzione ad ogni passo. Non poteva passare sul fango e doveva calpestare rocce, altrimenti tutta la sua gamba sarebbe sprofondata nel terreno.

Tra le montagne delle divine lande selvagge c’erano molte rocce e la loro durezza era sufficiente a sostenere il peso di Yi Yun.

Quando Yi Yun fu sul punto di fare un altro passo, la grande roccia verde che sosteneva il suo peso all’improvviso si capovolse. Sembrava che non potesse sostenere il suo peso e l’avesse scalzata dal terreno.

Questa improvviso cambiamento sorprese Yi Yun.

Se non avesse cambiato il peso della Maglia del Mercurio Fluido in tempo, non sarebbe stato uno scherzo cadere.

Se Yi Yun fosse caduto su una roccia normale, l’avrebbe frantumata e allo stesso tempo si sarebbe ferito.

Vedendo che stava per precipitare su una grossa pietra, Yi Yun non cambiò comunque il peso della Maglia del Mercurio Fluido; invece si torse a mezz’aria e brandì la sua Sciabola Esercito di Mille!

<em>Cha!</em>

La sciabola lunga quanto un adulto tagliò il muro di roccia come se fosse tofu. Usando questa forza, Yi Yun fece una capriola all’indietro. Era riuscito a spostarsi di lato invece che schiantarsi a terra di schiena.

Sembrava una scimmia vivace. Dopo aver attraversato una distanza di tre metri e aver toccato appena una roccia, Yi Yun recuperò l’equilibrio. Ma un semplice tocco aveva fatto a pezzi la roccia.

Di conseguenza finalmente Yi Yun riuscì ad avere abbastanza potere per atterrare su un macigno.

La serie di mosse che aveva eseguito era un risultato del Gran Successo della Minuta Sottigliezza. Altrimenti, avrebbe solo potuto ridurre il peso della Maglia del Mercurio Fluido per evitare di rimanere ferito sulla grande roccia.

Scalare una montagna con un peso di 200 calderoni era difficile dato che poteva distruggere accidentalmente le rocce su cui camminava.

Yi Yun stava continuando a fare tentativi ed esperimenti. Gradualmente, acquisì un controllo sempre più preciso della sua forza. Non stava usando un briciolo di forza in più, né in meno. Era come danzare sulla punta di una spada.

<em>Bang! Bang! Bang!</em>

Passo dopo passo, Yi Yun salì su per la montagna. Ogni passo era veloce e attento.

Ogni punto da cui passava sembrava essere stato calpestato da un gigante. Lasciava un grande cratere ovunque posava i piedi.

Quando incontrava dei problemi, avrebbe usato le sue tecniche di movimento per riemergere sano e salvo.

“Oh?”

Yi Yun all’improvviso notò una luce scintillante accanto ad un albero a cento metri di distanza. Assomigliava al bagliore di una stella.

Il Cristallo Viola nel suo corpo iniziò a pulsare lievemente, portando all’attenzione di Yi Yun l’esistenza di quella luce.

Dato che la sua coltivazione stava migliorando, la sua energia spirituale stava diventando sempre più potente, permettendogli di percepire l’ambiente in modo più accurato. Yi Yun poteva sentire ogni briciolo di energia nel raggio di cento metri.

Se ci fosse stata una specie primordiale piena di energia pura, Yi Yun sarebbe riuscita comunque a percepirla anche se fosse stata a decine di chilometri di distanza. L’avrebbe fatto anche se l’energia fosse stata sigillata. Naturalmente poterla percepire era un conto, un altro era assorbirla!

Questa era la visione fantastica che il Cristallo Viola dava a Yi Yun: un mondo fatto di energia.

Sotto la guida dell’artefatto divino, il ragazzo trovò facilmente la fonte dell’energia.

Spostando i cespugli, Yi Yun trovò un fiore delle dimensioni di un pugno tra le fessure di un tronco d’albero.

“Il Fiore Stellare del Rischiaramento?”

Yi Yun identificò il fiore guardandone il colore e il modo in cui si muovevano i petali.

Quando era arrivato nella Divina Città di tai Ah, aveva letto il libro delle Divine Lande Selvagge, che aveva note riguardo al fiore stellare del rischiaramento. Assorbiva qi vitale del mondo e pioggia per crescere. Si radicava in grandi alberi ordinari come un parassita.

Ma questo albero in realtà non era diverso dalle radici del fiore stellare del rischiaramento, una volta che il fiore fosse stato rimosso, l’albero si sarebbe rinsecchito lentamente.

Nelle Divine Lande Selvagge esisteva ogni sorta di tesoro che aveva l’abilità di nascondersi e proteggersi, altrimenti sarebbe stato mangiato facilmenta dalle bestie della desolazione o raccolto dagli umani.

Il fiore stellare del Rischiaramento era un’erba di grado giallo di alto livello e poteva essere scambiata per circa tre rune scaglie di drago.

“Dopo essere arrivato fino a questo punto, tutto ciò che ho trovato è il fiore stellare del rischiaramento di grado giallo di livello superiore. Senza il Cristallo Viola, qualunque altro coltivatore della Divina Città potrebbe trovare erbe solo frugando tra le piante e le pietre. La loro efficienza di raccolta sarebbe di gran lunga inferiore. Trovare una decina di erbe di grado giallo in un giorno sarebbe già incredibile. Se uno fosse fortunato, trovare una o due erbe di grado mistico sarebbe già un ottimo raccolto.”

“Erbe di grado giallo possono essere scambiate solo per due rune scaglie di drago. Erbe di grado mistico valgono un po’ di più, ma solo circa una decina di rune. Così un raccoglitore di erbe al massimo potrebbe ricevere 40-50 rune scaglie di drago al giorno!”

“Ma, facendo questo lavoro, bisogna consegnare almeno 25 rune scaglie di drago di erbe al giorno. È un modo sia per ottenere risorse per la Divina Città che per impedire che le persone si impigriscano. Una volta dedotte 25 rune scaglie di drago, ce ne saranno ancora di meno!”

Non c’era da meravigliarsi che la gente non volesse raccogliere erbe. In effetti era un lavoro senza sbocchi solitario e noioso.

Dopo aver raccolto il fiore stellare del rischiaramento, continuò ad avanzare. Scegliendo di calpestare pietrisco e ghiaia su cui era facile scivolare, Yi Yun continuò a mettere alla prova le sue tecniche di movimento e il suo controllo.

Questo naturalmente rallentò la sua velocità.

Un tipico raccoglitore di erbe avrebbe iniziato la sua ricerca subito, non avrebbe avuto il tempo di preoccuparsi d’altro. Se non avesse consegnato più di 25 rune scaglie di drago, allora sarebbe rimasto in debito.

Una volta che uno fosse finito in debito per due giorni consecutivi, la Divina Città avrebbe tolto il diritto di avere alloggi gratuiti, costringendo il debitore a dormire per strada.

Per un guerriero non sarebbe stato nulla dormire all’addiaccio e non era davvero una punizione, ma… sarebbe stato estremamente umiliante.

Ogni abitante della Divina Città di Tai Ah era un guerriero orgoglioso. Chi fosse finito a dormire per strada sarebbe stato deriso e la notizia sarebbe arrivata fino ai loro clan. Tanto valeva suicidarsi.

Così la gente che raccoglieva erbe non osava fare la lavativa. Ma Yi Yun procedette lentamente per la montagna delle erbe. Per la maggior parte del tempo allenava le sue tecniche di movimento. Per quanto riguardava raccogliere erbe… lo fece con noncuranza. Con il Cristallo Viola, aveva un tasso di efficienza del 100%.

Presto il cesto di erbe di Yi Yun si riempì di una decina di tipi di erbe, la maggior parte di grado giallo.

Yi Yun stimò che le erbe dovevano valere solo circa 30 rune scaglie di drago circa.

“Oh? Quello è…?”

Yi Yun alzò lo sguardo e scoprì una fluttuazione di energia confusa a diverse centinaia di metri di distanza. La corrente di energia era più intensa di quella delle erbe di grado giallo che aveva trovato finora.

“Dev’essere un’erba di grado mistico.”

Yi Yun si leccò le labbra e iniziò ad usare la sua tecnica di movimento per raggiungere la fluttuazione d’energia come un’agile scimmia.

Yi Yun interfacciò la sua energia spirituale con il Cristallo Viola. Dalla sua prospettiva, c’era un enorme sfera di qi vitale del mondo che bruciava come fuoco. Era evidente che provenisse da un qualche tipo di oggetto spirituale.

Ma quando disattivava la visuale del Cristallo Viola, Yi Yun vide solo una roccia nera. La pietra nera era ruvida in superficie ed era piena di buchi. Sembrava una roccia ordinaria, non c’era nessun segno di un’erba.

Yi Yun si accarezzò il mento e ricordò una voce nel libro delle Divine Lande Selvagge. Capì velocemente cos’era questa roccia di fronte a lui.

Yi Yun estrasse la Sciabola Esercito di Mille e menò un fendente verso il basso!

“Cha!”

Con un lieve tonfo, la roccia nera fu tagliata a metà!

“Così dura! Ho indovinato.”

Lo sguardo di Yi Yun si accese. La Sciabola Esercito di Mille poteva tagliare il metallo come se fosse fango e, data la sua forza, avrebbe potuto fendere anche uno spesso muro di metallo con facilità, figuriamoci una roccia.

Eppure dividere a metà la pietra di fronte a lui gli aveva intorpidito la mano.

Non era una roccia ordinaria, era un meteorite!

“Come previsto da un meteorite! A causa della sua caduta, è diventato caldo a causa della frizione contro il qi vitale del mondo e alla fine è bruciato. Il fuoco avrebbe bruciato ogni impurità e l’essenza del qi vitale entrerà nella roccia. Raffinata in questo modo, la roccia raggiungerebbe un livello completamente diverso rispetto ai normali metalli. È come se un fabbro l’avesse temprata colpendola decine di milioni di volte!”

Il meteorite che aveva diviso era liscio dentro e di colore bianco grigiastro. Dentro c’era un buco delle dimensioni di un pollice davvero cospicuo.

Yi Yun inserì un dito nel foro per poi scavare con un sorriso.

Scavò velocemente un “verme” dal buco!

Ma non era un verme, era un’Erba del Meteorite, una pianta simile ad un tubero.

L’Erba del Meteorite avrebbe sparato i suoi semi a decine di migliaia di chilometri di distanza nelle vaste lande selvagge, per trovare un posto dove mettere su radice.

Sarebbe stata attirata da meteoriti, specialmente di tipo metallico, e sarebbe atterrata su di essi.

Poi il seme dell’erba del meteorite avrebbe scavato lentamente nel meteorite usando un liquido corrosivo e dopo un po’ di anni avrebbe fatto radici lì!

Era come un verme in una mela. Sarebbe strisciato lentamente nel meteorite per creare dei tunnel delle dimensioni di un pollice. Sarebbe cresciuto assorbendo l’essenza del meteorite!

Questa sorta di piante incredibile fece sospirare Yi Yun. Nelle Divine Lande Selvagge esisteva ogni sorta di meraviglia. Queste forme di vita andavano oltre ogni conoscenza della sua vita passata.

Dopo che Yi Yun aveva iniziato a praticare le arti marziali, la sua memoria era diventata ottima. Aveva già memorizzato ogni ricompensa nel manuale.

Le erbe di grado mistico partivano da dieci rune scaglie di drago. In base al valore dell’erba, un po’ di erbe di grado mistico potevano valere fino a cento scaglie rune di drago, più di alcune erbe di grado terrestre.

“Oh… Dovrebbe bastare per oggi. Ora me ne vado. Non dovrei esagerare con la raccolta delle erbe il mio primo giorno.”


