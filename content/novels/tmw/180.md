---
weight: 1800
title: Capitolo 180 - Classifica delle rune del drago
pubDate: 2024-05-17T20:46:59.412Z
tags:
    - tmw
---


“Semplice…”

Yi Yun mostrò uno sguardo indifferente di fronte a questa domanda, come se non fosse affatto un problema.

“Naturalmente non posso tagliare ogni roccia, ma la si può trovare nei meteoriti e li conosco bene. Ci possono essere molte rocce nella montagna delle erbe, ma ci sono pochi meteoriti. Ho solo aperto ogni meteorite.”

“Sai cosa sono i meteoriti?” Chiesero di nuovo le signorine. Sapevano solo vagamente dei meteoriti e non erano sicure di cosa fossero perché erano ancora giovani.

Yi Yun disse: “I meteoriti possono sembrare uguali alle rocce normali in superficie, ma in realtà ci sono delle differenze. Quando cadono, il calore che devono sopportare è estremamente elevato. Brucerà e scioglierà il qi vitale del mondo, formando un guscio fuso sulla sua superficie. Ed è un nero brillante e lucido, che le rende diverse dalle altre rocce. Inoltre, cade a grandissima velocità, così lascia una scia di qi vitale del mondo e quando si raffredda rimangono i segni di come il qi vitale del mondo si è sciolto quando si raffredda. Anche se non è ovvio, posso individuare questa caratteristica.”

Yi Yun si inventò una risposta a caso. Si inventò una storia qualunque non interamente chiara. Sembrava convincente visto che si era basato sulle conoscenze che aveva dei meteoriti nella sua vita precedente e sulla sua immaginazione.

Tuttavia verificare questa storia non sarebbe stato facile. Distinguere i meteoriti dalle pietre normali era come esaminare la giada. Non era qualcosa che qualcuno poteva capire dopo aver sentito un po’ di discorsi. Ogni meteorite era diverso. Le caratteristiche che aveva menzionato potevano essere trovate in alcuni tipi di meteorite, così non stava dicendo solo assurdità.

Anche se qualcuno avesse dimostrato che se lo stava inventando, non c’erano regole al riguardo. I geni nella Divina Città di Tai Ah erano sempre in competizione e così gli altri avrebbero pensato che si stesse inventando storie per non condividere i suoi segreti con gli altri.

In effetti Zhao Qingcheng e gli altri gli credettero. Perfino Wang non riuscì a trovare difetti nella sua logica. Dato che le parole di Yi Yun erano ragionevoli e lei non era una guerriera, la donna di cognome Wang non avrebbe fatto nessuna ricerca sui meteoriti.

“Il fratello Yi Yun è proprio notevole. Puoi trovare un meteorite perfino tra tutte quelle pietre…” La tredicenne ora stava guardando Yi Yun con ammirazione.

Voleva accompagnarlo a raccogliere erbe. Tuttavia, secondo le regole della Divina Città di Tai Ah, i guerrieri dovevano raccogliere erbe da soli. Questo per impedire che si scambiassero privatamente delle erbe.

Altrimenti, combinando il raccolto di 20-30 persone, sarebbe stato facile battere il record.

Yi Yun iniziò a tirare fuori ogni sorta di erba. Dopo averle contate tutte e averle essiccate, Wang contò velocemente il raccolto di Yi Yun: 208 rune scaglie di drago.

“208…”

Le poche ragazze dietro Yi Yun sussultarono. Nonostante se lo fossero già immaginato, rimasero comunque scioccate dal numero.

Era troppo ridicolo. Si erano impegnati a raccogliere erbe in tutti questi giorni per ripagare il debito con la banca. E quel debito era solo di 200 rune scaglie di drago.

La quantità di rune scaglie di drago che le quattro avevano preso in prestito era stato guadagnato da Yi Yun in un giorno!

Era davvero un confronto esasperante…

“La tua fortuna di sicuro non è male. Forse sei abbastanza capace.” Dopo aver preso le erbe di Yi Yun, Wang squadrò il giovane: “Non c’è da meravigliarsi che hai fatto così tante domande sul record. Sembra che sei piuttosto sicuro di te! Va bene, porta qui il tuo gettone!”

Quando Yi Yun era entrato nella sua residenza, zucca pelata Qin gli aveva dato il gettone. Di fronte era pieno di iscrizioni e sul retro c’erano le parole “Divine Lande Selvagge”.

Ogni gettone conteneva 10 rune scaglie di drago incluse, quello di Yi Yun non era diverso.

Dopo averlo preso, Wang usò il suo spirito per marchiarlo. Dopo un po’ di secondi, delle rune brillanti volarono dal suo gettone verso quello di Yi Yun. Sembrava uno sciame di piccole api dorate.

Zhao Qingcheng e gli altri guardarono in disparte. Quelle rune dorate le riempirono di invidia!

Dopo che il gettone di Yi Yun assorbì tutte le rune scaglie di drago, apparirono un po’ di linee dorate sulla sua superficie. Sembravano scaglie di drago ed erano estremamente belle.

“La ringrazio.” Yi yun sogghignò e si riprese il gettone. Di questo passo, in circa 4-5 giorni, sarebbe riuscito ad accumulare abbastanza rune per entrare nella Divina Sala delle Lande Selvagge.

“Questo… fratellino Yi Yun…” Proprio mentre Yi Yun si stava preparando a lasciare l’ufficio, Zhao Qingcheng lo chiamò arrossendo.

“Oh? Cosa c’è?” Yi Yun la guardò e immaginò quale sarebbe stata la sua richiesta.

“Io…”

“Vuoi prendere in prestito delle rune?” Yi Yun colpì nel segno, imbarazzando Zhao Qingcheng.

Dopotutto non era familiare con lui, così non era facile chiedere in prestito un po’ di rune scaglie di drago.

Nella Divina Città di Tai Ah, i prestiti tra coltivatori non erano protetti dagli ufficiali della Divina Città. Non c’erano termini o condizioni, in breve, la città non era a favore dei prestiti tra coltivatori.

Ciò che favoriva invece erano liberi scambi e scommesse su incontri! Se uno avesse voluto guadagnare, avrebbe dovuto dimostrare la sua forza. Non si poteva raccogliere senza aver seminato.

Per prendere in prestito rune, bisognava rivolgersi ad una banca. Con un tasso di interesse del 12-15%, pochissimi osavano chiedere un prestito, perché era facile cadere in un abisso di debiti.

Per quanto riguardava i prestiti privati tra guerrieri, la Divina Città non aveva modo per interferire. Naturalmente bisognava essere mentalmente preparati all’eventuali che l’altra parte non avrebbe mai restituito i soldi ricevuti.

Inoltre nessuno era così ricco da permetterselo e dovevano stare tutti attenti con i soldi. Prendere in prestito da altri?

Difficile!

“Al riguardo… Vorrei solo restituire il prestito alla banca. Abbiamo bisogno solo di 30 rune scaglie di drago, no… ne basterebbero 20, è possibile…?” Disse con tono umile Zhao Qiancheng arrossendo.

Ieri aveva chiesto a Yi Yun se avesse voluto diventare un membro dell’associazione Luohuo. Inoltre aveva anche detto che l’avrebbe protetto se avesse avuto bisogno di aiuto.

Oggi però voleva chiedergli rune in prestito. Non solo non lo stava proteggendo, era finita con il chiedergli aiuto.

Ricordando le parole di ieri, Zhao Qingcheng provò vergogna e imbarazzo.

“20…” Yi Yun si accigliò. Per lui non era nulla. Alla velocità con cui guadagnava soldi, sarebbe potuto entrare nella Divina Sala delle Lande Selvagge in cinque giorni. Dare in prestito 20 rune a Zhao Qingcheng non avrebbe influenzato i suoi piani.

Dato che si erano incontrati per caso, Yi Yun non aveva l’obbligo di aiutarla, ma dato che sarebbe stato facile come bere un bicchier d’acqua per lui, non rifiutò.

Conoscere un’altra persona nella Divina Città sarebbe stato di beneficio, dopotutto forse sarebbe stato utile in futuro.

Chiese: “Sorella Zhao, vorrei chiederti una cosa. Prima nella classifica d’onore, ho visto che Luo Huo’er era la numero uno nella classifica dell’Uomo. Ma è in una posizione di gran lunga inferiore nella classifica del cielo e della terra. Cosa valuta la classifica dell’Uomo?”

“La classifica dell’Uomo… si basa sulle rune scaglie di drago. La quantità di rune scaglie di drago nel tuo gettone e la quantità di risorse comprate nella Divina Città si combineranno per formare un grado. La signorina Luo è la numero uno in quel campo!”

“Ma la signorina Luo non è ricca quanto pensi. Guadagna molto, ma ha anche molte spese. Spesso si preoccupa per la quantità di rune a disposizione… è una Divina Maestra della Desolazione e ha bisogno di allenarsi, così ha bisogno di una certa quantità di soldi.”

“Capisco…” Yi Yun alla fine capì. Dato che la Divina Città di Tai Ah permetteva scambi privati tra coltivatori, in quanto Divina Maestra della Desolazione, avrebbe guadagnato velocemente rune. Ma allenare le tecniche divine della Desolazione era molto costoso, così anche se era la numero uno in classifica, non era molto ricca.

Bisognava dire che, con le regole imposte dalla Divina Città di Tai Ah, nessuno avrebbe potuto arricchirsi. Le rune scaglie di drago dovevano essere usate per comprare risorse.

C’erano molte risorse in città che avevano un valore astronomico. Non importava quante rune si possedeva, le si poteva spendere facilmente.

“Posso darti in prestito 20 rune scaglie di drago…”

“Davvero?! Grazie mille!” Zhao Qingcheng ne fu piacevolmente sorpresa. Yi Yun stavolta le era stata di grande aiuto.

Le rune scaglie di drago di Yi Yun erano un dono tempestivo, così avrebbe potuto pagare gli interessi del suo debito.”

“Te le restituirò il cinque del prossimo mese.” Disse con immensa gratitudine Zhao Qingcheng. Lasciò un marchio della trasmissione della voce al giovane, facilitando i loro contatti in futuro.

“Va bene.” Yi Yun annuì.

Dopo che Yi Yun se ne andò, Zhao Qingcheng pensò di stare sognando. Questo ragazzino aveva una capacità di osservazione assurda!

“Sembra che abbia la mia stessa età.” Disse esasperata la giovane. Anche lei aveva circa dodici anni e sentiva di essere ancora una bambina, ma Yi Yun non sembrava affatto immaturo.

“Sì… Quel Yi Yun un giorno potrebbe diventare una stella! Se avremo rapporti cordiali con noi, forse potrebbe aiutare la nostra famiglia…”

Zhao Qingcheng iniziò a riflettere. Anche se il livello di Yi Yun non fosse aumentato in futuro, solo le sue capacità di osservazione sarebbero state di grande beneficio. Quando i guerrieri esploravano regni mistici pericolosi, una percezione acuta e una buona capacità di osservazione avrebbe potuto salvare la vita. Venire accompagnati da persone del genere era rassicurante.


