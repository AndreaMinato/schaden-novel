---
weight: 182
title: Capitolo 182 - Anziano Sorvegliante
pubDate: 2024-05-17T22:46:59.413Z
tags:
    - tmw
---


Yi Yun era spaventosamente veloce anche se indossava la Maglia del Mercurio Fluido!

Nonostante avesse ridotto più che poteva il peso, era comunque dieci calderoni. Era terrificante non essere influenzati da un peso del genere e questa forza limitante. Ma la comprensione della Minuta Sottigliezza che aveva gli permetteva di ignorarli completamente.

Yi yun all’improvviso si fermò e scagliò dei pugni, sollevando un forte vento! Le sue giunture emisero perfino dei rumori!

<em>Clang!</em>

Con un clangore, sfoderò la Sciabola Esercito di Mille!

L’arma brillò, riflettendo la luce lunare!

Le ombre della sciabola sollevarono del vento, ben compatte!

Lampi così brillanti formarono un turbine nella stanza, eppure non danneggiarono il mobilio della stanza. Questo per via del controllo assoluto di Yi Yun!

Fatto!

Quando rinfoderò la Sciabola Esercito di Mille, Yi Yun si fermò all’improvviso. I suoi movimenti erano cambiati così velocemente che sembrava avessero violato le leggi della fisica.

Yi Yun rimase in silenzio nella stanza cupa. La camera era uguale a prima. La luce lunare che entrava dalla finestra si rifletteva sul terreno, coprendola con uno strato bianco. E Yi Yun rimase in silenzio, come se non si fosse mosso fin dall’inizio…

Questo livello di controllo lo rese estatico.

“È grandioso! È davvero piacevole!”

Yi Yun non si era sentito così contento da molto tempo. Divenne sempre più invidioso dell’energia delle specie primordiali. Voleva guadagnare altre rune per rientrare nella Divina Sala delle Lande Selvagge!

Al momento poteva solo raccogliere erbe per farlo.

Questo lavoro era proprio una benedizione. Gli avrebbe dato la possibilità di accumulare una cifra discreta. Altrimenti, al suo attuale livello, sarebbe stato difficile ammassare velocemente rune scaglie di drago nella Divina Città di Tai Ah. Tutta la gente che aveva coltivato per più di quattro anni qui doveva essere molto più forte di lui.

Yi Yun brandì la sciabola Esercito di Mille e uscì dalla stanza.

Non lontano dalla camera di coltivazione c’era il vecchio sorvegliante della Divina Sala delle Lande Selvagge. La gemma rossa sulla sua fronte brillò sotto la luce lunare.

L’anziano lo guardò in modo strano. “Oh? Sei avanzato di livello?”

Questo vecchio chiaramente aveva attivato gli Occhi Celesti e poteva capire il suo livello. Era rimasto sorpreso visto che Yi Yun era entrato nella stanza negli stadi iniziali del Sangue Viola, ma era uscito negli stadi intermedi.

“Non male.”

Il vecchio si accarezzò la barba. Da una certa angolazione, la gemma rossa sulla sua fronte sembrava un altro occhio, accentuando la strana sensazione che emanava.

Precedentemente, dopo che Yi Yun aveva fatto il pieno nella sala della chimera, si era precipitato nella stanza della coltivazione. Di conseguenza non aveva notato il vecchio.

Ma ora, dopo un esame più accurato, Yi yun aveva scoperto che il vecchio era misterioso ed era difficile comprendere il suo livello.

All’improvviso però quella sensazione indescrivibile scomparì e l’anziano tornò alla normalità. Non emanava nessuna fluttuazione di qi vitale, come se il vecchio fosse solo un ordinario mortale.

Questo cambiamento improvviso sbalordì Yi Yun per un momento.

Non poté che sospirare. C’era ogni sorta di grande esperto nascosto nella Divina Città di Tai Ah!

Naturalmente, Yi Yun non poteva capire il livello del vecchio, ma il suo intuito gli suggeriva che doveva essere spaventoso.

Nella Divina Città di Tai Ah, molti ricoprivano mansioni sgradevoli, ma erano tutti grandi esperti.

Il vecchio di fronte a lui, l’istruttore Qin, e anche quella donna di cognome Wang dell’ufficio delle erbe erano tutti assoluti esperti!

“Un avanzamento fortunato? Sembri un novellino. Non è affatto male poter guadagnare mille rune scaglie di drago per tornare nella Divina Sala delle Lande Selvagge.”

Il vecchio si sfregò il mento. Alcuni nuovi arrivati erano forti e potevano guadagnare velocemente rune scaglie di drago scommettendo, facendo scambi od ottenendo ricompense dai loro istruttori.

Prima che Yi Yun potesse rispondere, il vecchio all’improvviso sorrise e si mosse senza preavviso!

Stese un dito e lo puntò verso la fronte di Yi Yun.

Il vecchio non era veloce, ma questo dito sembrava contenere un’aura indescrivibile, rendendo apprensivo Yi Yun!

Senza pensarci, saltò all’indietro e brandì la Sciabola Esercito di Mille!

Una lama tagliente menò un fendente verso il vecchio!

Yi Yun non ci era andato piano, né era preoccupato che la Sciabola Esercito di Mille ferisse il vecchio. Era ridicolo, se avesse potuto ferire il vecchio misterioso, sarebbe potuto diventare un istruttore della Divina Città di Tai Ah.

“Ah yah!” Il vecchio urlò. “Piccola canaglia, di sicuro non ti sei trattenuto! Non sai come rispettare i tuoi anziani?”

Stava solo mettendo alla prova Yi Yun, ma non si sarebbe mai aspettato che la reazione del giovane sarebbe stata veloce e decisa!

Quando le persone venivano messe alla prova, spesso sarebbero rimaste scioccate e forse avrebbero gettato un’occhiata sbalordita verso l’anziano.

Yi Yun invece, in meno di un batter d’occhio, aveva brandito la sua sciabola!

Dopo averla estratta, aveva mirato verso la testa del vecchio senza dire una parola. La sua reazione era stata sorprendente per il vecchio, ma allo stesso tempo era impressionato.

Anche se il vecchio aveva gridato, i suoi movimenti della mano furono precisi. Si limitò a dare un colpetto al dorso della lama di Yi Yun.

Dopo un fragore metallico, un tremito raggiunse la mano di Yi Yun. Il suo polso si intorpidì e la sua lama cadde.

Il dorso era la parte più debole della sciabola.

Il vecchio aveva trovato facilmente il punto debole nell’attacco di Yi Yun. E un momento dopo, il suo dito aveva toccato piano la fronte di Yi Yun, come una libellula che atterrava sulla superficie dell’acqua.

Yi Yun sentì solo la fronte intorpidirsi. Come una corrente elettrica, quasi perse la presa sulla Sciabola Esercito di Mille.

Si ritirò di diversi passi prima di riprendere l’equilibrio.

“Eheh, ragazzino, se avessi voluto ucciderti, saresti già morto.”

Il vecchio ritrasse il dito.

Yi yun roteò gli occhi. Era senza parole per come il vecchio trattava chi era più debole di lui.

Che erano queste assurdità? Al suo livello, era facile uccidermi. Come potrei bloccare il tuo attacco?

Il vecchio capì cosa stava pensando e scosse la testa: “So che sei insoddisfatto, ma quel colpo di dito era ad una velocità del 30% inferiore alla tua, e aveva solo cento calderoni di forza. Non conteneva verità nomologiche o qi vitale del mondo, era un semplice colpo di dita!”

“Il motivo per cui ho potuto respingere via la tua sciabola era perché c’erano troppi difetti nelle tue tecniche con la sciabola. Sono piene di falle!” Disse il vecchio.

Sentendo queste parole, Yi Yun rimase in silenzio. Pensandoci, le sue tecniche di sciabola non erano nulla, le poche che sapeva praticare provenivano dalle Nove Misteriose Spade Celesti e dal Pugno Costola di Drago Osso di Tigre.

Erano tecniche di sciabola non ortodosse, inoltre le Nove Spade Misteriose Celesti erano un casino.

Se avesse affrontato una persona di livello inferiore al suo, solo con la sua velocità e la sua forza, avrebbe potuto sconfiggere facilmente l’altra parte, proprio come aveva sconfitto Zhou Kui dopo un attacco veloce. Tutto grazie alla sua rapidità. Non c’era modo di battere una mossa veloce e la velocità non aveva niente a che fare con le tecniche di sciabola.

Ma come oggi, se avesse combattuto contro qualcuno di molto più forte, sarebbe stato chiaro che le sue tecniche raffazzonate erano piene di difetti.

Yi Yun sentì una certa pressione. Aveva molti punti deboli!

L’unico aspetto in cui eccelleva erano le sue tecniche di movimento.

Per quanto riguardava il resto, la sua forza non era sbalorditiva. Le sue tecniche di sciabola erano piene di difetti e conosceva solo il “pugno costola di drago osso di tigre per coltivare. Aveva appena iniziato a capire le verità nomologiche.

Yi Yun poteva battere facilmente Tai Yunxiao e Lian Chengyu. Me era ancora lontano dal poter competere con i giovani eroi cresciuti nelle famiglie reali o nei clan reclusi.

Perfino il suo Corpo Temprato e Pulsazione del Drago era qualcosa che molti possedevano nel campo delle Divine Lande Selvagge!

Figuriamoci la famiglia reale o i clan reclusi.

Il divario tra di loro era enorme e aveva molto su cui lavorare!

Il tempo di Yi Yun era prezioso e così lo erano le sue rune scaglie di drago!

Il vecchio disse: “Per un guerriero, il livello di coltivazione è la cosa più importante, ma non devi usare le armi in modo troppo incauto. Ti raccomando di andare in un posto, nel palazzo Cicatrici di Spada!”

“Oh? Il palazzo Cicatrici di Spada?”

Sentendo questo nome, Yi Yun immaginava che fosse un posto che aveva a che fare con le spade.

“Anziano, al momento uso una sciabola. Devo cambiare arma? O posso adattare le tecniche di spada a quelle di sciabola?”

Yi Yun non era contrario ad usare una spada, dato che aveva appena iniziato ad usare la sciabola.

Avrebbe comunque dovuto comprare un’arma così e una buona spada non era economica!

“Eheh, il Palazzo Cicatrici di Spada non si limita solo alle tecniche di spada. Lo vedrai una volta che ci entrerai! Se è la prima volta che entri, ci sarà uno sconto del 50%. Due ore costano solo 50 rune scaglie di drago. Puoi considerare di comprare 40 ore di seguito…”

Il vecchio sorrise. Yi Yun sussultò e rimase senza parole. Erano altre 1000 rune scaglie di drago!

Le risorse della Divina Città di Tai Ah erano troppo costose!

Come Zhao Qingcheng, che non era eccezionale, doveva essere frugale.

Ma le risorse migliori costavano facilmente decine di migliaia di rune. C’era un enorme divario!

Non c’era da meravigliarsi che Qin Hongxi aveva detto che il 10% degli esperti in città avevano il 90% delle risorse!

<em>’Vorrei andarci. Vorrei entrare anche negli altri posti, ma ho bisogno di molte risorse. Non posso guadagnare abbastanza rune scaglie di drago! Devo aumentare la mia forza e una volta che sarò più potente, andrò all’arena per guadagnare altre rune ancora più velocemente!’</em>

Accumulare risorse all’inizio era la fase più difficile. Ora Yi Yun era negli stadi intermedi del Sangue Viola. Una volta che avesse raggiunto gli stadi avanzati o il picco del Sangue Viola, avrebbe avuto la sicurezza di poter combattere nell’arena!

In questi cinque giorni, Yi Yun aveva fatto domande in giro. Tra le tre liste d’onore del cielo, della terra e dell’uomo, quella della terra rappresentava la classifica per l’arena!

La prima persona nella classifica della terra, cioè il numero uno nell’arena, era Qin Haotian!

Yang qian e Yao Dao erano tra le prime decine di posti. Raggiungere una posizione del genere nell’arco di tre anni era piuttosto sbalorditivo nella Divina Città di Tai Ah!


