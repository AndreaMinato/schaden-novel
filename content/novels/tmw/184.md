---
weight: 184
title: Capitolo 184 - Erba Misteriosa
pubDate: 2024-05-18T00:46:59.413Z
tags:
    - tmw
---


Yi Yun strinse con forza la Sciabola Esercito di Mille. La sua energia iniziò a scorrere con vigore per tutto il suo corpo, era come un ghepardo in agguato.

L’ambiente attorno era cambiato! La rupe in cui si trovava era scomparsa ed era stata rimpiazzata da un cimitero!

C’erano solo lapidi. Queste antiche lapidi diroccate erano simili al paesaggio che aveva visto Yi Yun quando era capitato in questo mondo.

Com’era successo?

Da quando era venuto in questo mondo, Yi Yun aveva visto la forza terrificante degli esperti, divine grandi città e ogni sorta di strane piante e bestie.

Molti fenomeni avevano superato ogni sua immaginazione, ampliando i suoi orizzonti.

Ma non importava quanto si fossero ampliati i suoi orizzonti, Yi Yun non aveva mai visto un evento così strano. Era la prima volta!

Un secondo prima era in cima ad una rupe, un secondo dopo era qui. Aveva attraversato un tunnel spazio-temporale?!

All’improvviso le tombe di fronte a Yi Yun si aprirono. Cadaveri cominciarono a strisciare fuori dalle tombe.

Questi corpi indossavano abiti laceri e i loro sguardi erano spenti. Emanavano un’aura mortale.

A YI Yun si rizzarono i capelli. Era un fenomeno troppo innaturale!

Gli occhi dei cadaveri iniziarono a brillare di rosso quando lo videro. Sembrava che fossero attratti da lui.

Ruggirono e caricarono verso Yi Yun!

Il sangue di YI Yun iniziò a ribollire. Percorso da un’ondata di energia, decise di ignorare lo strano incontro e cominciare ad uccidere qualsiasi nemico!

“Cha!”

La Sciabola Esercito di Mille avanzò e la lama lunga due metri viaggiò nell’aria. I tre cadaveri di fronte a Yi Yun furono divisi in due!

Il metallo sarebbe stato morbido come il tofu di fronte ad Esercito di Mille, cos’era carne putrescente in confronto al metallo?

Yi Yun caricò. Iniziò a menare fendenti in ogni direzione. Un qualsiasi colpo poteva dividere a metà un cavallo; così ogni attacco lacerò tre o quattro cadaveri!

La lama tagliente si mosse senza restrizioni e un corpo dopo l’altro fu spazzato via, schizzando sangue nero ovunque.

Non era una sensazione diversa dal tagliare un’anguria!

Ma ancora più cadaveri iniziarono a fuoriuscire dalle tombe. Ne emergevano circa 4-5 da ogni lapide. A volte anche più di dieci.

Questo flusso sembrava infinito, non importava quanti ne uccidesse.

La sciabola di Yi Yun era già coperta di sangue e di carne putrescente. La sua sciabola divenne estremamente unta, ma sembrava non ci fosse fine a questo massacro.

Aspetta…

All’improvviso a Yi Yun venne un’idea. L’ambiente caotico sembrò tranquillizzarsi all’improvviso.

Il tempo rallentò in modo strano e Yi Yun recuperò la lucidità.

Dal raccogliere erbe alla rupe fino a questo cimitero, poi un incontro con innumerevoli cadaveri che doveva uccidere costantemente…

Tutti questi cambiamenti erano davvero strani.

Questo fenomeno anormale poteva essere causato da un demone!

Yi Yun rabbrividì. Guardò i dintorni. Mentre i cadaveri caricavano incessantemente contro di lui, ad un esame più ravvicinato…

Stranamente Yi Yun sentì un senso di deja vu…

Questi cadaveri… sembravano familiari?

“Puah!”

Un cadavere putrescente lo attaccò, ma Yi Yun rimase a guardare. Non brandì la sciabola, né lo evitò…

L’attacco andò a segno!

Dolore!

Estremo dolore.

Ma Yi Yun sembrava posseduto. Rimase fermo nonostante venisse attaccato e invece chiuse gli occhi.

La sua energia spirituale si interfacciò con il Cristallo Viola e, quando Yi Yun riaprì gli occhi, la sua visuale divenne bianca.

Quando poteva vedere solo energia, non c’erano illusioni, solo verità!

I cadaveri erano tutti scomparsi, in effetti non erano mai esistiti!

Era tutto un’illusione.

Perché sembrava familiare? Perché nella sua vita precedente, Yi Yun aveva visto cadaveri del genere che strisciavano fuori dalle tombe e attaccavano il protagonista di un film che aveva visto.

La scena di questo cimitero era un tema ricorrente comune.

Questa memoria era riaffiorata nella sua mente, trasformandosi in un’illusione che lo aveva attaccato!

Per questo il giovane aveva la sensazione che sembrasse familiare.

Ma perché era successo?

Chi aveva creato queste illusioni?

La montagna di erbe della Divina Città di Tai Ah avrebbe sigillato l’entrata una volta che fosse passato un coltivatore, impedendo agli altri di entrare.

Allora… era stato causato dal fiore del sangue Yang?

<em>’No, non può essere.’</em> Nel libro delle Divine Lande Selvagge c’erano descrizioni dettagliate sul fiore e non aveva abilità del genere.

L’abilità del fiore del sangue Yang era di fare crescere le sue foglie per assorbire il qi Yang quando era al sicuro. Quando fosse stata in pericolo, avrebbe ritratto le foglie e si sarebbe nascosto.

Questa era un’abilità molto semplice, probabilmente non poteva essere nemmeno definita tale. Le erbe spirituali erano inferiori alle bestie della desolazione. Le bestie al livello di un generale o di un sovrano potevano distruggere facilmente una tribù e le specie primordiali potevano demolire una città.

Ma un’erba spirituale non era pericolosa.

Anche le erbe spirituali di più alto livello erano impotenti dopo che venivano raccolte. Il loro fato sarebbe stato di venire gettate in una fornace per elisir.

Il problema era che raccogliere erbe spirituali di alto livello non era facile!

Se non era stato il fiore del sangue Yang a causare le illusioni, allora cos’era stato?

Yi Yun usò più energia spirituale che poteva e la visuale del Cristallo Viola divenne più chiara!

Senza tutte le distrazioni presenti, finalmente Yi Yun lo individuò. Poteva vedere due sfere di energia nella sua visuale.

Una era più grande ed era delle dimensioni di una vasca. Era color rosso sangue e sembrava bruciare come una fiamma. L’energia apparteneva al fiore del sangue Yang!

Precedentemente, quando Yi Yun stava per raccogliere il fiore del sangue Yang, appena prima di toccarlo, era stato teletrasportato in un cimitero, dove aveva incontrato le folle innumerevoli di cadaveri.

E non lontano, c’era una piccola luce che scioccò Yi Yun.

Assomigliava ad un bastone, lunga un piede e spessa quando un polso.

La sua energia era estremamente scura. In confronto al fiore del sangue Yang, era molto meno brillante, ma fece comunque sussultare Yi Yun!

La purezza di questa energia superava ogni sua immaginazione!

Solo l’energia che aveva estratto dalla chimera nella Divina Sala delle Lande Selvagge poteva essere paragonata ad essa.

Cos’è questo?

Simile ad essenza primordiale in quanto a purezza, che sia…

Yi Yun ebbe un’idea. Questo pensiero fece accelerare il suo battito cardiaco e il ritmo con cui respirava.

Che fosse un’erba primordiale?

Sopra il grado celeste, c’erano le erbe primordiali, immortali, primarie e altri tipi diversi di medicine divine.

Queste erbe preziose avrebbero riempito di desiderio perfino un saggio umano!

Nella Divina Città di Tai Ah, gli Anziani occasionalmente avrebbero lasciato la città per esplorare la montagna di erbe. Al loro livello, le erbe di grado celeste, terrestre, mistico e giallo erano tutte inutili. Naturalmente avrebbero cercato solo erbe primordiali!

Le erbe primordiali erano difficili da raccogliere. Ma gli Anziani della Divina Città avrebbero cercato sicuramente di ottenerne una usando la loro coltivazione e le loro capacità.

Il problema principale era… trovarne una!

Anche nella montagna di erbe della Divina Città di Tai Ah c’erano pochissime erbe primordiali. La si poteva trovare solo per un colpo di fortuna!

E l’aspetto più importante era che le erbe spirituali erano dotate di spirito. Avevano modi per nascondersi e confondere il nemico. Così un coltivatore non si sarebbe nemmeno accorto della loro presenza nemmeno se ci fosse passato davanti!

I saggi umani avevano una percezione acuta. Perfino persone con un acume assoluto come Zhong Yi, non potevano competere con i saggi umani.

Il problema era che, quando un saggio umano entrava in una montagna di erbe, l’erba primordiale si sarebbe nascosta lontano, impedendo all’umano di trovarla o raccoglierla.

E per questo era difficile per un saggio umano raccogliere un’erba primordiale!

A Yi Yun vennero in mente diverse idee mentre il suo cuore batteva all’impazzata!

<em>’Calmati! Mi devo calmare!’</em>

Si disse Yi Yun. Sapeva di trovarsi di fronte ad una grande opportunità.

Se avesse potuto raccogliere quell’erba, avrebbe ottenuto grandi benefici.

Ma raccoglierla era più facile a dirsi che a farsi!

La coltivazione di Yi Yun era troppo debole. Un saggio umano poteva raccogliere facilmente un’erba del genere, ma sarebbe stato estremamente arduo per lui!

Tuttavia un livello di coltivazione basso aveva i suoi benefici!

Dato che l’erba primordiale aveva uno spirito, probabilmente aveva una certa quantità di intelligenza e poteva capire la forza del raccoglitore di erbe.

Era perché non lo aveva preso sul serio, perché era debole, che aveva osato comparire di fronte a lui e aveva perfino usato la sua magia per confondere e stuzzicare Yi Yun.

Se Yi Yun fosse stato un saggio umano, sarebbe scappata lontano. Provare ad usare questa magia su un saggio umano sarebbe stato un suicidio.

Il fatto che lo stesse sottovalutando metteva in grande vantaggio Yi Yun!

Naturalmente l’erba primordiale non sapeva che il giovane poteva usare il Cristallo Viola per individuarla.

<em>’Cosa dovrei fare?’</em> Yi Yun si lambiccò il cervello.

Non guardò più l’erba primordiale. Dato che aveva formato uno spirito, se avesse continuato a guardarlo, se ne sarebbe resa conto e sarebbe entrata in allerta.

<em>’Fingerò di non aver trovato la sua posizione e ci penserò dopo!’</em>

Dopo aver fatto questa decisione, Yi Yun finse di essere cascato nell’illusione e camminò stordito nei dintorni, disorientato.

Allo stesso tempo, mantenne la sua visuale bianca. Con la coda dell’occhio, osservò di nascosto l’erba primordiale.

Yi Yun si rese conto che stava ondeggiando vicina, come se si stesse godendo un bello spettacolo.

<em>Questa canaglia!</em>

Come poteva essere contento di venire deriso da un’erba?

<em>Oh?</em>

Yi Yun si rese conto che il fiore del sangue Yang si era rintanato in un angolo della montagna molto isolato. Aveva fatto un tunnel molto più profondo stavolta.

All’improvviso Yi Yun capì. L’erba primordiale aveva usato l’illusione per confonderlo, impedendogli di rubare il fiore del sangue Yang.

Nel momento in cui aveva cercato di raccogliere il fiore, l’erba primordiale era comparsa. Ovviamente non era una coincidenza.

Forse stava proteggendo il fiore del sangue Yang. O aveva scoperto per caso questo fiore del sangue Yang e aveva intenzione di crescerlo per poi assorbirlo.

Alcune erbe primordiali avrebbero cresciuto erbe di grado superiore per poi rubare la loro essenza!

Era simile a come alcune bestie primordiali proteggevano una pianta spirituale per millenni. Quando una pianta spirituale fioriva, la bestia primordiale l’avrebbe inghiottita.

Yi Yun sospettava che fosse questa la situazione dell’erba primordiale!


