---
weight: 1890
title: Capitolo 189 - Giorno Lunare Yin
pubDate: 2024-05-18T05:46:59.414Z
tags:
    - tmw
---


Accompagnato dai bagliori argentati della formazione di teletrasporto, Yi Yun attraversò il passaggio.

Questa era la montagna delle erbe numero 60. Negli ultimi 30 giorni, aveva sempre raccolto erbe qui. Era la montagna di erbe assegnata a Yi Yun in questo periodo di tempo.

I raccoglitori di erbe sarebbero stati mandati in destinazioni a caso e non avrebbero cambiato posizione per diversi mesi. Il vantaggio sarebbe stato che si sarebbero potuti ricordare dei posti in cui avevano già cercato e non avrebbero avuto bisogno di tornare nei luoghi che avevano già visitato.

Se tutti i coltivatori fossero stati assegnati a caso a nuove montagne di erbe, forse avrebbero cercato in posti già esplorati precedentemente da qualcun altro pochi giorni fa.

Yi Yun, con la Maglia del Mercurio Fluido, aveva già esplorato una grande regione di questa montagna delle erbe numero 60.

Yi Yun era particolarmente familiare con la regione a cento chilometri di distanza circa dal Ginseng Celeste dello Yang Viola.

Nel momento in cui attraversò la formazione, Yi Yun riattraversò percorsi familiari e si avvicinò lentamente alla rupe dov’era il fiore del sangue Yang.

In quel momento, Yi Yun Era a circa poche decine di chilometri dalla rupe.

Non aveva fretta di scalarla e continuò a cercare con noncuranza erbe nelle vicinanze.

Non stava allenando tecniche di movimento e si era anche tolto la Maglia del Mercurio. Dopo aver indossato 200 tonnellate per un lungo periodo di tempo, rimuovendola all’improvviso, Yi Yun si sentiva leggero come una colomba, come se potesse quasi volare!

Queste erano le condizioni più ottimali per lui. Visto lo aspettava una battaglia impegnativa, non voleva che qualcosa potesse influenzare negativamente la sua velocità.

“Un altra radice della morte di grado giallo di livello alto. Questo è un tipo di erba velenosa che può essere usata per creare un veleno.” Mormorò tra sé e sé Yi Yun mentre prendeva la radice della morte. Gli alchimisti della Divina Città di Tai Ah non creavano solo elisir dagli effetti benefici, ma anche droghe dagli effetti negativi come veleni, allucinogeni o paralizzanti. C’erano vari tipi di possibilità.

Dopo la radice della morte, trovò un fungo nero, radici del sangue ritorte, erba del cuore viola…

Yi Yun raccolse un’erba dopo l’altra con noncuranza, come se si fosse dimenticato del Ginseng Celeste dello Yang Viola.

Dopo aver raccolto erbe per un intero giorno, si stava avvicinando la notte. Facendo finta di niente, Yi Yun si era già avvicinato alla rupe dov’era il fiore del Sangue Yang.

Yi Yun sapeva che il Ginseng Celeste dello Yang Viola doveva aver scoperto da tempo della sua presenza. Le erbe primordiali erano molto attente. Con i mezzi a disposizione di Yi Yun, provare ad avvicinarsi di nascosto all’erba primordiale era solo una pia illusione.

Mancavano due ore prima della mezzanotte.

Yi Yun alzò lo sguardo al cielo. Non c’era la luna e il cielo era nero come il carbone!

Yi Yun era arrivato alla montagna numero 60 di mattina presto, ma aveva perso tempo deliberatamente prima di arrivare qui. Questo perché voleva aspettare un’opportunità.

Era il primo giorno del mese lunare, il giorno di una “nuova luna”. Senza la luna presente, era il giorno Yin lunare.

Il Qi Yin sarebbe stato più intenso durante il giorno Yin lunare. Tre quarti d’ora dopo la mezzanotte sarebbe stato il momento in cui c’era più qi Yin.

Così Yi Yun aveva scelto questo momento!

Al Ginseng Celeste dello Yang Viola piaceva il qi Yang e divorava erbe dalla natura Yang.

Il giorno lunare Yin tre quarti d’ora dopo la mezzanotte sarebbe stato il momento in cui era più debole.

Così Yi Yun scelse questo momento per attaccare!

Anche così, Yi Yun aveva poca sicurezza di poter colpire il Ginseng Celeste dello Yang Viola con il suo arco Tai Cang.

La velocità dell’erba primordiale era terrificante e la sua velocità di reazione era estremamente veloce!

Negli ultimi giorni, Yi Yun aveva letto ogni informazione sul Ginseng Celeste dello Yang Viola nell’Antologia delle Divine Lande Selvagge.

Aveva paragonato costantemente le sue tecniche di tiro con l’arco con le abilità del Ginseng Celeste dello Yang Viola. La sua conclusione era che, anche se la sua freccia superava la velocità del suono e avesse attaccato da trenta metri di distanza, c’erano molte possibilità che il ginseng l’avrebbe comunque evitato!

E nel momento in cui avesse fallito, non avrebbe avuto più la minima possibilità di catturarlo in futuro.

Così Yi Yun doveva prendere in considerazione ogni fattore possibile.

<em>’Vedremo se le tue tecniche di scavo sono più forti delle mie frecce!’</em> Pensò Yi Yun mentre balzava!

<em>Cha!</em>

Camminando silenziosamente, Yi Yun salì sulle rocce della rupe portando un cesto di erbe in spalla. Era cento volte più agile di una scimmia e scalò facilmente la rupe come se fosse una pianura.

Di notte c’era una fredda brezza di montagna che penetrava nelle ossa.

In cima, lo scheletro consumato si era disperso e le raffiche di vento ci soffiavano contro.

Il Qi Yin era estremamente denso sulla cima della rupe!

In questa terra, sarebbero apparsi spiriti in momenti del genere.

Yi Yun rimase sulla cima per un po’ e chiuse gli occhi per concentrarsi. Quando interfacciò la sua energia spirituale al Cristallo Viola, poteva sentire che qualcosa lo stava guardando.

Era il Ginseng Celeste dello Yang Viola!

Grazie all’artefatto divino, Yi Yun era molto sensibile all’energia circostante. Anche così, non poteva capire l’esatta posizione dell’erba primordiale.

Ma a causa del denso qi Yin, risaltava una sottile scia di qi Yang. Doveva appartenere al Ginseng Celeste dello Yang Viola.

Questa erba primordiale non si accorse di essere stata avvistata, probabilmente per lei Yi Yun era come un coniglio selvatico che era entrato nel suo territorio e non era nulla di rilevante.

L’erba primordiale era esistita per migliaia di anni, aveva visto innumerevoli coltivatori. Questi idioti non l’avevano mai trovata.

Alcuni esperti avevano provato a catturarla, ma non avevano potuto minacciarla. Occasionalmente dei saggi sarebbero venuti a scalare la montagna numero 60. Solo allora l’erba primordiale sarebbe stata in allerta e si sarebbe nascosta. Così era rimasta al sicuro.

Data la forza di Yi Yun, l’erba primordiale non si sentiva affatto in pericolo.

Nell’oscurità, Yi Yun rimase in silenzio. Contò di nascosto il passare del tempo e mancavano ancora altre due ore prima del momento decisivo.

Yi Yun estrasse la Sciabola Esercito di Mille, anche se non poteva capire dov’era il ginseng usando la visuale del Cristallo Viola, aveva già trovato il fiore del Sangue Yang.

Il fiore del Sangue Yang era cento metri a sinistra ed era sepolto nelle profondità del terreno!

Yi Yun era arrivato nel posto dove prima lo aveva trovato.

C’era ancora il buco che aveva scavato.

Yi Yun mostrò un’espressione incuriosita e mormorò tra sé e sé: “Non è il posto dove ho trovato il fiore del Sangue Viola la scorsa volta…? Non so perché, ma quando stavo per raccoglierlo, all’improvviso sono usciti cadaveri da delle tombe. Ne ho uccisi molti, ma dopo un po’ di tempo non ho capito cos’è successo. Quando mi sono svegliato, ero rimasto ferito e i corpi e il fiore del Sangue Viola erano scomparsi. Come un sogno…”

Non lontano, il Ginseng Celeste dello Yang Viola stava guardando in silenzio questo umano interessante.

Aveva una certa intelligenza e poteva capire le parole di Yi Yun.

Gli umani erano davvero una specie stupida. Potevano essere influenzati da una magia senza saperlo e pensare di esserselo sognato.

Questa stupida specie voleva perfino provare a raccogliere il fiore del Sangue Yang. Come si illudeva.

Dopo che Yi Yun continuò a sembrare confuso per molto tempo, iniziò a menare fendenti verso il basso.

“Peng!”

Schizzando suolo e rocce, creò una profonda fessura nel terreno.

Yi Yun esitò e sporse una mano. Tastò il terreno nell’oscurità ma naturalmente non trovò nulla.

Mormorò tra sé e sé: “Non era qui la scorsa volta? Questo fiore del Sangue Yang… è scappato?”

Vedendo quanto era stupido, se il ginseng celeste avesse potuto fare un’espressione avrebbe pianto dal ridere.

<em>Gli umani sono tutti così idioti? Non sa nemmeno di essere stato colpito da un’illusione, ma è così ingenuo da pensare di poter trovare un fiore del sangue Yang nello stesso posto.

Quanto era stupido!</em>

In quel momento Yi Yun cambiò posto e iniziò a scavare.

Naturalmente fallì anche stavolta.

Yi Yun non perse coraggio e si tirò su le maniche. Cominciò a scavare ovunque, ogni fossa era profonda quasi un metro.

Per l’erba primordiale il suo comportamento era divertente.

Ma lentamente diventò seria quando si rese conto che si stava avvicinando lentamente al fiore del sangue Yang.

<em>Era… era una coincidenza?</em>

Yi Yun stava quasi raggiungendo il fiore del Sangue Yang!

Vedendo che gli scavi di Yi Yun stavano diventando più meticolosi e profondi, l’erba primordiale giunse alla conclusione che avrebbe trovato davvero il fiore di questo passo!

Era solo fortuna?

Naturalmente il ginseng celeste non voleva che Yi Yun rubasse il suo fiore.

All’improvviso pensò che la lezione che aveva dato allo stupido umano non fosse stata abbastanza efficace. Stavolta doveva conciarlo per le feste, con la speranza di poterlo uccidere e risolvere il problema una volta per tutte.


