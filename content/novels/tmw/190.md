---
weight: 1900
title: Capitolo 190 - Doppie Formazioni
pubDate: 2024-05-18T06:46:59.414Z
tags:
    - tmw
---


Uccidere un umano era difficile per il Ginseng Celeste dello Yang Viola.

Le erbe spirituali erano diverse dalle bestie della desolazione, avevano certe carenze innate.

Quando un’erba coltivava fino a diventare un’erba primordiale o immortale, anche se la durata della sua vita si allungava di molto, non poteva sfuggire al suo fato di venire raccolta o catturata.

Alcune erbe primordiali erano perfino inferiori al Ginseng Celeste dello Yang Viola. Perfino un’erba primordiale non poteva scappare attraverso l’acqua o l’erba, e poteva solo rimanere ferma per poi venire raccolta dagli umani o mangiata da una bestia della desolazione.

Specie del genere avevano poche possibilità di diventare un’erba primordiale.

Solo se fossero cresciute in posti nascosti dove non potevano essere trovate avrebbero avuto diecimila anni a disposizione per assorbire essenza del cielo e della terra.

Alcune di esse erano sotto la protezione di una forte bestia della desolazione. Altre sarebbero state sorvegliate da una bestia primordiale per millenni e sarebbero state divorate dopo essere state protette fino alla maturazione.

Solo in tali circostanze avrebbero avuto l’occasione di diventare un’erba primordiale.

In quel momento, era semplice per il Ginseng Celeste dello Yang Viola usare la sua magica per confondere Yi Yun, ma non era facile ucciderlo.

Doveva assorbire essenza del mondo e qi yang puro per altri diecimila anni per formare un’illusione magica che avrebbe potuto davvero uccidere.

Anche se non era facile per il ginseng uccidere, poteva immergere la vittima in una visione terrificante, confondendola al punto da farla crollare mentalmente e farla impazzire.

Se l’umano fosse morto impazzendo, avrebbe potuto usare il suo cadavere come concime per il fiore del sangue Yang.

Il Ginseng Celeste dello Yang Viola iniziò a radunare energia. Condensò lentamente un po’ di qi Yang puro dall’ambiente attorno.

Si stava avvicinando la mezzanotte del giorno lunare Yin. Il qi Yang puro nei dintorni era diminuito al massimo.

I poteri del Ginseng Celeste dello Yang Viola erano calati del 30%, ma nonostante questo, l’erba primordiale non pensava che un giovane negli stadi intermedi del Sangue Viola avrebbe potuto minacciarlo.

Figuriamoci lo stadio del Sangue Viola, perfino lo stadio delle fondamenta Yuan non erano nulla. Il mezzo di sopravvivenza migliore per il ginseng celeste era la sua capacità di mimetizzarsi. A meno che non fosse un saggio, nessun umano avrebbe potuto individuare la sua presenza.

Mentre stava radunando energia e stava per lanciare un attacco contro Yi Yun, il Ginseng Celeste dello Yang Viola si era reso conto che Yi Yun si era chinato e stava posando due oggetti a terra.

Erano due dischi dal dianetro di trenta centimetri circa, uno era nero e l’altro era blu ghiaccio.

Sembravano rozzi ed erano coperti da numerose rune. Assomigliavano ad un guscio di tartaruga non appariscente.

Nonostante il Ginseng Celeste dello Yang Viola avesse una certa intelligenza, non capiva nulla di formazioni, tecniche della desolazione o di coltivazione.

Solo gli umani si dedicavano alla coltivazione, alla creazione di amuleti o di formazioni.

In termini di durata della vita, forza o affinità con il qi vitale del mondo, gli umani erano inferiori alle altre specie. Gli umani potevano sopravvivere nelle lande selvagge della desolazione, mantenendo uno stretto controllo sui loro territori grazie alla loro creatività, la loro capacità di apprendere e la creazione di eredità.

Era impossibile per un’erba spirituale imparare come usare formazioni o amuleti.

Il Ginseng Celeste dello Yang Viola non sapeva qual era la funzione dei due oggetti posati a terra. Pensava che un adolescente non fosse una minaccia, ma visto che era cauta, continuò a tenere d’occhio dove Yi Yun aveva messo i due dischi.

Non era preoccupata. Perché una volta che avesse lanciato il suo potente attacco magico, la mente di Yi Yun sarebbe crollata. Così non importava che disco avesse posato a terra.

Era tarda notte e le nuvole avevano bloccato le stelle. Yi Yun stava contando silenziosamente a mente.

Mancava circa un minuto dai tre quarti dopo la mezzanotte.

Yi Yun rallentò il ritmo del suo respiro e tornò al picco delle sue condizioni ottimali.

Lentamente il qi Yin attorno diventò più denso.

Perfino i due dischi che aveva posato a terra stavano emanando un lieve fresco Yin, erano freddi al tocco.

Anche questi due dischi erano stati immersi nella notte lunare Yin ed emanavano aria mescolata a qi del mondo.

Una delle formazioni era iscritta con una formazione lunare Yin e l’altra con una barriera della cicala.

Entrambi i dischi erano stati costruiti da maestri di formazioni. A parte usare le rune scaglie di drago per comprare la perla della Furia Divina, aveva speso la maggior parte la maggior parte dei suoi soldi per queste due formazioni.

Sulla formazione lunare c’era appiccicato un amuleto viola pallido. Era un interruttore economico.

Questo amuleto era connesso alla mente di Yi Yun. Finché lo avesse desiderato, l’amuleto avrebbe attivato immediatamente la formazione lunare Yin.

Ora che si era preparato, stava arrivando lentamente il momento decisivo.

Quando la densità di qi Yin lunare stava raggiungendo l’apice, Yi Yun sentì un gelo che sembrava potersi infiltrare nel suo midollo.

Yi Yun tese i muscoli e puntò al fiore del sangue Yang facendo finta di procedere a caso!

In quel momento…

<em>Weng!</em>

Risuonò un rimbombo nelle orecchie di Yi Yun!

Yi Yun sentì un enorme impatto contro la sua anima e dolore alla testa. Era l’attacco psichico del Ginseng Celeste dello Yang Viola!

Questo attacco psichico era dieci volte più intenso rispetto alla volta precedente. Era chiaro che il Ginseng Celeste dello Yang Viola avesse radunato abbastanza energia da distruggere la sua anima!

Ma prima di entrare nella montagna delle erbe, Yi Yun aveva preso un elisir della Chiarezza Mentale. Lo aveva preparato in anticipo. Anche se non era costoso, era sufficiente.

Dopo aver sentito dolore, Yi Yun sentì una corrente di potere alleviante precipitarsi dal suo dantian nella sua anima, ripulendo la sua mente come acqua rinfrescante e diminuendo il dolore.

Yi Yun sapeva che il trucco migliore del Ginseng Celeste dello Yang Viola stava nel suo attacco magico. Come poteva non prepararsi in anticipo ad affrontarlo?

Yi Yun aveva il campo visivo del Cristallo Viola, così insieme all’elisir della Chiarezza Mentale, recuperò la lucidità mentale in quasi in un istante!

Ma non c’era abbastanza tempo per attaccare il Ginseng Celeste dello Yang Viola. Yi Yun sapeva che, anche ad una distanza di trenta metri, c’era la possibilità di mancare l’erba primordiale.

Yi Yun poteva colpire un bersaglio immobile o qualcosa che si muoveva con fare regolare ad una distanza di dieci chilometri. Ma non avrebbe avuto la possibilità di deviare la sua freccia se il suo bersaglio avesse schivato.

Il Ginseng Celeste dello Yang Viola era troppo veloce!

Il dardo di Yi Yun forse non avrebbe potuto raggiungerlo; così il solo modo per colpirlo era prevedere la prossima mossa del Ginseng Celeste!

Yi Yun stava aspettando l’ultima opportunità.

In quel momento, l’ambiente di Yi Yun si stava trasformando lentamente.

La rupe era diventata una vasta landa selvaggia e l’odore del terreno assalì le sue narici.

<em>Boom! Boom! Boom!</em>

La terra tremò mentre un gigante delle dimensioni di una piccola montagna caricava verso Yi Yun con un impeto inarrestabile.

Dopo l’attacco psichico, seguì subito un’illusione magica.

.Yi Yun non aveva più dubbi, né esitazione in confronto alla prima volta che era entrato in questa illusione.

Era il paesaggio che aveva visto quando era entrato per la prima volta nella Divina Città di Tai Ah. Erano le lande selvagge che aveva visto dall’aeronave.

Così Yi Yun finse di essere confuso dall’illusione. Estrasse la Sciabola Esercito di Mille e caricò verso il gigante.

Dopotutto era solo un’illusione. Yi Yun non aveva paura, così non doveva temere la potenza bestia della desolazione.

“Cha!”

Menò un fendente verso il basso con la Sciabola Esercito di Mille. Una potente bestia della desolazione che nel mondo reale avrebbe potuto uccidere Yi Yun in un istante fu divisa a metà da Yi Yun!

Mentre la sciabola formava immagini residue e rifletteva bagliori freddi, la Sciabola Esercito di Mille iniziava a macchiarsi di sangue!

Un terrificante gigante dopo l’altro venne fatto a pezzi da Yi Yun!

Yi Yun stava schivando e avanzando nel caos apparente, avvicinandosi lentamente all’erba primordiale!

Trenta metri!

Ventisette metri!

Ventiquattro metri!

Mentre si avvicinava lentamente, Yi Yun trattenne il respiro mentre contava la distanza tra di loro.

Finse di essere ancora intrappolato nell’illusione, ma nel mondo reale stava lanciando attacchi letali!

Proprio quando arrivò a ventiquattro metri dal Ginseng Celeste, l’erba primordiale alla fine entrò in allerta!

Anche se sottovalutava Yi Yun, la sua natura da erba primordiale la spingeva ad evitare gli esseri umani.

Arretrò di nascosto all’indietro poco a poco, ma non si ritirò di molto, altrimenti non sarebbe riuscita a continuare ad attaccare Yi Yun.

Vedendo l’erba primordiale che si ritirava, Yi Yun si inquietò lievemente. Il suo piano di avvicinarsi lentamente a Ginseng Celeste dello Yang Viola non era più fattibile.

In effetti le erbe primordiali erano naturalmente caute. Avrebbero scelto istintivamente di rimanere a distanza anche se il loro avversario non fosse stato una minaccia.

Così, cercare di ridurre le distanze tra lui e l’erba primordiale entro i tre metri prima di usare la sciabola per attaccare non era fattibile.

Yi Yun doveva contare sul suo arco e sulle frecce per lanciare il suo attacco fatale!


