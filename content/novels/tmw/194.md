---
weight: 1940
title: Capitolo 194 - Sfera di Sangue nella Fronte
pubDate: 2024-05-18T10:46:59.415Z
tags:
    - tmw
---


Yi Yun osservò con attenzione la piccola perla. Era delle dimensioni di un fagiolo verde ed era coperta da vene.

Era nell’asse centrale del suo corpo ed era percorso dai meridiani Ren e Du Mai. E Yi Yun aveva scoperto che, quando l’energia nei suoi meridiani scorreva attraverso la sfera di sangue, ne rimaneva una certa quantità dentro.

<em>’Cos’è questo?’</em>

Perché era apparso all’improvviso qualcosa in mezzo alla sua fronte?

Yi Yun ebbe un’idea. Si rese conto che questa sfera di sangue assomigliava ad un occhio.

Un occhio?

<em>Che sia…

L’Occhio Celeste?!</em>

Yi Yun rimase scioccato!

L’Occhio Celeste era nella fronte.

Quando i guerrieri raggiungevano un certo livello, potevano aprire i loro Occhi Celesti.

Non era facile aprirlo. Prima dovevano formare la palla dell’occhio celeste.

Yi Yun ripensò ai libri che aveva letto al riguardo. Era sempre più convinto che questa sfera di sangue nel suo cervello fosse l’Occhio Celeste!

I guerrieri che aprivano l’Occhio Celeste avrebbero avuto una percezione straordinaria.

Era difficile capire dall’esterno il livello di coltivazione di un guerriero ordinario, ma una volta aperto l’Occhio Celeste si poteva comprendere il livello d’energia di un altro esperto di grado simile.

Quando Yi Yun aveva incontrato per la prima volta Lin Xintong e il suo maestro, il vecchio Su era riuscito a capire con una sola occhiata il livello di coltivazione del giovane. Aveva anche visto che Yi Yun aveva raggiunto lo stadio del Corpo Temprato, Pulsazione del Drago.

Questo perché il vecchio Su aveva aperto l’Occhio Celeste.

Anche il Ginseng Celeste dello Yang Viola era stato in grado di leggere il livello di coltivazione di Yi Yun. Questo perché il suo potere psichico era molto più forte dei tipici guerrieri.

Così, si poteva dire che il Ginseng Celeste dello Yang Viola avesse aperto il suo Occhio Celeste.

Era molto difficile aprire l’Occhio Celeste.

Molti guerrieri allo stadio delle fondamenta Yuan, inclusi i Mille Case delle truppe del Drago Brillante, forse non avrebbero nemmeno aperto i loro Occhi Celesti o non avrebbero nemmeno formato la loro palla dell’occhio celeste.

Yi Yun all’inizio aveva pensato che avrebbe avuto bisogno di raggiungere lo stadio delle fondamenta Yuan prima di poter formare la palla dell’occhio celeste e sarebbe riuscito ad aprire l’Occhio Celeste solo negli stadi avanzati delle fondamenta Yuan.

Ma Yi Yun aveva completato questo passo dopo aver digerito il Ginseng Celeste dello Yang Viola e aver usato il Cristallo Viola per assorbire alla perfezione l’energia spirituale. Così avrebbe potuto aprire il suo Occhio Celeste non appena avesse raggiunto gli stadi iniziali delle fondamenta Yuan!

I guerrieri dotati di un Occhio Celeste non solo potevano individuare pericoli con molta più precisione, ma avevano anche più possibilità di trovare opportunità. Anche il loro potere combattivo sarebbe aumentato di molto. La loro percezione acuta avrebbe potuto individuare i punti deboli di un nemico e questo era un grandissimo vantaggio.

“Il Ginseng Celeste dello Yang Viola in effetti è un’erba primordiale…” Yi Yun si stava rallegrando. Si poteva dire che ogni fattore fosse a suo favore.

Yi Yun era sicuro di aver formato la palla d’occhio Celeste negli stadi intermedi del Sangue Viola molto prima rispetto ai geni delle famiglie reali o dei clan reclusi!

Dopo aver formato la palla d’occhio celeste, Yi Yun poteva percepire l’ambiente attorno ad occhi chiusi.

Era una sensazione indescrivibile.

Sembrava si fosse levato al cielo e che stesse guardando questo mondo colorato da una prospettiva completamente diversa.

Usando la sua percezione per sondare l’ambiente, Yi Yun poteva contare quanta ghiaia e particelle d’osso c’erano attorno a lui. Poteva sentire ogni fessura nel suolo.

Yi Yun poteva anche individuare i punti deboli delle pietre e delle ossa. Se li avesse toccati anche lievemente, li avrebbe distrutti.

Quando Yi Yun tentò di interfacciare la sua energia spirituale con il Cristallo Viola, rimase scioccato dalla scena che vide.

In passato, la sua visuale d’energia era composta solo da un gruppo di puntini luminosi. Quei puntini luminosi simboleggiavano l’energia e Yi Yun poteva capirne solo la posizione e dov’era più intensa. Non poteva sapere cosa rappresentava quell’energia.

Ora però, usando la palla dell’occhio celeste e il Cristallo Viola, era tutto diverso!

Nella sua visuale d’energia, ogni sfera d’energia era più chiara e si era perfino evoluta fino ad assumere l’aspetto di ciò che rappresentava.

C’erano montagne, correnti e foreste!

Yi Yun si rese conto di cos’era successo.

Tutto in questo mondo conteneva energia.

Anche un cristallo di ghiaccio o una roccia possedevano energia.

Ma visto che la loro energia era debole, prima non aveva potuto individuarla.

Ora però, dopo aver formato l’Occhio Celeste, Yi Yun poteva vedere tutto chiaramente.

Era una sensazione miracolosa. Era davvero affascinato.

Yi Yun era convinto che, dopo aver aperto l’Occhio Celeste, anche il suo controllo sul Cristallo Viola sarebbe aumentato.

In tal caso, se fosse andato nella Divina Sala delle Lande Selvagge, cosa sarebbe successo se avesse usato il Cristallo Viola per assorbire l’energia della chimera?

Yi Yun si leccò le labbra con anticipazione.

Non vedeva l’ora di tornare nella Divina Città di Tai Ah.

Yi Yun si alzò di scatto!

Aveva digerito completamente l’energia del Ginseng Celeste dello Yang Viola.

Allo stesso tempo il suo corpo era stato iniettato con pura energia Yang dal Ginseng Celeste dello Yang Viola. Se uno avesse guardato dentro il suo organismo, avrebbe scoperto che il suo sangue era coperto da un lieve strato dorato.

Strinse i pugni e le sue giunture crepitarono!

La pura energia Yang ribollì nel suo corpo e Yi Yun sentì che la sua forza era aumentata drasticamente!

Era avanzato negli stadi intermedi del Sangue Viola.

Questo assorbimento di energia non solo aveva consolidato il suo livello, aveva portato molti miglioramenti.

Dopo aver integrato l’energia Yang nel suo organismo, la sua forza era aumentata di netto!

Yi Yun aveva la sensazione che si celasse un vulcano dall’energia infinita nel suo corpo, sembrava pronto ad eruttare!

Menò un fendente con la sciabola Esercito di Mille!

<em>Cha!</em>

Creò una lama di qi tagliente che creò un solco profondo quasi trenta metri.

Bene!

Yi Yun era molto soddisfatto della forza di questa mossa.

Gli venne un’idea e tirò fuori la Maglia del Mercurio Fluido dal suo zaino. Di solito il peso di 200 calderoni sarebbe stato un ostacolo per le sue tecniche di movimento.

Ma ora aveva solo la sensazione di indossare un’armatura leggera.

La sua forza era aumentata drasticamente!

Yi Yun iniziò a sperimentare aumentando il peso della Maglia del Mercurio fluido.

Da 200 calderoni, passò a 300, fino a 500 calderoni!

Un peso così intenso i piedi di Yi Yun sprofondarono nel suolo!

Sentì pressione solo a 500 calderoni di peso, tuttavia non era il suo limite.

Usando un po’ di energia, Yi Yun era convinto che avrebbe potuto aumentare la sua forza fino a 600 calderoni.

Lo sguardo del giovane si accese. L’erba primordiale era all’altezza della sua fama. Come poteva essere comune un oggetto desiderato perfino da un saggio?

Nel Regno Divino di Tai Ah, sia nelle famiglie reali che in quelle recluse, i giovani eroi non avrebbero potuto godere di risorse come un’erba primordiale. Sarebbe stato uno spreco.

Ma Yi Yun adesso aveva l’erba primordiale, l’energia delle specie primordiali e ogni risorsa di coltivazione. Erano le risorse migliori in assoluto!

Yi Yun camminò verso il disco della formazione lunare Yin spaccato. Menò un fendente verso il basso con la sciabola Esercito di Mille.

La roccia si aprì e, a tre metri di profondità, Yi Yun scavò il fiore del Sangue Yang che aveva perso la sua lucidità.

Allora, l’attacco di Yi Yun verso il fiore del Sangue Yang era stato una finta, ma anche così, quando la perla della Furia Divina era esplosa, il fiore del Sangue Yang era stato influenzato e aveva perso una grande quantità del suo spirito.

Se non fosse stato per i tre metri di suolo a proteggerlo, forse sarebbe stato fatto a pezzi.

Yi Yun sigillò il fiore del Sangue Yang gravemente danneggiato nella scatola di giada. Era già mezzogiorno.

Yi Yun aveva richiesto sette giorni consecutivi per raccogliere erbe. Durante questi tre giorni e mezzo, era riuscito a catturare il Ginseng Celeste dello Yang Viola.

“È il momento di tornare indietro. Mi chiedo quale sarà la ricompensa.”

La Divina Città gli avrebbe dato una ricompensa appropriata anche se l’erba primordiale era gravemente danneggiata.

Era un’erba che i saggi avevano difficoltà ad ottenere. Yi Yun era pieno di anticipazione!

Ma avrebbe dovuto scegliere le sue parole con attenzione mentre spiegava come l’aveva catturata.

…..

Mentre Yi Yun stava digerendo l’energia del Ginseng Celeste dello Yang Viola, i coltivatori della Divina Città di Tai Ah stavano ancora facendo la loro coltivazione di routine…

Nel campo di allenamento della Divina Città di Tai Ah, un gruppo di giovani erano sull’attenti sotto il sole cocente.

Questi giovani indossavano tutti divise di allenamento pesanti. Sotto il sole, il sudore sui loro muscoli sembrava un po’ lucente.

Il capo di questo gruppo di giovani era zucca pelata Qin.

C’erano anche Zhou Kui, Xu Zheng e Song Zijun, che erano rivali o amici di Yi Yun.

Zucca pelata Qin aveva le mani dietro la schiena ed era nel bel mezzo del campo di allenamento. Stava esaminando le reclute di fronte a lui.

C’era il muro di tungsteno viola dietro di lui!

Quando zucca pelata Qin li aveva portati qui ad allenarsi, l’obiettivo era stato di inserire la Freccia Primaria nel muro di tungsteno viola. Allora, sia Zhou Kui che Yi Yun non erano riusciti a farcela.

Zucca pelata Qin aveva dato loro un mese di tempo. Chiunque avesse potuto inserire tre Frecce Primaria nel muro di tungsteno viola sarebbe stato ricompensato con due ore di tempo di coltivazione nella Divina Sala delle Lande Selvagge!

E ora il mese di tempo era scaduto.

Era il momento di vedere i risultati di queste reclute!

Oggi i giovani erano stati guidati di mattina presto nel campo di allenamento.

Durante questo periodo di tempo, l’autorità di zucca pelata Qin era diventata inquestionabile. Nessuno avrebbe osato fare tardi.

Zucca pelata Qin gettò un’occhiata attorno e fu soddisfatto da tutti questi giovani puntuali, ma… dopo un secondo, la sua soddisfazione sparì.

Si accigliò perché aveva notato che mancava qualcuno, Yi Yun non era arrivato!

“Oh? Dov’è Yi Yun?” Zucca pelata Qin puntò Song Zijun con uno sguardo da falco.

Zucca pelata Qin sapeva che Song Zijun e Yi Yun erano venuti dalla stessa divisione delle truppe del Drago Brillante, così naturalmente si era rivolto a Song Zijun!


