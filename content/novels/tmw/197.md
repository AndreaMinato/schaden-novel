---
weight: 1970
title: Capitolo 197 - I motivi di Yi Yun
pubDate: 2024-05-18T13:46:59.416Z
tags:
    - tmw
---


“È stata davvero una fortuna per me poter raccogliere quest’erba. È successo così…” Yi Yun strascicò le parole. Si assicurò che non mancasse nulla nella storia che si era inventato.

“Negli ultimi giorni ho raccolto diligentemente erbe nella montagna numero 60. La scorsa notte mi sono ritrovato vicino al picco di una montagna. Ho visto un lampo a qualche centinaia di chilometri. Sembrava che stesse piovendo laggiù.”

“Ma… mentre quando piove i fulmini di solito sono viola bluastri, questo fulmine era color rosso sangue. Ma visto che era troppo lontano, non l’ho visto bene. Anche così, non pensavo di aver visto male.”

“Fin da piccolo ho avuto un senso inspiegabile e un intuito per fenomeni strani. Quel fulmine mi è sembrato bizzarro e ho pensato che stesse accadendo qualcosa di anormale. Così mi sono precipitato laggiù ad indagare.”

“Sono corso a tutta velocità fin lì, ma quando sono arrivato, il fulmine si è fermato. Dal suolo e dalle piante ho visto ovvi segni di come un fulmine ha colpito l’area.”

“Ho sondato con attenzione l’ambiente e ho trovato un’insolita quantità di qi Yin e Yang nell’area. Non so cos’è successo. Mi ha ricordato delle descrizioni in alcuni libri di come appaiono tesori e creano alcuni fenomeni. Così ho pensato che avesse a che fare con un tesoro!”

“Così ho cercato con attenzione attorno. Ho scavato per quasi un metro nel terreno e non mi sono perso nemmeno una foglia. Dopodiché ho scoperto questo fiore del Sangue Yang…”

“Era sepolto in profondità ed era già danneggiato. Il suo succo era mischiato con il fango, ma anche allora sono riuscito a riconoscerlo.”

“Mi sono riempito di gioia quando ho scoperto l’erba di grado celeste. Ho tirato fuori una scatola di giada e ho sigillato il fiore del Sangue Yang per impedire che perdesse essenza erbacea. All’improvviso però ho scoperto che l’ambiente attorno è cambiato. È stato come se avessi viaggiato attraverso un tunnel spazio temporale. All’improvviso mi sono ritrovato nel bel mezzo delle divine lande selvagge. C’erano fulmini nel cielo e una grande quantità di bestie della desolazione che caricavano contro di me da ogni direzione!”

“Sono stato colto dal panico e ho tirato fuori la Sciabola Esercito di Mille per affrontarle. Tuttavia ho pensato che qualcosa non tornasse. Come può il paesaggio cambiare all’improvviso?”

“La mia percezione è sempre stata diversa da quella degli altri, anche quando ero più piccolo. Mi sono calmato velocemente e ho esaminato l’ambiente attorno. All’improvviso ho avuto la sensazione che le bestie che stavano per assalirmi in realtà non esistessero. Era tutto un’illusione.”

“Mi sono reso conto che qualcosa stava cercando di farmi del male! Non sono riuscito a trovarla, ma immaginavo che fosse una creatura incredibile.”

“In quel momento ho sentito dolere la testa, come se qualcosa fosse entrato nella mia testa. Sono quasi impazzito, ma mi sono reso conto che se non avessi potuto sopportarlo, sarei stato spacciato. Ho mantenuto il mio ultimo briciolo di lucidità e, con il mio arco Tai Cang, ho tirato una freccia per la disperazione.”

“Questa freccia è stata modificata in modo particolare da me. Ci ho incastonato una Perla della Furia Divina che ho comprato prima.”

“Una Perla della Furia Divina?” Intervenne all’improvviso Wang. Naturalmente sapeva quali erano i punti deboli del Ginseng Celeste dello Yang Viola. Era troppo una coincidenza. La freccia che Yi Yun aveva preparato prima era la nemesi del Ginseng Celeste!

“Sì…” Yi Yun si grattò la testa con vergogna. “Ho sentito che il campo delle Divine Lande Selvagge ha un alto tasso di mortalità. Visto che temevo per la mia incolumità, con le prime rune scaglie di drago che ho guadagnato, ho comprato un oggetto per difendermi. Non mi aspettavo di usarlo così presto. Sono davvero fortunato.”

Vedendo lo sguardo innocente di Yi Yun e come ripeteva continuamente la parola “fortuna”, le palpebre di Wang continuarono a fremere. Il motivo per cui aveva comprato la perla della Furia Divina era perché temeva di morire…

Un ragazzino agli stadi intermedi del Sangue Viola aveva comprato una perla della Furia Divina per difendersi!

Assolutamente… senza parole!

Ciò che era più oltraggioso era che questa perla della Furia Divina si era rivelata proprio utile. Questa fortuna era troppo assurda!

Yi Yun non temeva di menzionare la perla della Furia Divina. Non parlò però della formazione lunare Yin e quella della cicala.

Perfino Zhao Qingcheng non sapeva che oggetti aveva comprato nella pagoda dei Diecimila.

Anche se qualcuno avesse indagato in futuro, la pagoda dei Diecimila non registrava le transazioni fatte, come avrebbe saputo chi aveva comprato cosa tra quei milioni di oggetti.

“E hai colpito quest’erba così?” Chiese Wang.

“È andata così. Allora il mio briciolo di lucidità era come una piccola barca in un enorme oceano. Poteva scomparire da un momento all’altro. Ho tirato più frecce che potevo. Per quanto riguarda la direzione, ho seguito il mio istinto. Non sapevo nemmeno dove stavo mirando. Ho solo sentito che se non avesse attaccato, probabilmente sarei morto.”

“In seguito c’è stata una grossa esplosione. Sono stato scaraventato via dallo scoppio e sono quasi svenuto.”

“Dopo aver cercato di non perdere i sensi, ho iniziato a cercare attorno. Immaginavo che qualcosa di formidabile mi avesse attaccato, così ho cercato di scoprire cos’era.”

“L’ambiente attorno è diventato terra bruciata. Il fiore del Sangue Yang era finito di nuovo sepolto nel suolo ed è rimasto ancora più danneggiato. Ho cercato con attenzione e ho ribaltato ogni roccia, e alla fine ho trovato un oggetto simile ad una carota a quasi un metro di profondità. Non era appariscente, ma sapevo che era qualcosa di spettacolare!”

La storia che si era inventato era un misto di verità e falsità. Ma tutto era basato su alcuni fatti.

Wang ascoltò con attenzione la storia. Quando Yi Yun finì di parlare, gli diede un’occhiata strana.

La fortuna di Yi Yun era davvero assurda!

Il fulmine che aveva visto da qualche chilometro di distanza probabilmente era una calamità celeste.

Una grande quantità di erbe primordiali si sarebbe evoluta lentamente, ma alcune avrebbero attraversato una varietà di occasioni fortunate e a volte avrebbero creato piccole calamità.

Queste calamità erano imprevedibili e di solito avrebbero colto alla sprovvista l’erba primordiale.

Una calamità celeste del genere avrebbe migliorato la sua evoluzione, ma se non fosse resistita sarebbe stata distrutta.

Secondo gli antichi libri, il fulmine rosso sangue che Yi Yun aveva visto era una caratteristica particolare della calamità celeste del Ginseng Celeste dello Yang Viola.

Dopo una calamità un’erba primordiale sarebbe stata nelle sue condizioni più deboli!

A questo punto, le capacità di occultamento di un’erba primordiale, il potere d’attacco e le sue capacità di fuggire sarebbero diminuite drasticamente.

Dopo essere sopravvissuta ad una calamità, un’erba primordiale si sarebbe nascosta per riprendersi lentamente.

Questo Ginseng Celeste dello Yang Viola probabilmente l’aveva fatto, ma Yi Yun era apparso in quel momento e aveva scoperto il fiore del Sangue Yang che stava crescendo.

Sentendo le descrizioni di Yi Yun, Wang pensò che questa calamità doveva essere arrivata all’improvviso. Questo Ginseng Celeste dello Yang Viola doveva essere stato colto dal panico, indebolendolo di molto.

In quel momento, il fiore del Sangue Yang, che poteva aiutarlo a riprendersi velocemente, era troppo importante per il Ginseng Celeste dello Yang Viola.

Come poteva Yi Yun rubare il fiore del Sangue Yang? Così aveva ignorato le sue ferite e aveva attaccato Yi Yun.

Normalmente non sarebbe stato un problema. Yi Yun era ancora giovane e aveva una coltivazione limitata. Anche se era molto indebolito, non era sorprendente che il Ginseng Celeste dello Yang Viola potesse gestire Yi Yun.

Ma il giovane era stato straordinariamente saldo mentalmente. Così giovane e con la sua mera coltivazione negli stadi intermedi del Sangue Viola, era riuscito a fuggire dall’illusione. Questo non aveva dato altra scelta al Ginseng Celeste se non aumentare il suo attacco psichico, esaurendo il suo qi Yang.

Ma ciò che rendeva più perplessa e allarmata Wang era il fatto che Yi Yun avesse usato il suo intuito per guidarlo mentre era colto da un’illusione. Usando la perla della Furia Divina che aveva preparato in anticipo, aveva ucciso il Ginseng Celeste dello Yang Viola!

Era troppo ridicolo!

Ma… pensandoci ulteriormente, una perla della Furia Divina fatta da un esperto, un attacco dell’arco Tai Cang e Ginseng Celeste esausto aveva reso possibile per Yi Yun ribaltare la situazione!

Wang rimase sbalordita per un po’. Ciò che Yi Yun aveva detto poteva sembrare strano, ma pensandoci non era così irragionevole.

Inoltre non c’era altro modo per spiegare come Yi Yun aveva catturato il Ginseng Celeste dello Yang Viola.

Era possibile?

Un ragazzino che aveva meno di tredici anni era riuscito a catturare un’erba primordiale!

Era assolutamente assurdo. Come potevano quei vecchi alchimisti dalla barba lunga accettarlo?

Il solo aspetto misterioso era l’intuito di Yi Yun.

Ma non era sorprendente. In questo mondo alcune persone erano nate con una percezione naturalmente acuta. In condizioni estreme, potevano avere un sesto senso magico, che avrebbe dato loro buona fortuna e avrebbe permesso loro di evitare un disastro.

Questo intuito spesso salvava la vita.

Wang fissò Yi Yun inebetita per poi muovere le labbra secche: “Sai… cos’hai trovato?”

Yi Yun rifletté e disse: “Dovrebbe essere un’erba primordiale. In realtà ho delle ipotesi al riguardo. Ho visto alcuni libri delle Divine Lande Selvagge. Una di quelle erbe descritte era molto simile a quella che ho raccolto. Visto che sapevo che era una questione di grande importanza, sono tornato prima…”

Sentendo queste parole, Wang rimase a bocca aperta. Non sapeva cosa dire. Prima lo aveva sentito dire“...è perché sono riuscito ad ottenere qualcosa in più. Ero preoccupato riguardo alla perdita di essenza erbacea, così sono tornato prima.”

Allora aveva pensato che Yi Yun si fosse inventato qualche storia. Ma non si sarebbe mai aspettata che Yi Yun avrebbe detto la verità e che avesse portato un Ginseng Celeste dello Yang Viola.

Questo era il cosiddetto qualcosa in più?

Era solo un qualcosa in più?!

Che sorta di scherzo assurdo era questo!

“Tu… aspettami qui. Io… farò rapporto all’Anziano!”

Wang aveva difficoltà a parlare. Sembrava quasi che non potesse più parlare. Per lei, un coltivatore che raccoglieva un’erba primordiale era un evento importantissimo!

Era passato molto tempo da quando la Divina Città di Tai Ah era stata costruita. Ma probabilmente questa era la prima volta che era successo.

Era completamente sconvolta. I manuali nell’ufficio non definivano le ricompense per le erbe primordiali perché non ce n’era bisogno!

Pensandoci, Wang si ricordò di come Yi Yun aveva chiesto informazioni sulle ricompense per le erbe primordiali quando era entrato in ufficio.

Allora aveva pensato che questo giovane fosse un pazzo e un po’ ritardato.

Ma ora si sentiva lei ritardata.

Questo mondo era impazzito!


