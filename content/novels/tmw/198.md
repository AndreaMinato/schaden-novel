---
weight: 1980
title: Capitolo 198 - L’Aumento di Forza
pubDate: 2024-05-18T14:46:59.416Z
tags:
    - tmw
---


“Riferirlo all’Anziano?” Yi Yun esitò come se stesse facendo un calcolo. “Quanto tempo ci vorrebbe per fare rapporto all’Anziano?”

“Oh? Perché lo chiedi?”

Wang ne fu sorpresa per un momento. Gli Anziani della Divina Città vivevano tutti nella torre centrale e molti erano in isolamento a porte chiuse. Al livello di Wang, avrebbe dovuto sbrigare un po’ di burocrazia per contattarli e ci sarebbe voluto sicuramente un po’ di tempo.

“Oh… è questo. Prima ho detto che avevo una questione di cui occuparmi. Posso andare per ora?”

Yi Yun non voleva aspettare qui per niente. Si ricordava ancora della valutazione di zucca pelata Qin. All’inizio si era concentrato pienamente sui preparativi necessari per raccogliere l’erba primordiale per il giorno lunare Yin. Di conseguenza aveva richiesto sette giorni consecutivi per raccogliere erbe e aveva pensato di rinunciare a partecipare all’esame.

Tuttavia la cattura e l’assorbimento dell’erba primordiale erano andati sorprendentemente bene ed era tornato tre giorni e mezzo prima.

Così Yi Yun immaginava di poter partecipare in tempo alla valutazione.

Le due ore di coltivazione di tempo delle Divine Lande Selvagge valevano 1000 rune scaglie di drago.

Andava bene perdere una o duecento rune scaglie di drago, ma mille sarebbe stato eccessivo per lui.

Anche se avesse ricevuto una considerevole ricompensa per l’erba primordiale, ma nella Divina Città di Tai Ah, ogni risorsa doveva essere comprata con rune scaglie di drago, così doveva risparmiare ogni runa.

“Per quale questione?” Chiese Wang. In quel momento cosa c’era di più importante dell’erba primordiale?

Yi Yun le spiegò della valutazione.

Sentendo questo, Wang disse con fare scontento: “Sono solo due ore di coltivazione di tempo. Anche io posso ricompensarti. L’Anziano potrebbe volerti incontrare stavolta!”

Quando Yi Yun sentì queste parole, si riempì di gioia: “La ringrazio sorella Wang. All’inizio ho sentito voci riguardo alla sua meschinità, ma ora è chiaro che fossero false. Vede, dato che la sorella Wang mi ricompenserà con due ore di coltivazione di tempo, sarebbe uno spreco non ricevere anche la ricompensa dell’istruttore Qin. Se l’Anziano vuole vedermi, allora interromperò qualsiasi cosa stia facendo e mi precipiterò verso la divina torre centrale. Non causerebbe ritardi, no?”

Yi Yun era bravo a sfruttare le persone. Aveva accettato l’offerta di Wang e non aveva sprecato quella dell’istruttore Qin. Era riuscito ad ottenere quattro ore di tempo di coltivazione in una volta sola, che valevano 2000 rune scaglie di drago.

Wang era senza parole. In passato non credeva che questo ragazzino fosse così astuto. Pensandoci però, se l’Anziano l’avesse convocato, che fosse dall’ufficio o dal campo di allenamento, la distanza sarebbe stata circa la stessa e non ci sarebbe stato un gran ritardo.

Per quanto riguardava la ricompensa, dato che aveva detto così, Wang non poteva ritirarsi. Dopotutto Yi Yun aveva portato un’erba primordiale. Un contributo del genere non valeva un bonus di due ore nella Divina Sala delle Lande Selvagge?

“Ti darò quindici minuti. Finisci tutto velocemente!” Wang lo aveva detto rigidamente, ma ora guardava Yi Yun con un evidente apprezzamento. Secondo Yi Yun sembrava fosse dovuto tutto alla fortuna, ma la sua reazione tempestiva e il punto dove aveva mirato seguendo la sua percezione non potevano essere spiegati semplicemente con la fortuna.

Qualcun altro al posto di Yi Yun sarebbe stato ridotto in un ritardato mentale dal Ginseng Celeste dello Yang Viola, perdendo un’ottima opportunità.

“La ringrazio sorella Wang!” Yi Yun sorrise e iniziò a correre verso il campo di allenamento.

In quel momento, il campo era a dieci chilometri di distanza e l’istruttore Qin stava esaminando il gruppo di giovani.

“Inseriscila! Inseriscila!” Un gruppo gridava come se fosse in calore. Un giovane robusto stava tenendo una Freccia Primaria. Una vena nella sua fronte iniziò a sporgere e, con un grido, inserì la Freccia Primaria nel muro di tungsteno viola con grande difficoltà.

“Dang!”

Con un forte clangore metallico, la punta della Freccia Primaria era stata inserita a stento nel muro di tungsteno viola.

Anche se era un po’ tremante, era stata comunque inserita.

Nella valutazione di oggi, quasi la metà dei cento giovani poteva inserire una Freccia Primaria nel muro di tungsteno viola.

Questo risultato era completamente diverso da quello di un mese fa.

Il primo motivo dietro questi risultati era che queste persone erano maturate molto.

Il secondo motivo era che, un mese fa, questi giovani erano entrati nella Divina Sala delle Lande Selvagge e avevano saltato a rana per cinque chilometri con dei pesi, lasciandoli esausti.

Oggi però erano al picco delle loro condizioni.

“Fratello Kui, ben fatto. È la seconda freccia!” Gridò qualcuno. Il giovane robusto che aveva inserito la Freccia Primaria era Zhou Kui. Era la persona più forte tra i cento guerrieri. Era piuttosto facile per lui infilzare il muro con la prima freccia, ma la seconda si era rivelata più difficile.

Poi c’era la terza freccia, la più critica!

Inserendola, avrebbe ottenuto due ore di coltivazione di tempo. Se non avesse potuto farlo, ogni suo sforzo sarebbe stato invano.

Zhou Kui si animò. Nell’ultimo mese aveva forgiato metallo per decine di migliaia di volte. I suoi palmi erano stati picchiati innumerevoli volte. Tutto questo per dimostrare le sue capacità!

Oggi, indipendentemente se potesse inserire la terza freccia o no, Zhou Kui aveva la sensazione di aver vinto, perché aveva superato i suoi limiti.

Proprio quando Zhou Kui stava respirando profondamente e si stava preparando a raccogliere la terza Freccia Primaria, qualcuno esclamò: “Quello non è Yi Yun?!”

Tutti si girarono. Non lontano dal campo di allenamento, si stava avvicinando un giovane con un abito di lino.

I suoi capelli erano scompigliati e il suo abito era lacero. Sembrava davvero patetico.

Questo naturalmente perché era tornato dalla montagna. Quando la perla della Furia Divina era esplosa, le sue onde d’urto avevano investito anche Yi Yun. Dopo che aveva finito di assorbire l’essenza dell’erba primordiale, si era precipitato nella Divina Città di Tai Ah e non aveva avuto tempo di ripulirsi.

Questo ragazzino era appena tornato!

“Oh?” Vedendo Yi Yun, l’istruttore Qin si accigliò lievemente. Ma aveva notato che il livello di coltivazione del giovane era aumentato.

Un mese fa era negli stadi iniziali del Sangue Viola, ma adesso era negli stadi intermedi.

“Istruttore Qin, la recluta Yi Yun fa rapporto!” Yi Yun fece il normale saluto militare del Regno Divino di Tai Ah.

“Sei in ritardo di un’ora!” L’istruttore Qin guardò con severità Yi Yun. Solo questo sguardo fece afflosciare le gambe di molte reclute.

“Mi dispiace istruttore. Sono andato a raccogliere erbe e non ho avuto abbastanza tempo…” Yi Yun cercò di spiegarsi.

Quando la folla lo sentì, non poté trattenersi dal ridere.

Arrivare in ritardo perché stava raccogliendo erbe. Questo Yi Yun aveva dedicato la sua giovinezza e la sua vita a raccogliere erbe. Probabilmente era la sua massima ambizione.

Non potevano capire. Perché Yi Yun era così entusiasta per questo lavoro da donne?

“Eheh, Yi Yun, sei arrivato appena in tempo! Competiamo di nuovo oggi. Ho già inserito due Frecce Primarie. Questa sarà la mia terza freccia!”

Zhou Kui si leccò le labbra. Era rimasto deluso di non aver visto Yi Yun prima. La sua forza era aumentata e le sue abilità erano migliorate. Voleva dimostrare le sue capacità.

E Yi Yun era l’avversario migliore per farlo!

Un mese fa era stato messo in ombra da Yi Yun. Oggi voleva superarlo e recuperare la sua reputazione. Senza Yi Yun gli mancava una sfida.

“Questo… istruttore Qin, sono appena arrivato. Posso ancora prendere parte all’esame?” Chiese debolmente Yi Yun, aspettando le istruzioni di zucca pelata Qin.

Dato che era arrivato così tardi, zucca pelata Qin aveva il diritto di non ammetterlo alla valutazione.

Zucca pelata Qin sbuffò freddamente in risposta: “Avanti. Non dimenticare perché sei venuto nella Divina Città di Tai Ah!”

Zucca pelata Qin ricordò a Yi Yun di non mettere in secondo piano la sua coltivazione per un lavoro inutile. Non capiva proprio perché Yi Yun adorava così tanto raccogliere erbe.

“Ahah, vieni!” La persona più entusiasta era Zhou Kui: “Allora? Devi aver ottenuto grandi risultati dopo un mese a raccogliere erbe! Ho sentito che hai anche chiesto sette giorni consecutivi. Perché sei tornato prima?”

Zhou Kui sorrise a Yi Yun. Aveva le braccia incrociate al petto ed era appoggiato con noncuranza ad una freccia Primaria, una di quelle che aveva inserito.

Aveva conficcato due Frecce Primarie nel muro. Una era inserita fermamente, ma l’altra no. L’altra parte dell’asta stava pendendo lentamente verso il basso.

Anche così, era un risultato di cui andare orgogliosi. Zhou Kui era il solo ad essere riuscito ad inserire una seconda Freccia Primaria.

“Sono tornato prima perché ho ottenuto un ottimo raccolto.” Disse con semplicità Yi Yun.

“Raccolto? Hai ottenuto un ottimo raccolto? Eheh.” Zhou Kui lo trovò divertente. Raccogliere un po’ di erbe poteva essere considerato ottimo? Cosa c’era da essere contenti?

“Yi Yun, hai raccolto erbe per un mese. Così non è giusto competere con te. Ma dato che è stata una tua scelta, non puoi biasimarci. Oggi ti farò vedere cosa significa ottenere veri risultati!”

Zhou Kui scosse i pugni. Nell’ultimo mese aveva accumulato numerose vesciche nelle mani. Il suo sangue si era mescolato al sudore. Aveva provato un dolore straziante tenendo il mantello bollente protetto solo da un po’ di tessuto. Nonostante fosse memorabile per Zhou Kui, lo riempiva anche di orgoglio.

Questa era la vita di un uomo, no?

Come poteva lo stile di vita di una donna che raccoglieva erba competere con i suoi metodi?

Ma Yi Yun disse: “Non c’è bisogno. Lo farò con te. Sono di fretta e qualcuno potrebbe cercarmi tra un po’.”

Mentre parlava, Yi Yun si avvicinò alla grossa scatola di metallo piena di Frecce Primarie. Il suo tono era noncurante, ma fece accigliare Zhou Kui. Era scontento. Sembrava che a Yi Yun non importasse molto di questa valutazione.

<em>Questo moccioso! Chi ti credi di essere? E chi voleva incontrarlo? Un altro ragazzino con cui raccoglieva erbe?’</em>

Era proprio diventato una celebrità ed era ben occupato!

Zhou Kui si sfregò i polsi. Fece un respiro profondo e piegò la schiena. Abbracciò la terza Freccia Primaria.

<em>Oggi ti farò vedere i risultati dell’allenamento infernale che ho dovuto sopportare forgiando metalli!</em>

Zhou Kui si mise nella posizione del cavallo. Aveva piantato con fermezza i piedi nel terreno. Con stabilità, trasmise la sua forza dalla spina dorsale alle sue spalle e poi alle sue braccia!

I suoi muscoli si gonfiarono e una vena dopo l’altra iniziò a sporgere. Proprio quando stava per sollevare la terza Freccia Primaria, sentì un clangore assordante. Quasi soffocò!

Cos’era successo?

Zhou Kui si girò e spalancò gli occhi.

Dietro di lui, una Freccia Primaria era stata conficcata nel muro di tungsteno viola. L’estremità dell’asta stava ancora vibrando. Non perché fosse instabile, ma perché lo slancio con cui era stata inserita era troppo grande. Non aveva modo di dissipare l’energia così poteva solo vibrare per sbarazzarsene!

Questa vibrazione avrebbe ferito chiunque si sarebbe avvicinato!

La Freccia Primaria era stata inserita per quasi un metro di profondità!

Co… cosa?

Zhou Kui ne fu sbigottito. Era stato Yi Yun a farlo?

Com’era riuscito a farlo così velocemente?!

Lui ci aveva messo almeno dieci secondi per inserire una freccia. In particolare aveva impiegato tempo per radunare le forze.

Ma ora, aveva appena piegato la schiena e non aveva ancora sollevato la freccia, ma Yi Yun aveva già finito di conficcare una freccia nel muro?!

Yi Yun stava già prendendo la seconda Freccia Primaria dal grosso contenitore di metallo.

E attorno c’era un branco di ragazzini con la bocca aperta, smorti. Avevano appena visto con i loro occhi come Yi Yun, usando due mani, aveva sollevato la prima freccia come se fosse un ceppo di legno. Sembrava che fosse facile per lui.

Poi, tenendo la Freccia Primaria, aveva caricato contro il muro di tungsteno viola e l’aveva conficcata dentro come uno spiedino!

Dall’inizio alla fine, Yi Yun non aveva tremato nemmeno una volta mentre teneva la freccia!

Stabile! Veloce! Potente!

La gente era ancora sbalordita e, prima che potesse riprendersi, Yi Yun aveva già raccolto la seconda Freccia Primaria.

L’energia di Yi Yun stava circolando nel suo corpo. Il flusso di energia calda nel suo corp che proveniva dall’essenza del Ginseng Celeste stava divampando nel suo corpo!

Visto che era avanzato negli stadi intermedi del Sangue Viola, usare tutte le sue forze per inserire una Freccia Primaria non lo aveva stancato. Gli aveva dato una sensazione di appagamento!

Ma mentre stava tenendo la seconda Freccia Primaria, all’improvviso si fermò. “Oh? Sembra che ci sia un flusso di energia privo di armonia…”

Usando tutta la sua energia, Yi Yun aveva la sensazione che, nonostante la forza datagli dall’erba primordiale fosse eccezionale, sembrava un cavallo senza redini difficile da controllare.

Aveva sempre usato il pugno costola di drago osso di tigre per controllare la sua energia, ma stava scoprendo alcuni limiti di questa tecnica di coltivazione.

Quando Yi Yun si fermò, la folla rimase ancora di più senza parole.

Era difficile sollevare la Freccia Primaria. A causa del suo peso, avrebbero avuto la sensazione che le loro braccia stessero per spezzarsi. Una volta che la alzavano, si sarebbero precipitati ad inserirla nel muro per risparmiare energia.

Nessuno di loro avrebbe fatto come Yi Yun, fermandosi a contemplare il significato della vita.

Era davvero assurdo!

Proprio mentre la gente ci stava pensando, Yi Yun sembrò ottenere un’illuminazione. Senza esitare, caricò verso il muro di tungsteno viola con la seconda freccia.

“Dang!”

Con un secondo fragore, la seconda Freccia Primaria fu inserita con fermezza!

Nuovamente, la freccia era stata inserita fino a quasi un metro di profondità e la coda stava vibrando violentemente.

Non molto lontano, perfino zucca pelata Qin rimase sbigottito dalla scena.

Cosa sta facendo… questo moccioso?

Aveva raccolto erbe per un mese, come aveva fatto a diventare così forte? Anche se era avanzato agli stadi intermedi del Sangue Viola, c’erano poche differenze tra quei livelli. Non sarebbe risultato in un aumento di forza così netto.

Zucca pelata Qin aveva il livello di coltivazione di un signore umano, ma non riusciva a capire cosa fosse successo guardando Yi Yun.

“Seconda freccia! È ancora facile.”

La gente sussultò. La forza di Yi Yun aveva mostrato loro quanto era vasto il divario tra di loro!

Yi Yun si leccò le labbra e si rallegrò. Queste 1000 rune scaglie di drago di sicuro erano facili da guadagnare!

Yi Yun si sfregò i polsi con noncuranza. Si piegò e toccò la terza Freccia Primaria.

Non poteva prendersi una pausa e doveva farlo tutto in una volta!

“Di nuovo!”

Dopo un grido, Yi Yun sollevò con stabilità la Freccia Primaria!

Sentendo il flusso d’energia nel suo corpo, poteva ancora sentire quella sensazione di disarmonia. Comunque non influenzò il suo potere esplosivo.

Terza freccia, dentro!

Il sangue di Yi Yun ribolliva nelle sue vene. L’energia dell’erba primordiale eruttò come un vulcano!

A questo punto Yi Yun poteva sentire la sua energia raggiungere l’apice. Non vedeva l’ora di sfogarla!

Brandì e scagliò la Freccia Primaria con tutte le sue forze!

“Dang!”

Ci fu un forte fragore!

Il muro di tungsteno viola tremò lievemente!

Questa terza Freccia Primaria fu inchiodata con forza nella parete. La coda della freccia stava vibrando così velocemente che formò delle immagini residue.

Questa freccia era arrivata a più di un metro e venti centimetri di profondità!

In confronto alle due frecce precedenti, era il doppio più forte!

I giovani attorno rimasero sbigottiti. Cos’era… questo tipo di forza…?


Come poteva essere?

Yi Yun sembrava una bestia della desolazione umanoide!

Zhou Kui rimase stordito. Il suo orgoglio di prima era scomparso. La dichiarazione virile che aveva preparato per quando avrebbe vinto ora era uno scherzo.

Yi Yun… non aveva raccolto erbe?

Si poteva migliorare così tanto solo raccogliendo erbe?

In questo gruppo, alcuni forgiavano metalli, altri erano partner per incontri di sparring. Era stato un mese duro per loro. I loro muscoli si erano indolenziti per le ripetute martellate, si erano riempiti di vesciche e sangue nei palmi oppure erano stati picchiati. Dopo aver applicato un po’ di medicine, si erano dovuti rialzare per essere picchiati di nuovo…

Grazie al loro duro lavoro, erano riusciti a risparmiare un po’ di rune scaglie di drago. Le avevano usate per ottenere reliquie ed elisir nella pagoda dei Diecimila. Bisognava dire che le reliquie e gli elisir della Divina Città di Tai erano di gran lunga migliori rispetto a quelle che mangiavano a casa.

I loro progressi erano ovvi, ma in confronto a Yi Yun erano completamente inferiori.

Era una tortura confrontarsi con lui; erano spazzatura paragonati a lui!

“Come… com’è aumentata così tanto la tua forza…? Com’è possibile…?” Zhou Kui non poteva crederci. Nello scorso mese si era impegnato duramente, eppure non poteva competere con Yi Yun che era andato a raccogliere erbe?

Yi Yun sorrise. In questo ultimo mese, non aveva sfruttato ogni secondo?

A parte raccogliere erbe, aveva sopportato il peso di 200 calderoni della maglia del Mercurio Fluido ogni giorno. Aveva scalato le montagne, allenando la sua forza e i suoi movimenti.

Di notte avrebbe meditato fino al mattino. Non era mai andato a dormire.

Nella Divina Città di Tai Ah, dormire era troppo lussuoso. Rimpiazzandolo con la meditazione, avrebbe potuto aumentare lentamente il suo livello di coltivazione riposando.

E per catturare l’erba primordiale, Yi Yun aveva dovuto usare ogni trucco e aveva superato grandi pericoli. Dopo aver incontrato varie difficoltà, aveva colto quell’occasione che nessuno avrebbe pensato che fosse possibile!

Che fosse paragonabile a brandire un martello da forgia o a venire picchiati durante un incontro?

Naturalmente Yi Yun non aveva detto nulla.

Sogghignò e disse a Zhou Kui: “È tutto grazie…”

Yi Yun strascicò le parole per incuriosire la gente per poi dire tre parole, “Alla fortuna.”

Zhou Kui quasi vomitò sangue per la rabbia!

Pensò che Yi Yun lo stesse provocando. Il duro lavoro che aveva fatto nello scorso mese era stato sventato da della fortuna.

Zhou Kui era davvero arrabbiato. Ignorò il divario di forza tra lui e Yi Yun e disse con schiettezza: “Smettila di snobbarmi! Cosa intendi dire con fortuna? Hai raccolto erbe, un lavoro da donna. Come hai fatto a diventare più forte facendo il perditempo? O ad aumentare di livello? Cosa…”

Prima che Zhou Kui finisse di parlare, un gruppo di uomini con dei mantelli neri si avvicinarono al campo di allenamento.

Questi uomini erano vestiti in modo strano. Emanavano un’aura misteriosa. La loro andatura sembrava lenta, ma lo spazio tra i loro piedi sembrava contrarsi. Dopo pochi passi, avevano raggiunto il centro del campo di allenamento.

Tra di loro c’era Wang dell’ufficio della raccolta erbe. Incredibilmente seguiva questi uomini. Wang, che non aveva mai mostrato rispetto a nessuno, adesso sembrava ossequiosa. Chiaramente queste persone di fronte a lei erano importanti.

Vedendo questi uomini, perfino l’istruttore Qin divenne serio. Ora teneva le braccia giù invece che dietro la schiena.

“Lord tutori della legge!” Zucca pelata Qin si inchinò lievemente. La sua posizione nella Divina Città di Tai Ah era inferiore a quella di queste persone.

Tutori dell’ordine?

I giovani presenti rimasero scioccati. Che posizione era un tutore dell’ordine?

Anche se non sapevano a che livello fossero questi uomini vestiti di nero, potevano sentire le loro aure opprimenti.

E l’atteggiamento dell’istruttore Qin dimostrava chiaramente che questi “tutori dell’ordine” erano persone importanti.

Molti dei giovani si misero subito sull’attenti. Anche zucca pelata Qin era confuso. Perché i tutori dell’ordine della torre divina centrale erano venuti qui?

Un uomo di mezz’età a capo del gruppo abbassò il cappuccio, rivelando la sua faccia rugosa. Tre linee parallele formavano una cicatrice sbalorditiva sulla sua pelle, sembrava che fosse stato graffiato dagli artigli di una bestia della desolazione.

Scorse con lo sguardo il gruppo di giovani e chiese con calma: “Chi è Yi Yun?”


