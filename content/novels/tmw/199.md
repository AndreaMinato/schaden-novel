---
weight: 199
title: Capitolo 199 - Anziano Jian Ge
pubDate: 2024-05-18T15:46:59.417Z
tags:
    - tmw
---


“Yi Yun? Sta cercando Yi Yun?!”

Sentendo che l’uomo con il mantello nero stava chiedendo di Yi Yun, i giovani erano scioccati. Perché una persona così importante lo stava cercando?

Anche se Yi Yun era sbalorditivo, era solo un nuovo arrivato che non avrebbe attirato l’attenzione di persone così importanti.

“Sono io.” Yi Yun si fece avanti. Fece il saluto militare al tutore dell’ordine.

L’uomo di mezz’età con il mantello nero squadrò Yi Yun, come se stesse cercando di capire cosa c’era di speciale in questo giovane.

Questo piccoletto era stato davvero sorprendente per un tredicenne negli stadi intermedi del Sangue Viola.

L’uomo con il mantello nero sorrise e disse piano: “Seguici, l’Anziano vuole vederti.”

L’uomo poi si girò per andarsene.

Zhou Kui e gli altri giovani dietro rimasero sbalorditi sentendo queste parole!

Cos’aveva detto il tipo con il mantello nero?

Anziano?!

Quale Anziano?

Molti tra di loro non erano ripresi dallo shock. Si scambiarono delle occhiate. Sembrava… che nell’intera Divina Città di Tai Ah ci fosse solo una manciata di Anziani. Ognuno di loro era una colonna portante del regno ed erano figure potentissime che potevano battersi con una specie primordiale.

Erano saggi!

Un saggio umano voleva vedere Yi Yun?!

Erano scioccati. Perfino zucca pelata Qin era perplesso.

L’Anziano della Divina Città voleva vedere Yi Yun? Era davvero… incredibile…

Nella storia della Divina Città di Tai Ah, poteva non esserci un solo saggio umano nell’arco di cinque secoli!

Zucca pelata Qin ovviamente sapeva che l’Anziano non voleva vedere Yi Yun perché poteva inserire un po’ di Frecce Primarie nel muro di tungsteno viola.

Le tre Frecce Primarie di Yi Yun in effetti non erano male, ma non avrebbero attirato l’attenzione dell’Anziano.

Ignorando persone come Qin Haotian, perfino nuove reclute come Qiuniu erano al livello di Yi Yun.

Questo risultato era assolutamente trascurabile agli occhi di un Saggio umano.

Allora… perché l’Anziano voleva vedere Yi Yun?

“Istruttore Qin, devo assentarmi per un po’. Mi dispiace dovrò ritirare la ricompensa dopo.” Yi Yun salutò zucca pelata Qin e seguì l’uomo con il mantello nero.

Zucca pelata Qin rimase ancora sbalordito e non reagì, né emise un suono.

Dietro zucca pelata Qin, Zhou Kui e gli altri giovani erano già sbigottiti. Le loro bocche aperte non si chiusero nemmeno quando Yi Yun scomparì dalla loro vista.

Zhou Kui all’improvviso ricordò che prima che Yi Yun sollevasse la Freccia Primaria, il giovane aveva menzionato che era di fretta perché qualcuno l’avrebbe cercato tra un po’.

Allora Zhou Kui pensava che fosse un altro giovane con cui raccoglieva le erbe. Ma ora si era reso conto che la persona che voleva incontrarlo era l’Anziano della Divina Città di Tai Ah!

La persona di cui Yi Yun aveva parlato con noncuranza in realtà era l’Anziano della Divina Città di Tai Ah!

Zhou Kui cominciò a chiedersi se avesse problemi mentali.

“Istruttore Qin, cosa… cosa diavolo sta succedendo?” Chiese qualcuno a zucca pelata Qin, che scosse la testa. Nemmeno lui aveva idea di cosa fosse accaduto.

“Congedati!”

La convocazione di Yi Yun da parte di un Anziano era una questione importantissima per il campo delle reclute. Zucca pelata Qin non sapeva cosa aveva fatto Yi Yun.

Aveva intenzione di chiederlo a Wang in un momento.

…

Nel frattempo Yi Yun aveva già seguito il tutore dell’ordine nella torre centrale.

Nonostante avesse visto l’enorme e maestosa torre diverse volte, Yi Yun era ancora scioccato dalla sua imponenza.

Sembrava una gigantesca montagna. Le enormi aeronavi che volavano dentro e fuori erano piccole come insetti al confronto.

L’uomo con il mantello nero disse: “La Divina Città di Tai Ah ha 5 Anziani. La persona che incontrerai dopo è l’Anziano Jian Ge! L’Anziano Jian Ge al momento è nel laboratorio alchemico del fuoco e della terra.”

Mentre l’uomo con il mantello nero parlava, portò Yi Yun nella divina torre centrale. I corridoi della sala erano alti cinque piani e chi ci camminava aveva la sensazione di essere una formica.

C’erano enormi dipinti murali e sculture allineati ad entrambi i lati del passaggio e il pavimento era fatto da piastrelle piatte.

Queste piastrelle erano nere ed erano così brillanti che le si poteva usare come uno specchio. Quando Yi Yun le calpestava, poteva sentire la sua circolazione del sangue accelerarsi. Gli sembrava quasi che il suo sangue fosse connesso al pavimento.

Queste piastrelle…

Yi Yun ripensò alle descrizioni della torre centrale nel libro delle Divine Lande Selvagge. Le piastrelle della torre erano state fatte appositamente.

Queste piastrelle erano ampie un metro quadrato circa. Erano lisce e dure come l’acciaio. Avevano un nome speciale, piastrelle della bestia di sangue della mezzanotte.

Era difficile immaginare quanto sangue di bestia della desolazione fosse stato usato per costruire questa divina torre centrale.

Le piastrelle erano state immerse in una fornace insieme a sangue di bestia affinché ne assorbissero la forza. Insieme ad un’elaborata formazione, la divina torre centrale era diventata un enorme tesoro, permettendole di radunare tutto il qi vitale del mondo nel raggio di cento chilometri.

Si poteva dire che fosse stata costruita usando un’enorme quantità di ricchezze e materiali quando il Regno Divino di Tai Ah era stato estremamente forte. Questo era il simbolo del paese!

L’uomo con il mantello nero spinse una pesante porta di pietra, rivelando una scala a chiocciola che conduceva verso il basso.

“Seguimi.” Disse l’uomo con il mantello nero, che iniziò a scendere. Le scale a chiocciola non erano ampie e potevano solo lasciare passare quattro o cinque persone allo stesso tempo. Yi Yun intuì che era un piccolo percorso che conduceva sottoterra.

Tuttavia, visto che l’Anziano Jian Ge viveva sottoterra e non al picco, Yi Yun rimase deluso.

Voleva proprio dare un’occhiata ai piani sopra il diciannovesimo. Voleva vedere le stanze leggendarie di massimo livello!

Le stanze di più alta classe erano misteriose ed erano le più magnifiche tra i coltivatori della Divina Città di Tai Ah.

Ignorando i coltivatori normali, forse nemmeno una persona come Qin Haotian, che aveva coltivato nella Divina Città di Tai Ah per sei anni, sarebbe potuto rimanere in una delle stanze di massimo livello!

La scala a chiocciola che sembrava non avere fine, era illuminata da lampade ad entrambi i lati del muro. Yi Yun stimò che fossero scesi per poche centinaia di metri prima di arrivare di fronte ad una porta di metallo.

Su questa porta di metallo erano incisi ogni sorta di motivi complessi. L’uomo con il mantello rimase di fronte alla porta e si inchinò: “Anziano Jian Ge, ho portato Yi Yun.”

“Va bene…” Una voce soffocata risuonò dalla grossa porta. Le mancava potenza, ma il suono non si dissipò e continuò a riecheggiare.

Yi Yun trattenne il respiro. Era preoccupato per questo incontro.

Senza che qualcuno la spingesse, la porta si aprì da sola.

Furono investiti da una corrente d’aria calda.

Caldo!

Questa fu la prima sensazione di Yi Yun. Di fronte a lui c’era il laboratorio d’alchimia del fuoco e della terra. C’era una fornace fatta d’ottone al centro della sala.

La fornace era alta quanto una persona e sulla sua superficie c’erano incisioni di fiori, uccelli, insetti e pesci.

Sotto la fornace, bruciava una fiamma verde. Questo fuoco era silenzioso. La fiamma era stabile e non balzava. Questo era il cosiddetto “fuoco della terra”.

Nel sotterraneo della divina torre centrale, c’era una formazione del fuoco e della terra che radunava le fiamme delle divine lande selvagge per aiutare l’Anziano a raffinare elisir!

E di fronte alla fornace c’era un anziano con una maglia verde. Aveva un aspetto ordinario ed era lievemente magro. Il suo abito da alchimista così sembrava largo.

Dietro l’Anziano con la maglia verde c’era una spada avvolta da tessuto, rivelava solo un’impugnatura semplice. Era difficile immaginare che aspetto avesse la lama.

Sembrava che questo Anziano avesse trascorso molto tempo nel laboratorio d’alchimia del fuoco e della terra. Il suo sguardo sembrava perfino stanco, facendolo sembrare fiacco.

Era difficile immaginare che questo vecchio intontito, che non sembrava niente di speciale, fosse uno dei più forti esperti del Divino Regno di Tai Ah!

“Anziano Jian Ge, ho portato Yi Yun.” Dopo essersi inchinato, l’uomo con il mantello arretrò silenziosamente e chiuse la porta.

All’improvviso rimasero solo Yi Yun e l’Anziano con la maglia verde nel laboratorio.

Yi Yun trattenne il respiro!

Stava cercando di mantenere la calma, ma il suo cuore batté ancora più velocemente.

Non aveva visto molte bestie della desolazione in passato, ma di fronte ad esse non avrebbe avuto paura. Tuttavia, di fronte a questo Anziano, sentiva una pressione terrificante. Si sentiva come un mortale intrappolato in una gabbia con una tigre feroce.

“Sei Yi Yun?” Chiese piano l’Anziano con la maglia verde. I suoi occhi semichiusi si aprirono, riflettendo la figura di Yi Yun..

Come se stesse guardando uno specchio, Yi Yun poteva vedersi nelle sue pupille nere.

Yi Yun si irrigidì immediatamente!

Aveva la sensazione che i suoi occhi lo stessero trapassando.

L’Anziano stava esaminando ogni centimetro di carne e sangue, il suo dantian, i suoi organi, i suoi 360 punti di agopuntura, i 12 meridiani ordinari e gli 8 meridiani speciali!

Un Occhio Celeste…

Yi Yun sentì un tremito. Desiderò di poter fermare il suo cuore!

Ma contrariamente a quanto voleva, il suo battito cardiaco accelerò.

Il Cristallo Viola pulsò insieme al suo cuore. I palmi di Yi Yun cominciarono a sudare.

Il Cristallo Viola non reagì all’esame dell’Anziano con la maglia verde.

Ma quando passò sul Cristallo Viola, il vecchio non si fermò.

L’Anziano con la maglia verde esaminò con attenzione Yi Yun un po’ di volte, ma anche dopo aver sondato il suo cuore un po’ di volte, non individuò la presenza del Cristallo Viola.

Alla fine l’Anziano con la maglia verde smise di sondarlo.

Questi pochi secondi erano stati una guerra per Yi Yun. Era stato estremamente faticoso, era stato molto meno stancante catturare il Ginseng Celeste dello Yang Viola!

L’Anziano con la maglia verde lo guardò con sorpresa: “Hai formato una palla dell’occhio celeste?”

Dato che la percezione dell’Anziano era acuta, naturalmente non gli era sfuggito che Yi Yun aveva formato una palla dell’occhio celeste.


