---
weight: 204
title: Capitolo 204 - Mi spaventerò
pubDate: 2024-05-18T20:46:59.418Z
tags:
    - tmw
---

“Ragazzino, vuoi morire!”

I membri dell’Associazione Hongdao stavano ribollendo di rabbia. Yi Yun aveva mancato loro di rispetto!

Erano venuti a cercarlo perché lo apprezzavano. Era un nuovo arrivato negli stadi intermedi del Sangue Viola, eppure Yi Yun aveva rifiutato la richiesta del loro presidente. Chi si credeva di essere?


Li Hong diventò spaventosamente truce. Aveva rovesciato il bicchiere di metallo che teneva in mano e, dopo averlo premuto lievemente con le dita, lo ridusse in pezzi. Un metallo del genere sembrava debole come la carta nella sua presa.

“Cos’hai appena detto? Non l’ho sentito. Puoi ripeterlo?”

Li Hong sorrise, mostrando ancora la sua espressione da budda Maitreya. Ma tutti sapevano che era estremamente arrabbiato.

Nemmeno persone che erano rimaste in città per 4-5 anni avrebbero osato offendere Li Hong, una figura influente al comando di molte persone.

Ci sarebbero state molte ripercussioni per averlo offeso!

“Non l’hai sentito bene? Vuoi che lo ripeta? Nessun problema! Ho detto di andare a farti fot***e…” Rispose in modo articolato Yi Yun. Come poteva trattenersi di fronte ad una persona che voleva sfruttarla, ma che fingeva ancora di trattarlo come un fratello? Avevano appena formato questa associazione Hongdao, chi si credevano di essere?

Yi Yun non era preoccupato per eventuali ritorsioni. L’associazione Hongdao era formata per lo più da reclute. La gente la temeva semplicemente perché aveva il potenziale di diventare un’organizzazione importante in futuro. Ma perché Yi Yun l’avrebbe temuta?

Inoltre, anche se la Divina Città di Tai Ah permetteva ai coltivatori di fare incontri privati, c’erano comunque delle regole. C’erano molte restrizioni per i soldati del secondo anno nei confronti delle reclute. Anche se le reclute avessero fatto incontri privati, avrebbero dovuto farlo in una sede apposita. Poteva essere fatto in privato, ma non in pubblico. Ad esempio non era permesso combattere per strada o nelle mense.

“L’hai sentito ora?” Disse Yi Yun con franchezza mentre mordeva un altro pezzo di carne.

La voce di Li Hong iniziò a tremare.

“Bene! Molto bene! Credi che non possa farti nulla?”

Li Hong cominciò a ridurre in briciole il bicchiere di metallo nelle sue mani.

Ma Yi Yun rimase impassibile. Sembrava avere totale controllo sulla situazione. Era seduto al tavolo e continuava a mangiare.

Li Hong non avrebbe osato attaccarlo nel salone della cucina. Se avessero combattuto qui, avrebbero distrutto tutti i tavoli e le sedie. Non si sarebbe potuto permettere di pagarne le conseguenze.

Tutti gli altri rimasero scioccati. Yi Yun era troppo tirannico. Non stava nemmeno prendendo sul serio Li Hong.

Li Hong era infuriato, ma non poteva fare nulla.

Strinse i denti dicendo: “Ragazzino, pensi che non possa farti nulla! Forse non lo sai, ma tra pochi giorni, quando voi reclute finirete il vostro lavoro, dovrete competere nell’arena!”

“Sai le regole della competizione tra i nuovi arrivati? La Divina Città di Tai Ah userà i vostri risultati dei prossimi giorni, le rune scaglie di drago e il vostro livello di coltivazione per valutarvi. Allora approssimeranno la tua posizione nella classifica della terra! E tutti quelli dopo di te avranno il diritto di sfidarti! Vincendo contro di te, ti rimpiazzeranno, prendendo il tuo posto.”

“Visto che hai guadagnato così tante rune scaglie di drago, sarebbe difficile per te avere una posizione bassa! Quando accadrà, farò sì che i nuovi membri dell’associazione Hongdao si occupino di te! E non avrai modo di rifiutare questa sfida!”

Li Hong rideva sotto i baffi. Le battaglie nell’arena erano molto intense. I coltivatori avrebbero combattuto sul serio, non era sorprendente che qualcuno rimanesse ferito.

Se Yi Yun fosse stato sfidato ripetutamente, forse sarebbe finito con qualche arto spezzato. Allora avrebbe dovuto spendere rune scaglie di drago per curarsi. Se non ne avesse avute abbastanza, avrebbe dovuto prendere un prestito. Probabilmente sarebbe rimasto costretto a letto per mesi. Accadeva comunemente!

“Incontri per la classifica?”

Yi Yun alzò le sopracciglia. Dato che era stato nella Divina Città di Tai Ah per un po’ di tempo, conosceva le regole dell’arena.

La classifica dell’arena era anche la lista della Terra. Ogni coltivatore della città occupava una posizione nella classifica della terra, non importava quanto fosse debole.

Non c’era modo di rifiutare una sfida per le persone nella classifica della Terra.

Ma c’erano molte restrizioni per impedire che le persone sfidassero gli altri per motivi frivoli.

Una di esse era l’obbligo di scommettere!

Questo era il motivo per cui zucca pelata Qin aveva detto che uno dei modi più veloci per guadagnare rune scaglie di drago era combattere nell'arena! Se uno fosse stato forte, allora avrebbe potuto accumulare rune velocemente combattendo!

In ogni battaglia, lo sfidante e il suo avversario avrebbero dovuto mettere qualcosa in palio.

A seconda della loro posizione, c’era un limite minimo.

Più in alto si andava, più era alto il limite minimo. Per sfidare qualcuno ad un livello di molto superiore, bisognava mettere in palio una cifra molto più elevata!

Così costava molto sfidare gli altri. Chi era sicuro delle sue capacità avrebbe combattuto, mentre chi non aveva la sicurezza di poter vincere avrebbe finito con il dare risorse agli altri!

In effetti, le poste in gioco nelle battaglie nell’arena spesso superavano il limite minimo!

La quantità di rune messe in palio doveva essere accettata da entrambe le parti.

A volte, quando due rivali si affrontavano, avrebbero continuato ad aumentare la posta in gioco fino a raggiungere un prezzo spaventoso!

Questo tipo di battaglia sarebbe accaduto spesso tra le persone in testa alla classifica. Questo naturalmente attirava molti spettatori.

Quando Qin Haotian era riuscito a scalzare il primo in classifica nella lista della terra, l’arena si era riempita di gente. Quasi tutti e diecimila abitanti della Divina Città di Tai Ah erano venuti a guardare.

Si erano presentati perfino gli istruttori e i tutori dell’ordine!

“Volete lottare contro di me nell’arena?” Yi Yun rise sotto i baffi. Spaccò le ossa che stava masticando. Aveva mangiato un osso delle dimensioni di un’unghia.

Da quando era arrivato nella Divina Città di Tai Ah non aveva avuto l’occasione di fare un vero e proprio incontro. Quando si era allenato duramente nella Divina Sala delle Lande Selvagge, la sua coltivazione era aumentata. Da quando aveva assorbito il Ginseng Celeste dello Yang Viola, la sua forza era aumentata drasticamente!

Ora aveva perfino scambiato i suoi punti per la Tecnica Sacra di Tai Ah. La Tecnica Sacra di Tai Ah era un compendio di massimo livello che includeva tecniche di coltivazione, di combattimento e di movimento.

Se una sciabola non fosse stata estratta per uccidere, sarebbe rimasta ad arrugginire.

Se uno non avesse usato una tecnica di coltivazione di massimo livello in un combattimento, i suoi effetti sarebbero stati ridotti.

Yi Yun stava già pensando di provare l’arena tra un po’ di giorni, non si sarebbe mai aspettato che qualcuno si sarebbe offerto ad aiutarlo.

E questo gruppo di aiutanti non avevano bisogno di essere pagati, forse gli avrebbero perfino dato rune scaglie di drago.

Era impossibile che Yi Yun rifiutasse un’offerta del genere.

“Un intero gruppo a sfidarmi? Non è troppo vergognoso… così mi spavento.” Yi Yun lo guardò con esasperazione.

“Eheh! Ora hai capito qual è la tua situazione? Troppo tardi!” Disse con un sogghigno un uomo dietro Li Hong. “Ora sarebbe inutile anche se ti prostrassi di fronte al fratello Hong. Finirai con il venire picchiato finché non ti si romperanno tutte le ossa e dovrai spendere tutta la tua fortuna in medicine!”

Gli altri dietro Li Hong iniziarono a ridere di cuore sentendo queste parole.

“Solo perché hai raccolto delle erbe, hai avuto un colpo di culo nell’ottenere un’erba primordiale mezza morte e pensi di essere chissacchì? È la forza ad essere importante nella Divina Città di Tai Ah. Che ca**o importa se sei bravo a raccogliere erbe! Ora che hai offeso la nostra associazione Hongdao, non aspettarti di sopravvivere in questi prossimi sei anni!”

“Zoticone delle Lande Selvagge della Nuvola, quando entrerai nell’arena, ti farò vedere il potere dei geni delle famiglie della capitale imperiale!”

Credendo di essere in vantaggio, gli uomini di Li Hong mostrarono compiacimento. Alcuni provenivano dalle famiglie della capitale dello stato Zhong. Erano nati con un senso di superiorità e provavano sdegno nei confronti dei clan degli altri stati, figuriamoci davanti ad un membro delle Lande Selvagge della Nuvola.

Precedentemente, quando Yi Yun si era comportato con arroganza di fronte a loro, avevano avuto l’impulso di dargli una bella lezione. Ora che lo avevano messo sotto pressione, come potevano non aggiungere altre calunnie?

Ma… Li Hong si accigliò. Aveva la sensazione che Yi Yun non avesse detto la verità. Sembrava che non avesse paura…

Questo ragazzino non era affatto timido!

“La situazione non cambia. Ragazzino, aspetta e vedrai!”

Dopo aver detto questo, Li Hong condusse via i suoi seguaci.

Zhou Kui rimase sul posto come uno sciocco. Non sapeva cosa dire.

All’inizio pensava che Li Hong volesse invitare Yi Yun nella sua associazione Hongdao, eppure…

Per quanto riguardava gli altri coltivatori nella sala, erano tutti scioccati. Molti erano nuovi arrivati e non avrebbero osato provocato un’organizzazione potente come l’associazione Hongdao. Avevano visto Yi Yun venire perseguitato dall’associazione Hongdao in un batter d’occhio. Quel gruppo aveva perfino giurato di picchiare Yi Yun così tanto da farlo andare in bancarotta da quante medicine avrebbe dovuto comprare.

Come sarebbe riuscito a sopravvivere in futuro?

Molti guardarono Yi Yun con compassione. Li Hong era un soldato del secondo anno. Sarebbe rimasto nella Divina Città di Tai Ah per altri cinque anni!

Zhou Kui deglutì e mormorò: “Yi… Yi Yun… non mi aspettavo… che sarebbe finita così.” Anche se aveva sempre cercato di competere con Yi Yun, non erano diventati acerrimi nemici e non voleva fargli del male.

Dopotutto aveva solo tredici anni ed era sempre stato schietto. Perfino in una disputa non avrebbe davvero voluto causare la morte del suo rivale.

Zhou Kui pensava di aver danneggiato Yi Yun conducendo Li Hong e la sua gang qui.

Yi Yun era di larghe vedute. Sorrise e continuò a mangiare. Mormorò: “Non è niente di che, non badarci. Vuoi mangiare? Questa carne è davvero gustosa.”

“Uh…” Zhou Kui era senza parole. Yi Yun era ancora dell’umore adatto per mangiare!


