---
weight: 2070
title: Capitolo 207 - Immagine del Sole
pubDate: 2024-05-18T23:46:59.419Z
tags:
    - tmw
---


L’uomo con il mantello nero iniziò ad istruire Qin Haotian e gli altri. Cambiando tono, disse: “Il qi del sole radioso ha gradi differenti! Il qi del sole radioso che ho è il Corvo Dorato a tre zampe.”

L’uomo spalancò le braccia. Il suo corpo iniziò a crepitare e all’improvviso, come una fiamma bruciante, iniziò ad emanare un’energia terrificante.

Era un qi radioso che iniziò a levarsi nell’aria. Sembrava che il corpo dell’uomo con il mantello fosse diventato un sole e fosse estremamente caldo!

Così potente!

Yi Yun era scioccato. Anche mentre guardava l’illusione della formazione, sentì una pressione spaventosa. Se fosse stato lì di persona, questa sensazione sarebbe stata ancora più intensa!

Yi Yun scorse l’immagine di un Corvo Dorato in mezzo al qi del sole radioso che stava divampando dietro l’uomo con il mantello nero. Questo corvo dorato aveva tre zampe e aveva steso le sue ali fiammeggianti!

Questo era il corvo dorato del qi del sole radioso?

Yi Yun guardò Qin Haotian e gli altri. Vide che si erano tutti ritirati lontano. Non potevano sopportare la pressione del qi del sole radioso emanata dall’uomo con il mantello nero.

In un attimo, l’uomo ritirò il suo qi del sole radioso. Era evidente che avesse un totale controllo sulla sua energia.

“Terrificante!” Lo sguardo di Qin Haotian si accese. Questa forza era accattivante!

“Ora avete iniziato tutti ad allenare la tecnica sacra di Tai Ah. Riuscire a condensare il qi del sole radioso sarebbe impressionante! Se avete talento, potete trasformare il qi del sole radioso in un’immagine. Se potete creare delle valli, allora sarà la valle Tang del Sole Radioso. Se raggiungete questo stadio, si può dire che il vostro talento è sbalorditivo!”

Il livello della valle Tang?

Yi Yun disse tra sé e sé: “Alba dalla valle Tang, vagare per il mondo!”

La valle Tang era il posto leggendario da dove sorgeva il sole. Il sole sarebbe sorto dalla valle Tang e si sarebbe spostato nel cielo mentre vagava per il mondo.

Da questo derivavano le parole: alba dalla valle Tang, vagare per il mondo.

La Valle Tang era il passo iniziale del qi del sole radioso!

“Tutto è difficile all’inizio. La prima cosa che dovete fare è ricordare questa immagine del sole. Ora usate il vostro qi vitale per disegnare la figura nella vostra anima. Quando potrete tracciare l’immagine del sole, anche con un minimo della sua aura originale, allora avrete raggiunto il minor successo del primo volume della Tecnica Sacra di Tai Ah.”

“Chi impara completamente la Tecnica Sacra di Tai Ah conserverà un’immagine del sole estremamente vivida nella sua anima! Questo è il fondamento della tecnica Sacra di Tai Ah!”

Usare il qi vitale per disegnare l’immagine del sole?

Qin Haotian e gli altri erano assorti. Dopo un po’ di riflessioni, chiusero gli occhi e cominciarono a riprodurre la figura del sole nel primo volume della Tecnica Sacra di Tai Ah.

Yi Yun sospirò lievemente. Il consiglio dell’uomo con il mantello nero lo aveva ispirato.

Controllare il qi vitale…

Yi Yun chiuse gli occhi e interfacciò la sua energia spirituale con il Cristallo Viola. Presto cominciò a controllare il qi vitale nel suo corpo come se stesse usando il suo dito.

Per Yi Yun, controllare l’energia e il qi vitale era estremamente facile.

“Non sembra difficile…” Yi Yun cominciò a tracciare la figura del sole seguendo la tecnica sacra di Tai Ah.

Prima il profilo, poi la luce del sole, le fiamme…

Uno strato dopo l’altro di immagini furono tracciati con il qi vitale, dandogli la sensazione di una splendida pittura all’acqua.

Ma Qin Haotian, Li Xiao e i due eroi gemelli Qiao nel disco della formazione la stavano pensando in modo completamente diverso.

L’energia che controllavano a volte era troppo leggera e altre volte troppo pesante.

Ignorando il controllo dell’energia, solo usare una mano per disegnare era difficile. Si poteva pensare ad un’immagine e tracciare qualcosa di completamente diverso. Perfino la gente comune avrebbe avuto difficoltà a disegnare una linea dritta senza un righello.

In quel momento, si stavano formando gocce di sudore sulle fronti di Qin Haotian e gli altri, che si stavano accigliando.

Disegnare l’immagine del sole era estremamente difficile.

Fecero un tentativo dopo l’altro.

Dopo un insuccesso, ci avrebbero provato un’altra volta!

Con il loro potere spirituale, controllare il qi vitale del mondo per uccidere il nemico non era difficile, ma farlo per disegnare era davvero stancante per loro.

Un momento di imprudenza avrebbe potuto disperdere facilmente il qi vitale del mondo che avevano mosso.

Difficile! Troppo difficile!

Qin Haotian si asciugò il sudore. Tuttavia sapeva che questo passo era estremamente importante.

In effetti l’aspetto più importante era questo ‘concetto’!

Non era realistico capire il concetto nella Tecnica Sacra di Tai Ah in una sola volta, ma c’era un detto: “leggi un libro cento volte e ne capirai il significato”.

Si poteva comprendere perfino il libro più esoterico dopo averlo letto e scritto molte volte.

Valeva lo stesso per la Tecnica Sacra di Tai Ah. Se uno avesse potuto usare il suo corpo per copiare la figura del sole, poi copiare le 108 parole che ne componevano i princìpi e i concetti, avrebbe potuto raggiungere un buon livello!

Tra Qin Haotian e gli altri, la persona più rilassata era Luo Huo’er.

In quanto Divina Maestra della Desolazione, l’energia spirituale della giovane era più forte di Qin Haotian e degli altri.

Ma anche così, stava arricciando il suo piccolo naso e le sue guance stavano diventando rosse.

Passarono minuti, Qin Haotian e gli altri si stavano impegnando a disegnare la figura, mentre Yi Yun aveva quasi completato metà dell’immagine.

Fino ad ora, non aveva perso il controllo sulla sua energia. C’erano pochi posti che non erano perfetti.

L’uomo con il mantello nero tornò a spiegare. Insegnò le tecniche usate per tracciare l’immagine e allo stesso tempo spiegò il concetto della Tecnica Sacra di Tai Ah.

“Dovete usare il vostro cuore per guardare questa immagine del sole. Il processo è davvero monotono, ma sono queste le fondamenta. Una volta che le fondamenta vengono gettate, sarà di grande beneficio per voi in futuro quando padroneggerete la Tecnica Sacra di Tai Ah!”

“Avete appena iniziato. Se potrete finire circa il 5% dell’immagine il primo giorno, sarebbe già un buon risultato. Se ne completerete il 10%, vuol dire che siete geni talentuosi!” L’uomo con il mantello nero incoraggiò Qin Haotian e gli altri, ma in quel momento Yi Yun aveva completato il 60% dell’immagine. Era sei volte meglio dei geni talentuosi menzionati dall’uomo con il mantello nero.

Questi risultati erano davvero assurdi.

Anche così, Yi Yun non batté la fiacca. Era pienamente concentrato a disegnare. Quando arrivò al 65%, iniziò ad avere difficoltà.

Anche se era arduo, Yi Yun continuò a provare entusiasmo.

Poteva sentire chiaramente che, mentre stava cercando di disegnare la figura, il qi vitale del mondo nel suo corpo stava circolando rapidamente. L’energia del Ginseng Celeste dello Yang Viola che aveva assorbito adesso stava entrando nella figura da solo, venendo assimilato lentamente.

L’energia del Ginseng Celeste dello yang Viola era puro qi Yang!

Si complementava bene con la Tecnica Sacra di Tai Ah!

In passato, Yi Yun aveva assorbito molta energia dalla Divina Sala delle Lande Selvagge e nella montagna delle erbe numero 60, ma senza una tecnica di coltivazione, il suo corpo non avrebbe potuto contenere tutta l’energia. Con il passare del tempo, l’avrebbe sprecata lentamente.

Ora però era diverso. La figura tracciata nella sua mente era come una pozza di energia. Poteva contenere tutta l’energia che aveva assorbito Yi Yun. E l’energia sarebbe circolata seguendo certe leggi, rafforzando in modi intangibili la coltivazione di Yi Yun!

Adesso il giovane non aveva padroneggiato completamente il primo volume della Tecnica Sacra di Tai Ah, ma aveva già ricevuto molti benefici, come poteva non essere entusiasta?

Quando si avvicinò al 70% dell’immagine, Yi Yun iniziò a sentire fame.

Non si era sentito così da molto tempo.

Questa era la sete di energia del suo corpo!

Questo significava che il suo livello di coltivazione stava per aumentare di nuovo.

“Il puro potere Yang è il più adatto per la tecnica sacra di Tai Ah. Se solo ci fosse un altro Ginseng Celeste dello Yang Viola…” Disse tra sé e sé Yi Yun. Aveva consegnato il Ginseng Celeste dello Yang Viola, ma non importava, c’era ancora la Divina Sala delle Lande Selvagge!

Dopo aver consegnato il Ginseng Celeste dello Yang Viola, Yi Yun aveva guadagnato 10.000 rune scaglie di drago e 3 punti gloria. Ma dopo averne scambiati in parte per la tecnica sacra di Tai Ah, aveva speso tutte e 10.000 le rune e gli era rimasto un solo punto gloria.

Ma aveva comunque ottenuto quasi 2000 rune scaglie di drago con il fiore del Sangue Yang.

Contando le quattro ore di coltivazione date in ricompensa da Wang e da zucca pelata Qin, Yi Yun sarebbe potuto entrare nella Divina Sala delle Lande Selvagge per più di sei ore.

Yi Yun aveva già deciso che quando fosse arrivato al limite, sarebbe entrato nella Divina Sala delle Lande Selvagge per saziarsi!

Così trascorse tutta la notte a disegnare la figura del sole.

Di mattina presto, Yi Yun era esausto e i suoi occhi erano iniettati di sangue.

La sua immagine era al 70% a questo punto!

Non aveva più modo di fare progressi in quel momento.

Dopo aver meditato per due ore, ritornò alla normalità. In seguito andò dritto verso la Divina Sala delle Lande Selvagge.

La persona di guardia era ancora il vecchio con la barba bianca che aveva scambiato dei colpi con Yi Yun. Questo vecchio indossava un abito bianco e c’era una gemma rossa incastonata nella sua fronte.

“Sei tornato.” Il vecchio era seduto su una sedia di fronte ad una scacchiera. Stava giocando contro sé stesso. Vedendo il giovane, lo salutò con naturalezza, come se fosse molto familiare con lui e non fosse un estraneo.

“Senior, vorrei scegliere una specie primordiale che ha puro potere Yang. Ce n’è una?”

“Puro potere Yang?” Il vecchio guardò Yi Yun con fare pensieroso. Posò lentamente un pezzo della scacchiera. “Eheh, ragazzino, ho sentito che hai avuto una botta di culo e hai raccolto un’erba primordiale. Com’era? L’hai scambiata per la tecnica sacra di Tai Ah?”

Questo vecchio aveva indovinato il motivo per cui Yi Yun voleva puro potere Yang.

Uh…

Yi Yun si toccò il naso. Le parole “botta di culo” lo avevano lasciato senza parole. Disse: “Sono stato fortunato, ma ho dovuto usare un po’ della mia forza…”

Il modo in cui lo sottolineò fece pensare alla gente che Yi Yun fosse giovane e impetuoso. Così avrebbe reso meno sospettose le persone.

“Ah! Voi giovani di sicuro siete ambiziosi. Stai iniziando ad imparare la tecnica sacra di Tai Ah così presto. Questa roba non è facile da imparare, non finire per lagnarti se non ci riesci!”

Il vecchio era inappropriato, ma rispose comunque alla domanda di Yi Yun: “Se vuoi percepire puro potere Yang, vai nella sala 6! Ha quello che vuoi!”


