---
weight: 208
title: Capitolo 208 - Piuma di Sangue Multicolore
pubDate: 2024-05-19T00:46:59.420Z
tags:
    - tmw
---


Yi Yun fu avvolto dalla luce della porta della Divina Sala delle Lande Selvagge e un momento dopo fu teletrasportato nella sala numero sei.

Caldo!

Questa fu la prima impressione di Yi Yun.

La temperatura nella stanza era quasi al punto di ebollizione. Se un mortale ordinario fosse entrato qui, si sarebbe trasformato in vapore all’istante!

C’era una statua rosso sangue al centro della stanza. Era la scultura di un grosso uccello di fuoco.

L’uccello di fuoco aveva le ali stese, sembrava che volesse gridare al cielo. Le sue piume ricoperte d’oro del Grande Yan assomigliavano a fiamme.

L’oro del Grande Yan era di colore nero, ma sotto la luce rifletteva un bagliore dorato.

Questa scultura però era color rosso sangue a causa dell’energia di puro Yang che si era fusa con l’oro per molto tempo.

“Il fondatore della Divina Città di Tai Ah ha scelto bene. Avere un antico Corvo Dorato a tre zampe come specie primordiale…” Yi Yun rifletté. Il nome di questo uccello era Piuma di Sangue Multicolore.

Come poteva la Divina Città di Tai Ah, il simbolo del regno, non avere una specie primordiale di puro Yang nella sua sala delle Lande Selvagge?

Se non ne avesse avuto uno, allora le future generazioni avrebbero avuto difficoltà ad allenare la Sacra Tecnica di Tai Ah.

Quando il fondatore della città aveva costruito la sala, aveva dato la caccia alla Piuma di Sangue Multicolore per metà delle divine lande selvagge!

Quando la Divina Sala delle Lande Selvagge era stata costruita, la Piuma di Sangue Multicolore era stata posta nella sala numero 6. La stanza era ricoperta di formazioni che radunavano puro qi Yang, per questo la stanza aveva mantenuto una temperatura calda per oltre decine di milioni di anni. Più ci si avvicinava alla Piuma di Sangue Multicolore, più era alta la temperatura.

Le piastrelle sotto la scultura erano color rosso bollente. Nel corso di molti anni, ogni impurità delle piastrelle era stata bruciata, rendedoli dei tesori.

“Piuma di Sangue Multicolore…" Yi Yun guardò la scultura formidabile. Poteva sentire un’onda di energia dopo l’altra e pressione che lo travolgeva come uno tsunami. Il sangue nel suo corpo iniziò a circolare rapidamente.

Il puro Yang della Piuma di Sangue Multicolore era di gran lunga migliore di quello del Ginseng Celeste dello Yang Viola!

Yi Yun interfacciò la sua energia spirituale con il Cristallo Viola. La sua visuale divenne rossa.

Da quando aveva assorbito il Ginseng Celeste, i suoi poteri mentali erano migliorati. Dopo aver formato la palla dell’occhio celeste, il suo controllo sul Cristallo Viola era aumentato.

Adesso poteva usarlo facilmente per assorbire l’energia delle specie primordiali attraverso l’oro del Grande Yan.

Presto la prima sfera di energia volò verso Yi Yun.

Questo globo era delle dimensioni di un uovo di piccione. Era un piccolo uccello di fuoco adorabile che era uguale alla Piuma di Sangue Arcobaleno. Ogni suo dettaglio era vivido e nitido.

Yi Yun fece un respiro profondo e calmò la mente. Dopodiché aprì la bocca e iniziò ad inghiottire la sfera d’energia.

All'improvviso sentì la pura energia Yang percorrergli le vene. Yi Yun controllò l’energia con accuratezza e dopo averla fatta circolare una volta nel suo corpo, la fece entrare nell’immagine del sole.

Grazie all’immagine del sole nel suo corpo, il suo organismo poteva contenere e controllare molto di più l’energia. Se il suo fisico poteva essere paragonato ad una cisterna, allora il qi vitale del mondo sarebbe stato l’acqua. Ora che aveva imparato la Tecnica Sacra di Tai Ah, le riserve di Yi Yun erano molto più ampie, così poteva assorbire liberamente l’energia, riempiendo di nuovo la sua cisterna.

Una sfera d’energia dopo l’altra volò verso di lui. La Piuma di Sangue Multicolore, in quanto specie primordiale, aveva un’energia non inferiore al Ginseng Celeste dello Yang Viola in quanto a purezza. Anzi, dopo essere stata conservata nell’oro del Grande Yan e nelle formazioni di puro Yang per decine di milioni di anni, la qualità dell’energia era di gran lunga migliore rispetto a quella del ginseng!

Naturalmente l’aspetto più positivo dell’aver assorbito il Ginseng Celeste dello Yang Viola non era stata l’energia in sé, quanto l’aver potuto formare la palla dell’occhio celeste. Questa era stata una sorpresa inaspettata.

Nelle prossime due ore, Yi Yun si dedicò ad assorbire l’energia pura della specie primordiale. Via via che completava la figura del sole nella sua anima, anche la sua comprensione della Tecnica Sacra di Tai Ah si approfondiva.

…..

Giorno dopo giorno, Yi Yun coltivava di giorno e di notte. Assorbendo l’energia di puro Yang nella Divina Sala delle Lande Selvagge, copiò lentamente la figura del sole nella sua mente. La sua coltivazione divenne sempre più solida mentre lo faceva. Stava completando l’immagine, dal 70% era passato al 75%, poi all’’85% per poi finire al 90%.

In questi giorni, il suo dantian sembrava una fiamma bruciante. Presto la sua coltivazione raggiunse il picco degli stadi intermedi del Sangue Viola.

In quel momento però finì tutto il tempo di coltivazione che gli era rimasto nella Divina Sala delle Lande Selvagge.

Ancora un po’...

La figura nella sua mente era quasi completa. Se non fosse potuto entrare nella Divina Sala delle Lande Selvagge in quel momento, sarebbe stato un peccato.

Aveva bisogno solo di altre sei ore di coltivazione nella sala per completare l’immagine del sole.

Yi Yun si accigliò lievemente. Se avesse raccolto erbe per guadagnare rune scaglie di drago, sarebbe stato troppo lento. Avrebbe dovuto raccogliere erbe per almeno 7-8 giorni per guadagnare 3000 rune scaglie di drago. Allora non sarebbe riuscito a finire il primo stadio della Tecnica Sacra di Tai Ah in una volta. Se avesse temporeggiato per 7-8 giorni, avrebbe perso slancio e sprecato molta energia mentale.

“Giusto!” Yi Yun all’improvviso ebbe un’idea. Aveva pensato ad una soluzione facile. “Come potevo dimenticarmelo? Non dovrebbe essere un problema allora.”

…..

Nella piazza centrale della Divina Città di Tai Ah, c’era una costruzione dall’aspetto inconspicuo dietro la pagoda dei Diecimila. Questa costruzione era alta trenta metri e sembrava ordinaria dall’esterno.

Ma questo edificio conservava ricordi dolorosi per molti coltivatori.

Era la banca della Divina Città di Tai Ah. Forniva prestiti e servizi di pegno ai coltivatori.

Il tasso di interesse era incredibilmente alto. I nuovi arrivati dovevano pagare un interesse mensile del 12%, mentre per gli altri era al 15%.

Allora, quando Zhao Qingcheng aveva dovuto chiedere aiuto a Yi Yun, era per il prestito ad alto interesse che aveva chiesto alla banca. Era una quantità di appena qualche decina di rune. Yi Yun non lo aveva chiesto indietro dato che Zhao Qingcheng lo aveva aiutato molto.

Yi Yun si era diretto verso la banca per prendere un prestito. Voleva ottenere 3000 rune scaglie di drago e aveva intenzione di restituirle in un mese. Aveva solo bisogno di pagare 360 rune di interesse. Per lui non era nulla.

Le procedure della banca non erano complicate. Anche se Yi Yun era un nuovo arrivato, aveva ottenuto una grande quantità di rune in passato, così aveva un limite di credito più alto. Secondo i vari regolamenti della Divina Città di Tai Ah, Yi Yun aveva un limite di credito di 5000 rune.

Yi Yun aveva intenzione di prenderne in prestito solo 3000, ma quando entrò in banca incontrò uno strano gruppo di coltivatori.

Nella banca c’erano quattro giovani con abiti di seta. Avevano delle corporature interessanti, ce n’era uno alto, uno basso, uno grasso e l’ultimo era magro.

Erano tutti insieme, sembravano un set completo e davano una sensazione comica.

“Direttore, quanto può darmi se darò questo in pegno?”

Non molti osavano prendere in prestito da questa banca di usurai. E per questi ricchi signorini, fare un prestito era qualcosa di umiliante.

Così, se avevano bisogno di soldi, la maggior parte del tempo avrebbero scelto di dare in pegno degli oggetti.

Molti signorini lo facevano usando oggetti portati dai loro clan. La Divina Città non incoraggiava comportamenti del genere, così diminuiva di molto le valutazioni degli oggetti dati in pegno!

Un oggetto dato in pegno nella Divina Città di Tai Ah di solito veniva valutato la metà del suo valore.

Ma non avevano altra scelta. Molti signorini avrebbero comunque dato in pegno i loro oggetti dato che la Divina Città di Tai Ah aveva molte risorse che non potevano essere ottenute altrove.

“500 rune scaglie di drago!”

Il direttore era un uomo di mezz’età con i baffi che indossava un piccolo cappello di feltro, che gli dava l’aria di essere un comune uomo d’affari.

Valutava ogni oggetto ad occhi socchiusi. In pochi secondi avrebbe valutato gli oggetti e avrebbe dato loro un prezzo. Il suo giudizio era inoppugnabile e chi non lo accettava poteva scegliere di non vendere!

“500, così poco…” Il giovane alto ne fu scioccato, ma dopo averci pensato un po’, strinse i denti e disse: “Lo darò in pegno!”

“Secondo fratello, non preoccuparti. Ora ci mancano rune scaglie di drago. Poi potrai redimerlo in futuro se vorrai.” Disse il più basso tra i quattro. Mentre lo diceva, diede una pacca sulle spalle del giovane alto. A causa della differenza di altezza, sembrava fuori posto.

“Dando in pegno i nostri oggetti, possiamo usare le rune scaglie di drago per scommettere contro quello sciocco di Yi Yun il mese prossimo. Allora 500 diventeranno 1000 e mille diventeranno duemila. Tra poco riguadagneremo tutto!” Disse con tranquillità il giovane basso.

Il tipo grasso accanto fece da eco: “Esatto. Quel ragazzino ha osato offendere la nostra associazione Hongdao. È meglio partire con lui! Fratelli, sarà la nostra prima battaglia, la battaglia dei quattro signori della capitale. Dobbiamo assicurarci di diventare famosi. Useremo Yi Yun come trampolino di lancio!”

Le parole del tipo grasso entusiasmarono gli altri. Era entusiasmante pensare a come avrebbero dominato la Divina Città di Tai Ah!

A questo punto, non molto lontano da loro, Yi Yun mostrò un’espressione strana. Le parole dei quattro l’avevano sbalordito.

Scommettere contro quello sciocco di Yi Yun? Stavano parlando di lui?

Non sapeva se ridere o piangere. Aveva capito che provenivano dall’associazione Hongdao.

Erano venuti in banca per ottenere soldi. Tuttavia, visto che avevano origini importanti, avevano oggetti da dare in pegno. Non importava per loro se non fossero riusciti a restituire i soldi in futuro.

E il motivo per cui stavano dando in pegno i loro oggetti era per scommettere contro di lui tra un mese!

I nuovi arrivati non guadagnavano molte rune scaglie di drago, ma avevano grosse spese. Era naturale che non avessero molte rune scaglie di drago da scommettere.

E per molti nuovi arrivati, la battaglia tra un mese sarebbe stata la migliore occasione per guadagnare rune scaglie di drago.

Per quanto riguardava Yi Yun, una volta arrivato in città, aveva scelto il lavoro di raccolta delle erbe che solo i meno capaci selezionavano. Questo insieme alle sue origini umili, aveva fatto pensare che non fosse abbastanza forte. Eppure aveva raccolto un’erba primordiale, facendogli guadagnare molti soldi. Non sarebbe stato un pollo perfetto da spennare?


