---
weight: 21
title: Capitolo 21 - Lian Chengyu esce dal suo isolamento
pubDate: 2023-05-28T14:09:48.021Z
tags:
    - tmw
---


Nel cortile di case degli Anziani del clan tribale Lian, in tarda notte.

"Thump!" La porta del cortile si aprì. Un giovane dalla pelle chiara quanto la giada entrò.

"Chengyu, perché sei uscito?" Il patriarca si alzò subito. Lian Chengyu aveva annunciato di voler andare in isolamento finché non fosse cominciata la selezione di guerrieri del Regno Divino Tai Ah.

Eppure mancava meno di un mese.

"Ho incontrato un po' di problemi durante la coltivazione..." Lian Chengyu mostrò un'espressione scontenta. Aveva pensato di sfruttare questi due mesi per formare delle fondamenta forti per poi usare l'essenza delle ossa della desolazione per raggiungere lo stadio del Sangue Viola!

Facendolo, le sue basi sarebbero state solide e dopo aver accumulato abbastanza energia, sarebbe arrivato al picco delle fasi iniziali del Sangue Viola. Sarebbe riuscito a primeggiare tra gli altri guerrieri appena passati allo stadio del Sangue Viola e questo lo avrebbe aiutato a fare ulteriori progressi in futuro. Sarebbe stato di grande beneficio per lui!

La selezione dei guerrieri del Regno Divino Tai Ah era molto meticolosa per quanto riguardava i fondamentali e i processi cumulativi di un guerriero. Se Lian Chengyu avesse potuto soddisfare tutti quei requisiti, avrebbe ricevuto il riconoscimento degli ufficiali del regno e avrebbe ottenuto risultati eccellenti.

Tuttavia le circostanze non lo avrebbero permesso. Anche se avevano raccolto ogni erba della montagna del clan, la coltivazione di Lian Chengyu stava procedendo lentamente!

Lian Chengyu era convinto di aver incontrato un ostacolo.

In effetti, quando si era in isolamento, l'atteggiamento che si aveva nei confronti delle arti marziali era essenziale. Con un umore positivo, sicurezza e perseveranza, sarebbe stato facile fare progressi.

Quando mancava la fiducia in sé stessi, si pensava di sbagliare qualcosa durante la coltivazione, come quando si incontrava un ostacolo, inevitabilmente il processo sarebbe andato a rilento e avrebbe reso ancora più difficile avanzare di stadio.

L'effetto psicologico di solito non aveva effetti significativi, ma a Lian Chengyu già mancavano le risorse per la sua coltivazione e i suoi progressi stavano rallentando. Alla fine aveva scelto di interrompere il suo isolamento.

Dopo essersi schiarito la mente ed essersi fatto una pausa prima di assimilare l'essenza delle ossa della desolazione, sarebbe potuto rientrare in isolamento per avanzare allo stadio del Sangue Viola.

Era questo il piano di Lian Chengyu. Era un piano ragionevole. A volte un avanzamento di livello non era possibile, ma fare una pausa poteva risultare in un'ispirazione miracolosa, permettendo di progredire senza accorgersene.

"Com'è andato il processo di raffinamento delle ossa della desolazione?" Lian Chengyu fece la domanda che lo preoccupava di più. Questo scheletro era la sua intera fortuna e la sua vita!

"Sì, sta andando come pianificato, ma... Un po' di poveri abitanti del villaggio coinvolti nella raffinazione sono rimasti avvelenati un po' di giorni fa. All'inizio avevo intenzione di lasciarli attendere per un po' di giorni, ma vedendo le loro pessime condizioni, ho dato loro un po' di pillole della Trasformazione del Sangue. Si sono tutti ripresi ormai e non influenzerà il raffinamento."

Lian Chengyu si accigliò: "Questi rifiuti sono davvero inutili. Sono passati un po' di giorni e non possono sopportare la tossicità delle ossa del Pitone Gelido! La pillola della Trasformazione del Sangue consumerà la loro vitalità. In circostanze del genere, moriranno prima che finisca la raffinazione!"

Le parole di Lian Chengyu erano fredde e inumane. Il patriarca pensò che stesse esagerando e disse: "Chengyu... stai chiedendo troppo. Queste persone mangiano raramente pasti completi e non possono coprirsi abbastanza. Come sopporterebbero le tossine del Pitone Gelido? Si sono già sacrificati per la tribù Lian. In futuro quando ascenderai, dovrai prenderti cura delle loro famiglie."

"Capito." Disse Lian Chengyu con un'espressione seria: "Sono solo preoccupato per il processo di raffinamento e temo che verrà ritardato inutilmente. Se queste persone morissero troppo presto, influenzerebbe il processo. Nonno, per favore raduna altre persone ad aiutare.
Più saranno meglio sarà. Così potranno condividere tutti la tossicità del Pitone Gelido e resistere più a lungo. Anche se la pillola della Trasformazione del Sangue non è una droga molto costosa, dobbiamo risparmiare ogni risorsa ora che abbiamo speso la maggior parte dei nostri soldi."

Disse con leggerezza Lian Chengyu. Il patriarca sospirò. Sapeva che ogni persona reclutata, sarebbe stata una vita persa.

I miseri poveri quasi lottavano per unirsi alla raffinazione delle ossa della desolazione per ottenere della pancetta.

"Per la tribù Lian immagino che sia destino..." Esclamò il patriarca. "È un tale peccato. Se avessimo un insieme di ossa della desolazione prive di tossicità, non ci sarebbero stati così tanti morti a causa della raffinazione."

"Un insieme di ossa prive di tossine?" Lian Chengyu sbuffò. "Date le finanze della nostra tribù e quel manuale di tecniche incompleto, come avremmo potuto ottenere un insieme di ossa della desolazione prive di tossine?"

"Inoltre le ossa della desolazione del Pitone Gelido non hanno tossine, è solo Qi freddo difficile da dissipare. Una volta che entra nel corpo, congela gli organi e quindi fa perdere vitalità. Un Divino Maestro della Desolazione potrebbe dissiparlo facilmente, ma perché una figura del genere sarebbe disposta a ripulire uno scheletro di così bassa qualità? È impossibile che vengano nella nostra tribù!"

"Nemmeno i giovani maestri delle grandi tribù sono disposti ad usare questo genere di ossa della desolazione. Questo era l'insieme di ossa della desolazione più economico che ho trovato. Come una famiglia ricca getta le ossa ai cani, per le grandi tribù sono come un cane selvaggio in attesa di mangiare i loro scarti!"

Lian Chengyu disse queste ultime parole piene di amarezza con le labbra frementi e i pugni stretti, le sue unghie scavavano nella carne.

Lo detestava!

I signorini delle grandi tribù potevano scegliere che ossa della desolazione assimilare, senza dover sopportare effetti collaterali o tollerare una bassa efficacia!

Ma lui doveva superare ogni sorta di problema e sacrificare le sue ricchezze solo per ottenere pezzi di ossa rifiutati!

Riporre tutte le sue speranze nelle ossa del Pitone Gelido, che avevano immensi effetti collaterali, e rischiare la vita per consumarle, era patetico!

"Chengyu, è stato difficile per te. Ma devi sapere che perfino i talenti più brillanti nelle grandi tribù sono pochi. Molti privi di talento non ottengono nemmeno così tanta carne di bestie della desolazione..." Il patriarca si sentiva in colpa. Sapeva che Lian Chengyu aveva un ottimo talento, ma visto che la tribù Lian era troppo povera, non potevano crescerlo. In tutti questi anni, il patriarca aveva capito che Lian Chengyu provava una forte ostilità nei confronti della tribù anche se non ne aveva mai parlato.

Era difficile per Lian Chengyu ascoltare queste parole. Rispose: "Nonno, non consolarmi. Il cielo è spietato e tratta tutti il creato come cani. Dato che il mondo è ingiusto, userò le mie forze per ottenere giustizia! Prima o poi prenderò il controllo della mia vita e controllerò le vite degli altri! In futuro, avrò tutti i figli delle grandi tribù ai miei piedi!"

"Capisco." Il patriarca sospirò: "Domani passerò l'ordine di radunare più persone per raffinare le ossa della desolazione. Non mi preoccuperò del numero di morti. Più persone potranno assorbire più qi gelido... rendendolo più sicuro per te da assorbire quando consumerai le ossa della desolazione."

Il patriarca sapeva che Lian Chengyu non avrebbe provato nessun rimorso per i poveri che sarebbero morti per lui.

Lian Chengyu odiava l'ingiustizia del mondo. Pensava di essere stato estremamente sfortunato, così come poteva preoccuparsi per gli altri?

Per Lian Chengyu, i poveri erano come formiche. Perfino lui stesso si considerava solo una formica leggermente più grande.

La sopravvivenza del più adatto, questa era una nozione fermamente impressa nel cuore di Lian Chengyu. Solo mangiando le formiche più piccole poteva continuare a crescere al punto da poter controllare il suo fato e quello degli altri, come un grande esperto.



