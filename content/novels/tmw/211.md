---
weight: 211
title: Capitolo 211 - Il potere del Sole Radioso
pubDate: 2024-05-19T03:46:59.421Z
tags:
    - tmw
---


Il sole ardeva nel cielo.

Yi Yun era in una radura tra gli alberi nel suo abito di lino. La sua mano sinistra pendeva verso il basso, mentre l’altra brandiva la sciabola Esercito di Mille. La lama era parallela al terreno. La sciabola lunga 2,2 metri non tremava minimamente. Se avesse posato una scodella d’acqua sulla punta della lama, non avrebbe versato nemmeno una goccia per terra.

Yi Yun mantenne questa postura per quindici minuti. Era immobile come una statua.

Mentre Yi Yun rimaneva immobile, stava ancora facendo circolare una spaventosa quantità di energia, il qi del Sole Radioso si agitava come uno tsunami.

Era mezzogiorno ed era il momento in cui il qi del Sole Radioso era più intenso.

In quel momento il sole nel cielo si stava spostando di poco, facendo muovere lievemente le ombre. La lama della sciabola Esercito di Mille usciva dall’ombra e rifletteva il bagliore del sole, emanando una luce bianca accecante.

In quell’attimo di secondo, Yi Yun si mosse!

“Boom!”

Il qi del Sole Radioso eruttò dal corpo di Yi Yun, come lava che eruttava da un vulcano. Yi Yun lasciò una serie di immagini residue e caricò verso una rupe torreggiante di fronte a lui!

Il suo corpo sembrava circondato da un sole ardente e la sciabola menò un fendente simile ad una fiamma bruciante.

“Swish!”

Un bagliore calò dal cielo. Era come un flusso d’acqua bianco come la neve che schizzava dal cielo.

Un fragore era accompagnato da un bagliore accecante. Un enorme fendente a mezzaluna fu scagliato ad una velocità incredibile e impattò pesantemente contro la rupe.

“Boom!”

Il raggio di spada aveva trapassato completamente la rupe provocando una forte esplosione dal rumore assordante!

Dieci secondi dopo, il bagliore scomparì. La rupe di fronte a Yi Yun era alta oltre dieci metri, ma ora c’era un’enorme fessura che partiva dal fondo e arrivava fino alla cima!

Questa fessura era ampia trenta centimetri e i due lati della fenditura erano stati sciolti dall’alta temperatura, creando una sostanza simile a magma.

La sciabola Esercito di Mille lunga 2,2 metri aveva trapassato una rupe alta oltre dieci metri con una lama lunga 1,8 metri!

Questo era tutto grazie al qi del Sole Radioso!

Potenziata da questo qi, la sciabola Esercito di Mille aveva un potere di gran lunga superiore rispetto a prima.

Se avesse attaccato una persona, il risultato sarebbe stato ovvio. Non solo l’avrebbe divisa in due, ma forse l’avrebbe anche ridotta in cenere.

Yi Yun all’improvviso pensò ad una frase che aveva letto comunemente in molte leggende nella sua vita precedente, “Non brandisco facilmente la mia sciabola, ma una volta che la sfodererò, vedrà del sangue.”

Molti protagonisti avevano usato questa frase per sembrare fichi, ma ora descriveva perfettamente Yi Yun adesso.

Visto che il potere della sciabola era troppo forte, era impossibile limitarsi a toccare. Nel momento in cui l’avesse brandita, avrebbe visto sangue. Forse non avrebbe nemmeno fatto in tempo però dato che il qi del Sole Radioso avrebbe bruciato il sangue!

“Mi chiedo che livello abbia raggiunto ora…”

Era arrivato nella Divina Città di Tai Ah oltre un mese fa, la sua forza era aumentata incredibilmente visto che aveva assorbito l’energia della specie primordiale e del Ginseng Celeste, e che di recente aveva appreso la Tecnica Sacra di Tai Ah!

Il suo livello di coltivazione si stava avvicinando alle fasi avanzate del Sangue Viola. La velocità dei suoi progressi era incredibile.

Yi Yun voleva mettersi alla prova con tutti i membri d’élite del Regno Divino.

“Non vedo proprio l’ora di partecipare agli scontri tra i nuovi arrivati…” Disse tra sé e sé Yi Yun, pieno di spirito combattivo.

…..

Durante il crepuscolo, Yi Yun tornò nella Divina Città di Tai Ah.

Nell’ufficio, Yi Yun consegnò il raccolto del giorno. Valeva un totale di 509 rune scaglie di drago.

Questa quantità sorprese di molto Wang.

“Come… ne hai raccolte così tante?” La velocità di Yi Yun all’inizio era di circa 200 rune scaglie di drago al giorno. Non era venuto negli ultimi dieci giorni circa, eppure la sua velocità era raddoppiata!

Yi Yun alzò le spalle e disse: “Sono riuscito a formare un Occhio Celeste negli ultimi giorni, così la mia percezione è aumentata…”

Era davvero scioccante raccogliere una quantità di erbe equivalente a 500 rune scaglie di drago in un giorno, ma ora Yi Yun aveva la spiegazione perfetta.

Ma questa spiegazione sorprese ancora di più Wang.

Aveva formato un Occhio Celeste?

Quanti anni aveva?!

Ripensandoci, quando Wang aveva formato la palla dell’occhio celeste, era stata nelle fasi intermedie delle fondamenta Yuan. Quando l’aveva aperto completamente era stata ad un livello ancora superiore.

Il talento naturale di Wang non era male, ma c’era un divario enorme tra lei e Yi Yun.

Lui era un mostro!

Yi Yun poteva essere descritto solo come un mostro. Non era un genio perché non era sbalorditivo, in effetti era mediocre sotto alcuni aspetti.

Ma sotto altri aspetti aveva un talento sbalorditivo!

Di questo passo, Wang non sapeva a che livello sarebbe arrivato. Aspettava con impazienza di vederlo crescere, sentiva di aver sottovalutato lei stessa Yi Yun.

E nei prossimi giorni, il numero di erbe che Yi Yun consegnò non diminuì, ma aumentò.

Era passato da oltre 500 rune scaglie di drago a 600 e poi più di 600!

In solo 8-9 giorni di tempo, Yi Yun aveva accumulato 19.300 rune scaglie di drago raccogliendo erbe, battendo il record di Zhong Yi!

Aveva battuto il record?

Wang lo trovò incredibile. Non si sarebbe mai aspettata di vedere un giovane battere il record di raccolta di erbe precedente durante la sua vita, né che sarebbe successo mentre era a capo di un ufficio della Divina Città di Tai Ah.

La Divina Città di Tai Ah non prestava molta attenzione ai record dei vari lavori, così chi li batteva non avrebbe avuto il suo nome inciso nella via del Saggio. Anche le ricompense date erano inferiori rispetto alle altre.

Ma un record era comunque un record. Era comunque straordinario!

Per la Divina Città di Tai Ah, era passato molto tempo da quando qualcuno aveva battuto un record.

Così questa notizia si diffuse rapidamente!

Quando Yi Yun era entrato in conflitto con l’associazione Hongdao prima, la notizia si era diffusa solo tra le cerchie di reclute del primo e del secondo anno. I coltivatori più grandi non avrebbero avuto nessun interesse nel sapere come una nuova associazione volesse combattere contro un ragazzino.

Ma avrebbero prestato attenzione ad un primato, perfino al record di raccolta delle erbe!

Perfino Qin Haotian e Li Xiao non facevano eccezione!

…..

Nella torre divina centrale della città, una ragazza vestita di rosso stava in una stanza Divina della Desolazione del Fuoco e della Terra. Aveva appena completato un calderone di reliquie della desolazione. Tirò fuori un fazzoletto lievemente profumato per asciugarsi le goccioline di sudore dalla fronte.

Questa ragazza era Luo Huo’er, la numero uno nella lista dell’Uomo. Era una persona misteriosa che appariva raramente in pubblico.

Aveva un ottimo talento nell’alchimia e nelle tecniche Divine della Desolazione, rendendo incredule molte persone.

Quando Luo Huo’er aveva mostrato il suo talento, molte grandi fazioni avevano provato a reclutarla, ma ogni offerta invitante era stata rifiutata.

Così queste fazioni avevano iniziato a sospettare che appartenesse già a qualche organizzazione importante. Ovviamente sarebbe stato impossibile reclutarla se proveniva da una famiglia prominente.

Ma quando avevano indagato sulle origini di Luo Huo’er, non avevano potuto scoprire nulla. Sembrava che fosse apparsa dal nulla. Le sue origini erano un completo mistero.

Questa era una tale anomalia che molti avevano ipotizzato che Luo Huo’er provenisse da un clan incredibilmente grande. Questo clan poteva essere più grande perfino del Divino Regno di Tai Ah e che per questo non avevano potuto scoprire nulla.

Ma tutte queste ipotesi erano illogiche. Questo perché Luo Huo’er non aveva motivo di venire nella Divina Città di Tai Ah per allenarsi.

Anche se la Divina Città era impressionante, non era nulla in confronto alle fazioni più forti del Regno Divino di Tai Ah. Probabilmente avevano campi di allenamento migliori, così perché Luo Huo’er non era tornata nella sua fazione per allenarsi?

Così l’identità di Luo Huo’er destò ancora più perplessità.

In quel momento, Luo Huo’er stava aprendo con cautela il calderone. Il disco quadrato di una formazione volò fuori. Sul disco c’erano sette reliquie d’osso della desolazione verdi. Stavano saltellando con fare dispettoso come se fossero folletti.

Un profumo aromatico incantevole si diffuse nell’aria.

Anche se era stanca, Luo Huo’er stava mostrando un’espressione entusiasta.

Mentre metteva da parte le reliquie della desolazione, tirò fuori uno specchio. Si rassettò i capelli che si erano scompigliati dopo aver finito il processo di raffinamento. Disse tra sé e sé di fronte allo specchio: “Come previsto da Luo Huo’er. Puoi raffinare perfino reliquie di questo livello!”

Mentre lo diceva, sorrise splendidamente. Due adorabili fossette apparirono ai lati delle sue labbra.

“Eheh, posso portarle alla pagoda dei diecimila. Poi mi mancheranno solo 8000 rune scaglie di drago prima di battere il record di raffinazione. Di sicuro non è stato facile. Ho sentito che nessuno ha battuto record nella Divina Città di Tai Ah per 2000-3000 anni. Avranno bisogno di me per batterne uno!”

“Pensandoci, c’era un tipo pazzo di nome Su Jie che è apparso nella Divina Città di Tai Ah 30.000 anni fa. Quel tipo ha fatto un record di tecniche divine della desolazione troppo alto. Sennò avrei battuto il record il primo anno. Non so come il Regno Divino di Tai Ah sia stato così fortunato a produrre un Divino Maestro della Desolazione che può a stento tenere il passo con il 70-80% del mio standard…” Mentre la ragazza vestita di rosso parlava, le sue espressioni erano vivide. Il modo con cui guardava lo specchio e parlava da sola era un raro spettacolo.

“Ma va bene. Dopo che batterò il record, nessuno potrà più battere di nuovo il record delle tecniche Divine della Desolazione! Eheh, il mio nome rimarrà qui per sempre!”

“Ma… non ho praticato l’alchimia per battere il record. Anche se so che è meglio praticare un solo campo, anche le mie tecniche alchemiche sono buone. Non posso rinunciarci. Ah… avere così tanto talento di sicuro è un problema.”

Le parole di Luo Huo’er sembravano estremamente arroganti, ma accompagnate al suo bell’aspetto e al suo sorriso incantevole, sembrava estremamente adorabile.

In quel momento però una ragazzina entrò colta dal panico nella stanza. Gridò mentre correva: “Signorina, signorina, è accaduto qualcosa di brutto!”


