---
weight: 2120
title: Capitolo 212 - La serva Dong’er
pubDate: 2024-05-19T04:46:59.421Z
tags:
    - tmw
---


La ragazzina che era entrata correndo non era ancora cresciuta, sembrava ancora più piccola di Yi Yun. Indossava un abito ampio e, visto che era scomodo, stava usando le sue manine per alzarsi gli orli della gonna mentre stava correndo. La frangia sulla sua fronte rimbalzava mentre correva.

Luo Huo’er arricciò subito le sue piccole sopracciglia adorabili: “Perché sei nel panico? Seriamente, stai gridando. Da signora! Sai cosa significa comportarsi da signora?”

Luo Huo’er indicò la testa della giovane senza nessuna riserva. Rimproverata, la fronte della ragazzina era diventata rossa.

“Signorina, Dong’er lo sa.”

Questa ragazzina era la serva di Luo Huo’er. Sorprendentemente, Luo Huo’er aveva portato una serva quando era entrata nella Divina Città di Tai Ah. Altri, perfino membri della famiglia reale come Yang Qiang, non aveva portato una domestica imperiale o un eunuco con loro.

“Dimmi, cos’è successo? Mimi non mangia di nuovo?”

Mimi era il gatto di Dong’er e di Luo Huo’er. Non solo Luo Huo’er aveva portato una serva, ma anche un gatto.

“Uh… no.” Dong’er scosse la testa come un sonaglio. Aveva un adorabile taglio a fungo e, mentre scuoteva il capo, i suoi capelli setosi volarono in alto: “Signorina, qua… qualcuno ha battuto il record.”

“Battuto un record…” Luo Huo’er rimase sbalordita per un po’. “Hai detto battuto un record? Chi l’ha battuto?”

Luo Huo’er spalancò i suoi occhi già grandi.

C’era qualcosa di strano? Non avevano battuto record nella Divina Città di Tai Ah per qualche millennio! Stava per batterne uno, ma qualcuno l’aveva preceduta. Come poteva esserci una coincidenza del genere?

“Sì… si chiama Yi Yun. Ha battuto il record di raccolta delle erbe. Credo che abbia 12-13 anni.”

“Yi Yun? Il moccioso che ha avuto la fortuna di raccogliere un’erba primordiale?” Luo Huo’er aveva già sentito parlare di come Yi Yun aveva ottenuto un Ginseng Celeste che non era riuscito a sopravvivere ad una calamità.

Era molto gelosa della sua fortuna. Perché non l’aveva raccolta lei? Avrebbe potuto usare il Ginseng Celeste dello Yang Viola per fare pratica. Era un’erba primordiale e non aveva mai raffinato un’erba del genere prima.

Inaspettatamente pochi giorni dopo Yi Yun aveva battuto il record di raccolta delle erbe.

Luo Huo’er si riempì di irritazione. Se avesse battuto un record dopo Yi Yun, non sarebbe stato ugualmente impressionante.

“Stava barando. Ha guadagnato molte rune scaglie di drago raccogliendo l’erba primordiale. Quest’era probabilmente comprendeva più della del record!”

Luo Huo’er strinse i denti, contrariata.

Doveva essere la prima, ma ora Yi Yun aveva battuto il record solo per un colpo di fortuna. Inoltre come poteva un record di raccolta delle erbe essere paragonato ad un record delle Divine tecniche della Desolazione?

Il record delle Divine tecniche della Desolazione era importante e le sue ricompense erano eccellenti! Non solo si sarebbe ricevuta la considerazione di pezzi grossi della Divina Città di Tai Ah, ma una volta che fosse stato battuto, si poteva lasciare il proprio nome nella via del Saggio, sbalordendo l’intero Regno Divino di Tai Ah.

Per quanto riguardava raccogliere erbe… Era praticamente il record peggiore nella Divina Città di Tai Ah. La persona che lo aveva creato probabilmente l’aveva fatto per capriccio. Anche le ricompense erano patetiche.

Come poteva essere paragonato ad un record delle Divine tecniche della Desolazione? Erano lontani dall’essere allo stesso livello, ma entrambi erano record!

Era ingiusto! Che diritto aveva di dire di aver “battuto un record” raccogliendo erbe.

“Non importa, non mi abbasserò a paragonarmi ad un record di così basso livello.” Luo Huo’er si consolò e si calmò lentamente.

“Giusto signorina. Yi Yun ha offeso l’associazione Hongao. Durante la competizione tra i nuovi arrivati, l’associazione Hongdao si occuperà specificatamente di lui. Sembra che vogliano tutti combattere contro Yi Yun…”

Dong’er le riferì un’altra informazione.

Tuttavia Luo Huo’er non era interessata. “Associazione Hongdao? Un’organizzazione formata solo da un mucchio di mocciosi. È normale che i mocciosi si azzuffino tra di loro.”

Luo Huo’er non era minimamente interessata al livello dell’arena in cui era coinvolto Yi Yun. Quanto potevano essere capaci?


In effetti Luo Huo’er non era in alto nelle classifiche del cielo e della terra, era prima solo in quella dell’uomo.

Una persona aveva una quantità di tempo ed energia limitati. Luo Huo’er trascorreva la maggior parte del tempo a praticare le Divine Tecniche della Desolazione e l’alchimia. Di conseguenza, andava raramente a cacciare bestie della desolazione, così la sua posizione nella classifica celeste era molto bassa.

Per quanto riguardava le arene, non aveva mai partecipato agli scontri. Il motivo che aveva dato era: “È irritante venire sfidati sempre.”

…..

Dopo che la notizia di come Yi Yun aveva battuto il record si diffuse in giro, naturalmente l’associazione Hongdao lo venne a sapere.

L’associazione Hongdao ne era molto contenta. Raccogliere erbe non dipendeva sulla forza. Era inutile battere quel record. Il vantaggio era che Yi Yun era tornato ricco, permettendo loro di vincere ancora più rune scaglie di drago.

Avevano già sentito che Yi Yun aveva ricevuto una ricompensa di 25.000 rune scaglie di drago e 2 punti gloria battendo il record di raccolta delle erbe.

Insieme alla quantità che aveva guadagnato raccogliendo erbe, e quella presa in prestito dalla banca, Yi Yun doveva avere almeno 35.000 rune scaglie di drago!

Questa grossa somma di denaro rendeva tutti invidiosi!

Di conseguenza, molti dei nuovi membri dell’associazione Hongdao, specialmente i ricchi maestri della capitale, si erano precipitati in banca a dare in pegno tutti i loro averi per scambiare rune scaglie di drago. Aspettavano che iniziasse la competizione tra i nuovi arrivati per scommettere contro Yi Yun.

L’associazione Hongdao aveva anche organizzato un incontro tra capi per decidere in che ordine combattere contro Yi Yun. Per quanto riguardava i quattro signori bulli della capitale, essendo membri della generazione più grande lì e dato il loro rapporto con Li Hong, divennero facilmente i primi quattro.

Sarebbero stati i primi ad affrontare Yi Yun.

Così i quattro bulli si riempirono di gioia.

“Ahahah, grazie per il vostro aiuto fratelli, ci state offrendo questa opportunità. In futuro, se mai avrete bisogno del nostro aiuto, non rifiuteremo mai!”

I quattro signori bulli sorrisero e porsero i loro rispetti, come se stessero facendo una parata di vittoria.

Qualcuno gridò: “Fratelli, non esagerate. Se lo mutilerete, l’arbitro potrebbe decidere che Yi Yun non può combattere e noi non avremo la possibilità di combattere dopo.”

“Ahah! Non preoccupatevi. Ci andremo piano e ci assicureremo che venga picchiato malamente senza che influenzi le battaglie dopo.”

I quattro signori bulli provavano un po’ di rimpianto perché non potevano darle di santa ragione a Yi Yun.

In quel momento, Li Hong, che era seduto nel posto d’onore, disse: “State attenti anche voi. Non fallite miserabilmente questo obiettivo molto facile. Questo ragazzino è abbastanza capace. È andato molte volte nella Divina Sala delle Lande Selvagge di recente e ha speso una quantità considerevole di rune scaglie di drago nel farlo.”

Da quando Li Hong era diventato nemico di Yi Yun, gli aveva prestato molta attenzione. Aveva posto delle spie nella Divina Sala delle Lande Selvagge, così Li Hong era a conoscenza dei movimenti recenti di Yi Yun.

“Nella Divina Sala delle Lande Selvagge? Molte volte? Quel ragazzino!” I quattro bulli rimasero sbalorditi quando lo sentirono. Si infuriarono all’improvviso. Era come se Yi Yun si stesse portando a letto una splendida dea che era appena fuori dalla loro portata.

Il tipo grasso tra i quattro bulli disse con risentimento: “Un posto come la Divina Sala delle Lande Selvagge può solo usare la pressione delle specie primordiali per comprimere il qi e il sangue di una persona. È uno spreco andarci spesso! Questo ragazzino ha molte rune scaglie di drago, eppure le spreca. Lo odio. Abbiamo dovuto lavorare sodo per guadagnare appena un po’ di rune!”

“Giusto, non siamo nemmeno entrati nella Divina Sala delle Lande Selvagge una seconda volta! Non siamo nemmeno entrati nel palazzo della Cicatrice di Spada. Non possiamo nemmeno comprare la maggior parte degli oggetti della pagoda dei Diecimila. Eppure questo ragazzino fortunato sta spendendo risorse. È semplicemente un enorme spreco di tesori! Queste risorse dovrebbero appartenere a noi!”

Vedendo i quattro signori bulli infuriati, qualcuno nell’associazione Hongdao disse: “Il Regno Divino di Tai Ah privilegia il più forte. Contare sulla fortuna non è la strada per il successo. Hai ragione. Queste risorse sono nostre, dobbiamo solo prenderle da lui!”

“Giusto, prenderle da lui!” Fecero da eco i quattro signori bulli.

Ma Li Hong disse: “A parte andare nella Divina Sala delle Lande Selvagge molte volte. Ho sentito che Yi Yun ha usato la ricompensa del Ginseng Celeste dello Yang Viola per scambiarlo per la Tecnica Sacra di Tai Ah.”

“La Tecnica Sacra di Tai Ah?!”

Le parole di Li Hong causarono un altro enorme scompiglio. I quattro bulli sentirono salire il sangue alla testa, erano infuriati.

Tutta la roba buona era stata data in pasto ai maiali!

Yi Yun era uno zoticone delle Lande Selvagge della Nuvola e aveva scambiato punti per la Tecnica Sacra di Tai Ah! Chi gli aveva dato il diritto di apprendere questa tecnica di coltivazione?


“La Tecnica Sacra di Tai Ah… ridicolo. Solo uno su cinque geni possono apprendere questa tecnica di coltivazione e ottenere il qi del Sole Radioso. Sono geni! Anche i geni hanno poche probabilità di apprenderla! Mi fa davvero ribollire il sangue. Come ha potuto l’Anziano dare la Tecnica Sacra di Tai Ah ad una persona del genere. È un insulto per la tecnica!”

I quattro signori bulli erano estremamente arrabbiati. Volevano imparare anche loro la Tecnica Sacra di Tai Ah!

Anche se le probabilità di apprenderla erano basse, speravano che sarebbero stati fortunati. Se l’avessero appresa, la loro vita sarebbe cambiata!

I membri della famiglia reale li avrebbero guardati in modo diverso. Avrebbero potuto camminare a testa alta nelle cerchie di signorini della capitale.

Quelle famose bellezze della capitale si sarebbero appiccicate a loro, cercando di frequentarli.

Quando sarebbe accaduto, non avrebbero potuto scegliere chi desideravano?

“Ca**o, se apprendessi la Tecnica Sacra di Tai Ah, Zhang Xinlian, quella pu***na, non oserebbe rifiutarmi. Salirebbe ubbidientemente nel mio letto!”

Il Nobile dei quattro bulli signori era scontento e aveva detto ciò che provava nel profondo. Allora era stato rifiutato da Zhang Xinlian e così aveva iniziato a serbare rancore. Non vedeva l’ora di fare a pezzi l’abito di Zhang Xinlian e umiliarla.

Volevano tutti apprendere la Tecnica Sacra di Tai Ah, ma costava troppo. Non avevano modo di permetterselo!

Non avevano nemmeno l’occasione di provare, eppure Yi Yun l’aveva sprecato. Era ovvio come si sentivano.

“Yi Yun, questo zoticone, vuole apprendere la Tecnica Sacra di Tai Ah. Di sicuro non sa quali sono i suoi limiti!”

“Giusto… giusto!”

Il più grande tra i quattro bulli, il grassone, si batté la coscia all’improvviso. Aveva pensato a qualcosa che lo aveva entusiasmato. Disse perfino tremando: “Dite… è possibile… spingerlo a scommettere la Tecnica Sacra di Tai Ah?”

Tutti si zittirono immediatamente sentendolo.

Usare la Tecnica Sacra di Tai Ah come posta in gioco? Questa proposta scioccò tutti. Ma, uno per uno, si entusiasmarono. Forse… c’era una possibilità?


