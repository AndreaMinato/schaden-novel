---
weight: 2170
title: Capitolo 217 - Non importa quanto sono buone le tue arti marziali, verrai abbattuto da un mattone!
pubDate: 2024-05-19T09:46:59.423Z
tags:
    - tmw
---


La gente dell’associazione Hongdao rimase sbalordita per molto tempo, solo quando si formò una grossa pozza di sangue sotto Feng Hai che gli altri tre signori bulli reagirono.

“Fratello Hai!”

“Secondo fratello!”

I tre accorsero e videro che il loro compagno era stato picchiato proprio malamente.

I tre bulli lo sollevarono e videro che c’erano due bernoccoli, uno sulla fronte e l’altro sulla nuca di Feng Hai.

Erano davvero prominenti, guardandoli da lato, sarebbe sembrato un orso con due piccole orecchie.

La gente non sapeva se ridere o piangere di fronte ad una scena del genere.

“Fratello Hai! Fratello Hai!”

I quattro bulli scossero Feng Hai. Lo stavano tutti fissando. Non potevano credere che la battaglia si fosse conclusa così.

In realtà nessuno dei membri d’élite presenti potevano crederci.

Lo scontro non aveva seguito il copione. Feng Hai chiaramente aveva usato una mossa fantastica e l’aveva dimostrata splendidamente. Dopotutto era la tecnica segreta della famiglia Feng della capitale, come poteva non essere eccezionale?

Il raggio della lama, l’aura, il movimento, la forza del vento… erano state impeccabili!

Tutti pensavano che Feng Hai avrebbe rivelato le sue tecniche.

Ma… come, come era… stato abbattuto da un mattone?!

Non importava quanto lo analizzassero, il mattone di Yi Yun non era niente di speciale. L’attacco era stato diretto e non era stato potenziato da tecniche di coltivazione appariscenti. In effetti era stato un semplice attacco, ma il risultato era stato assurdo!

Sembrava che un guru delle arti marziali di un clan importante avesse dimostrato uno splendido pugno Tai Chi in un dojo esclusivo, ma mentre aveva intenzione di fare amicizia con gli altri usando le arti marziali e stava incontrando tutti gli eroi del mondo, un furfante venuto dalle strade lo aveva picchiato usando un mattone!

Era un’esperienza sconvolgente!

Molti discendenti di clan non potevano accettarlo.

“Feng Hai è stato imprudente…? Yi Yun ha usato il Sigillo della Rivoluzione Celeste come un mattone e non ha evitato…”

L’associazione Hongdao cercò di trovare delle scuse perché non poteva accettare il risultato.

La battaglia era finita troppo velocemente. Era troppo drammatico. Avrebbero preferito credere che fosse solo un’anomalia.

Molti di loro avevano scommesso contro Yi Yun. Tra di loro, la quantità minima che avevano scommesso era di 800-900 rune. Altri avevano perfino offerto come posta in gioco elisir, reliquie, anelli interspaziali e altre risorse del loro clan.

Stavano davvero scommettendo tutto!

Naturalmente non credevano che Yi Yun fosse più forte di loro.

Qiuniu invece si sfregò il mento e guardò Yi Yun con significato: “Questo Yi Yun è proprio forte… l’ho sottovalutato!”

“Sì!” Chu Xiaoran annuì lievemente. “Anche se Feng Hai lo ha sottovalutato, non avrebbe potuto competere con lui nemmeno se lo avesse preso sul serio. Yi Yun è molto forte!”

“Questo ragazzino è interessante!” Gli occhi di Qiuniu brillarono. Gli piaceva combattere contro esperti. Yi Yun era già riuscito a destare il suo interesse.

“Palco delle Divine Lande Selvagge, Yi Yun contro Feng Hai, vince Yi Yun!”

In quel momento l’arbitro dichiarò la fine dell’incontro. Yi Yun tenne il mattone in mano e scese dal palco.

Mentre stava tornando tra gli spalti, Yi Yun si girò e disse: “Arbitro, prenderò in prestito questo mattone.” Yi Yun si congedò.

L’arbitro rimase senza parole. Tossì un paio di volte e disse: “Quell’arma… si chiama… Sigillo della Rivoluzione Celeste.”

“Giusto, è più o meno la stessa cosa. Trovo piuttosto utile quest’arma. Grazie.” Disse con tono noncurante Yi Yun.

Le sue parole fecero roteare gli occhi a molte persone. Perfino l’arbitro impassibile non poté che fare fremere le labbra un po’ di volte.

<em>Che diamine!</em>

Come poteva usare così questo Sigillo della Rivoluzione Celeste che era stato creato con grande impegno?

Se la persona che aveva forgiato il Sigillo della Rivoluzione Celeste avesse saputo com’era stata lodata la sua arma, chissà cosa avrebbe pensato.

Così Yi Yun tornò al suo posto. Zhou Kui e Song Zijun guardarono Yi Yun come se fosse un mostro.

Era praticamente una specie primordiale umanoide. Chissà che erbe aveva mangiato per crescere e per poter usare il Sigillo della Rivoluzione Celeste come un mattone per mettere k.o. Feng Hai.

Yi Yun posò il mattone sul tavolo di pietra di fronte a lui con fare tirannico. Sulla superficie del sigillo c’era perfino del sangue.

Era terrificante.

Era davvero…

Non importa quanto sono buone le tue arti marziali, verrai abbattuto da un mattone!

I cosiddetti passi della campana e la sciabola del vento dorato non avrebbero funzionato di fronte al mattone.

Yi Yun iniziò a meditare per riposare la mente.

La competizione tra i nuovi arrivati continuò nell’arena!

Così l’associazione Hongdao tornò con i piedi per terra.

Non gridarono più. A parte scendere in campo a competere, rimasero ritratti per il resto del tempo.

Come potevano ridere visto che stavano per essere abbattuti da un mattone!

“Ca**o, dobbiamo vendicare il fratello Hai!”

Avevano dato un po’ di medicine a Feng Hai per guarire, ma era ancora privo di sensi.

Questo ostacolo non lo aveva solo danneggiato fisicamente, ma anche mentalmente.

All’inizio Feng Hai si era sentito inarrestabile. Proprio mentre stava dimostrando le tecniche segrete della sua famiglia per mostrare le sue capacità e aveva raggiunto il picco della sua vita, i due colpi di Yi Yun avevano cambiato tutto. Sicuramente non era una bella sensazione.

“State attenti, questo ragazzino è un po’ strano!” Disse il più grande dei quattro bulli. Anche il prossimo che avrebbe combattuto contro Yi Yun sarebbe stato uno di loro.

“Quarto fratello, sei il prossimo! Stai attento e guardati le spalle! Se venissi sconfitto da lui, diventeremmo gli zimbelli della capitale! Non avremo più la faccia di frequentare i cerchi della capitale!”

“Ho capito fratellone!” Garantì la piccola scimmia tra i quattro bulli battendosi il petto.

“Fratellone, non oso dire altro, ma mi conosci. Sono il più veloce tra noi quattro! La mia vista è anche la più acuta! È già tanto se gli altri non vengano presi alla sprovvista dai miei attacchi, ma che gli altri facciano agguati a me? Impossibile!”

La scimmia magra era molto sicura di sé.

Le sue mosse erano estremamente capaci. E la sua famiglia aveva una tecnica di movimento di massimo livello. Il tipo ossuto aveva un ottimo talento nelle tecniche di movimento e ne aveva perfezionato i primi tre livelli.

Molti di livello superiore non riuscivano nemmeno ad attaccarlo.

Di conseguenza il tipo paffuto era sollevato che sarebbe stato il tipo magro ad essere il prossimo.

Sapeva che non era realistico aspettarsi che il suo fratello ossuto potesse surclassare Yi Yun, ma non importava. Con le sue tecniche di movimento, sarebbe potuto rimanere imbattuto per molto tempo e questo sarebbe stato sufficiente.

Dopotutto stavano facendo una battaglia di squadra. Facendo stancare Yi Yun, una volta che lui e il suo fratello basso fossero scesi in campo, lo avrebbero sconfitto.

Dopo che Yi Yun finì l’incontro, fece una pausa di quasi un’ora.

Durante questo periodo di tempo, anche Yi Yun guardò gli incontri tra i nuovi arrivati, ma non c’era molto da guardare.

Prima di apprendere la Tecnica Sacra di Tai Ah, le tecniche di coltivazione di queste persone avrebbero destato la curiosità di Yi Yun, ma ora gli sembravano molto comuni e non ne era più impressionato.

Seguì un incontro dopo l’altro.

La classifica delle reclute stava cambiando costantemente.

Alcuni nuovi arrivati combatterono in modo sbalorditivo e lasciarono il palco sorridendo.

Altri persero di netto. Visto che non erano stati all’altezza delle loro aspettative, erano rimasti delusi.

Questo era qualcosa che tutti i coltivatori della Divina Città di Tai Ah dovevano affrontare.

La via delle arti marziali aveva le sue vittorie e le sue sconfitte. A volte le ricompense di un regno mistico ti avrebbero potuto rallegrare per cento anni, ma altre volte un disastro avrebbe potuto spezzarti ogni arto e forse ti avrebbe reso un invalido!

Bisognava poter affrontare gioie e sofferenze praticando le arti marziali. In confronto, perdere ad una competizione di nuovi arrivati era solo il primo passo.

Yi Yun all’inizio voleva vedere combattere Chu Xiaoran e Qiuniu, ma nessuno di loro scese in campo.

Pensandoci, Yi Yun si rese conto che nessuno avrebbe osato provocarli visto che erano forti. Nessuno avrebbe voluto dare rune scaglie di drago agli altri e venire anche picchiati!

Solo qualcuno di estremamente ricco come lui al terzo posto che sembrava estremamente debole avrebbe attirato così tanta ostilità da chi desiderava le sue ricchezze.

“Ragazzino, sei avanzato di livello di nuovo?”

In quel momento, zucca pelata Qin si avvicinò a Yi Yun e gli diede una pacca sulle spalle. Aveva notato che Yi Yun era migliorato di molto.

Il giovane si alzò e sorrise dicendo: “In effetti sono diventato più forte di recente, istruttore Qin…”

Dopo aver appreso la Tecnica Sacra di Tai Ah, anche se non avesse usato il suo qi del Sole Radioso, la sua forza non era più la stessa di prima. Questo perché l’accumulo e la purezza di qi Yuan di Yi Yun aveva fatto grandi progressi!

Zucca pelata Qin poteva solo sentirlo vagamente, ma non poteva dirlo con assoluta sicurezza.

Anche se zucca pelata Qin aveva aperto il suo Occhio Celeste, c’erano gradi diversi di Occhi Celesti. L’Anziano della Divina Città di Tai Ah, Jian Ge ad esempio l’aveva potuto esaminare chiaramente con un’occhiata. Aveva visto tutto eccetto il Cristallo Viola.

Zucca pelata Qin chiaramente non aveva un’abilità del genere.

Sollevò il mattone sul tavolo di pietra di fronte a Yi Yun e lo esaminò.

“Bel mattone. Abbastanza solido e abbastanza pesante!”

“Lo penso anche io.” Yi Yun sogghignò.

Aveva una buona impressione di zucca pelata Qin. Anche se non si era occupato di lui, aveva eseguito il suo dovere come istruttore e gli aveva dato molti consigli.

In quel momento l’arbitro annunciò: “Palco delle Divine Lande Selvagge, posizione numero 10.003, Yi Yun! Posizione 10.708, Sun Yuan! Salite sul palco!”

Era di nuovo il turno di Yi Yun!

E il suo avversario era un altro dei quattro bulli della capitale, l’ossuto Sun Yuan!

Sun Yuan aveva orecchie appuntite e guance da scimmia; era brutto. La sua arma era speciale, era un paio di nunchaku.

Sun Yuan fece uno strano richiamo e saltò sul palco: “Yi Yun, fatti avanti, è il momento di combattere!”


