---
weight: 220
title: Capitolo 22 - Reclutamento
pubDate: 2023-05-29T14:09:48.021Z
tags:
    - tmw
---


Di mattina presto mentre il sole brillava e la foschia si sollevava dagli alberi...

Le antiche e vaste lande selvagge diedero il benvenuto ad un nuovo giorno.

Visto che la raccolta delle erbe si interruppe, Jiang Xiaorou stava preparando la colazione mentre Yi Yun stava tagliando legna nel cortile.

Non usava un'accetta, lo stava facendo a mani nude!

"Pa!" Risuonò un forte schiocco. Un taglio netto separò la legna in due.

Yi Yun guardò i due pezzi di legno e pensò: 'Una volta padroneggiato il Pugno Costola di Drago, Osso di Tigre si può ridurre un tronco d'albero in pezzi piccoli quanto un bastoncino a mani nude in meno di un minuto. Mi chiedo se raggiungerò quel punto se mi allenerò per altri tre mesi.'

Mentre Yi Yun era assorto, sentì del trambusto da lontano.

Drizzò le orecchie e sentì la voce di Zhao Tiezhu: "Gente del clan tribale Lian! Ascoltatemi bene! Il patriarca ha ordinato di reclutare dieci uomini forti per raffinare le ossa della desolazione. Chi è interessato può offrirsi. Saranno accettati in base al loro merito!"

Oh? Un reclutamento di dieci uomini forti per raffinare le ossa della desolazione?

Yi Yun divenne pensoso. Gli era venuta in mente la malattia che gli abitanti del villaggio avevano contratto raffinando le ossa della desolazione negli ultimi giorni.

La grande quantità di ammalati erano stati tutti guariti da una "droga miracolosa".

Doveva esserci qualcosa diche non tornava visto che stava reclutando altri uomini forti per la raffinazione.

Pensando a questo, Yi Yun gettò giù la sua legna e si diresse verso l'area di essiccazione del grano.

Da lontano, poteva vedere Zhao Tiezhu in piedi a gridare.

Molti abitanti del villaggio si allarmarono. Chi si occupava della raffinazione delle ossa della desolazione avevano ricevuto numerosi benefici. A parte la medicina miracolosa e la pancetta, avevano ricevuto cibo in più.

A causa delle ossa della desolazione, era rimasto pochissimo cibo nella tribù. Poterne radunare altro era ciò che gli abitanti del villaggio sognavano.

"Mi offrirò!"

"Anche io mi offrirò!"

La gente si precipitò verso Zhao Tiezhu per iscriversi, temendo di essere arrivati troppo tardi in fila.

"Io, Wang Dahu, sono disposto a raffinare le ossa della desolazione! Sono un maschio di secondo livello!"

Un uomo robusto, ma dal colorito giallastro a causa della malnutrizione si mise davanti a Zhao Tiezhu. Lo guardava con speranza.

"Maschio di secondo grado... basterebbe a stento..." Zhao Tiezhu lo esaminò con uno sguardo esigente.

Zhao Tiezhu non sapeva che il processo di raffinazione era fatale. Era un segreto di massimo livello nel clan, così per impedire che questa informazione trapelasse in giro, pochissimi tra i superiori lo avevano saputo.

Gli altri guerrieri del campo non sapevano che lo scheletro conteneva un Qi gelido fatale che si sarebbe infiltrato nei loro corpi e avrebbe eroso la loro forza vitale per poi ucciderli facendo collassare i loro organi.

Così Zhao Tiezhu era convinto che il processo di raffinamento fosse un lavoro meraviglioso.

Avere l'autorità di selezionare chi l'avrebbe fatto riempiva di compiacimento Zhao Tiezhu. Molti lo guardavano con sguardi adulanti e gli lanciavano raffiche di complimenti.

Zhao Tiezhu era estremamente esigente: "Wang Dahu, rimani in disparte. Sarai considerato un sostituto; se non c'è nessun altro più adatto potrai farlo tu."

Wang Dahu ne fu lietissimo. Ringraziò incessantemente il tirapiedi per poi mettersi da parte ubbidientemente.

"Oh? Liu Er, vuoi offrirti anche tu? Potrebbe spazzarti via una raffica di vento da quanto sono deboli le tue gambe! Devi sapere che per la raffinazione delle ossa della desolazione è necessario tagliare la legna, occuparsi del fuoco e alimentarne le fiamme giorno e notte. Inoltre la temperatura attorno al calderone è estremamente alta. Se non hai un fisico resistente, sverrai subito!"

Zhao Tiezhu scacciò con impazienza Liu Er con il suo fisico magro come una scimmia.

Lian Chengyu lo aveva incaricato di selezionare uomini forti. Non poteva scegliere delle mammolette.

Uno per uno, gli abitanti del villaggio si precipitarono ad iscriversi, tuttavia molti furono scacciati via mentre ne rimasero pochi.

Yi Yun monitorò la situazione nelle vicinanze. Aveva la sensazione che ci fosse qualcosa di strano nelle ossa della desolazione!

Ma anche se ci fosse stato un problema, doveva indagare lui stesso.

Perché le ossa della desolazione erano molto importanti per Yi Yun.

Dato che la montagna delle erbe del clan era stata svuotata, aveva bisogno di molta energia e nutrimento per il suo allenamento. Il porridge di grano era insufficiente.

"Oh? Sei tu!" Proprio mentre Yi Yun pensava al prossimo passo, sentì all'improvviso una voce familiare dietro di lui.

La voce era profonda e gentile, ma l'espressione di Yi Yun cambiò nel momento in cui la sentì!

Era Lian Chengyu!

Non era in isolamento? A giudicare da ciò che aveva detto Zhao Tiezhu, sarebbe dovuto rimanere in isolamento per tre mesi. Perché era uscito così presto?

I piani originali di Yi Yun erano di superare Lian Chengyu tra tre mesi. Allora non avrebbe dovuto aver paura di lui. Ora però si era allenato per sette giorni e, anche se la Tessera Viola era sconvolgente, Yi Yun non avrebbe potuto sconfiggere un guerriero dal Sangue Mortale di quinto livello come Lian Chengyu che aveva praticato le arti marziali per dieci anni.

Yi Yun rifletté con attenzione, non c'erano gravi ostilità tra di loro. Il tentativo di ucciderlo di Lian Chengyu poteva essere solo una questione di convenienza. Era come una persona che vedeva un ratto in casa. Avrebbe cercato di ucciderlo ma, se avesse mancato il bersaglio, non avrebbe fatto a pezzi le mura per inseguirlo fino alla morte.

Yi Yun si girò dopo aver calmato la sua espressione per poi incrociare lo sguardo con Lian Chengyu.

Vedendolo, mostrò subito paura, insicurezza sul da farsi.

"Giovane... giovane maestro Lian?"

Yi Yun si ritirò un po' di passi, come se fosse stato scioccato dall'improvvisa comparsa di Lian Chengyu.

Lian Chengyu si accigliò; questo ragazzino non era morto?

Il suo tentativo originale di ucciderlo era stata davvero una questione di convenienza. Era principalmente per via dell'odio che aveva visto negli occhi di Yi Yun. Lian Chengyu temeva che durante il punto cruciale del processo di raffinazione la mancanza di cibo e i morti avrebbero incitato gli abitanti del villaggio a ribellarsi. Lian Chengyu temeva che Yi Yun avrebbe potuto spingerli a causare disordini.

Lian Chengyu aveva una grande ambizione, di poter governare su milioni di persone. Con questo obiettivo, aveva la mentalità di un imperatore. Una persona al livello di Yi Yun era trascurabile. per impedire ogni potenziale pericolo; non sarebbe stato un problema ucciderlo. Lian Chengyu aveva ucciso diverse persone; dopotutto solo la raffinazione delle ossa della desolazione avrebbe causato molti morti.

Dato che uccidere Yi Yun era una questione di poca importanza, Lian Chengyu non se la prese. Non aveva verificato che fine avesse fatto prima. Solo dopo essere uscito dal suo isolamento aveva scoperto che Yi Yun era vivo, rendendolo perplesso.

Come poteva una persona misera come lui non essere morta a causa del suo attacco? Le sue tecniche non erano sufficienti?

"Cosa stai facendo qui?" Chiese Lian Chengyu.

"Giovane maestro, ho sentito che il signore Zhao stava reclutando uomini forti per raffinare le ossa della desolazione. Ho anche sentito che potevamo ricevere della pancetta, così stavo pensando di provare."

"Oh?" Gli occhi di Lian Chengyu si riempirono di disprezzo sentendo queste parole. Yi Yun aveva solo dodici anni, ma le sue parole durante il giorno della distribuzione erano diverse da quelle di un bambino. Era anche capace di incitare le persone a ribellarsi, rendendolo un fattore di instabilità.

Ma ora Yi Yun sembrava un bambino. Cosa poteva fare una persona che puntava solo a della pancetta?

Lian Chengyu non gli dava molta importanza a parte per il fatto che stranamente non era riuscito ad ucciderlo.

"Perché non ti offri dato che vuoi raffinare le ossa della desolazione? Cosa stai facendo qua fuori?"

"A... ad essere sinceri giovane maestro, Lord Zhao vuole solo maschi almeno al secondo livello, ma io... io..."

La voce di Yi Yun si abbassò. Sembrava che provasse vergogna per la sua misera forza e non potesse aggiungere altro.

Lo sguardo di Lian Chengyu divenne ancora più sprezzante. 'Questo idiota, e pensare che l'ho sopravvalutato. Giusto, ha solo dodici anni, che piani potrebbe avere.'

Lian Chengyu si era dimenticato che perfino lui non era così grande. Aveva solo diciassette anni. Tra i suoi coetanei era il più navigato, ma era ancora un po' troppo giovane. Non si sarebbe mai sognato che il dodicenne di fronte a lui avesse l'anima di un adulto.

"Dato che vuoi farlo e sei disposto ad offrire la tua forza al clan tribale Lian, non lo proibirò. Vedendo quanto sei ambizioso, sei una persona degna di attenzione. Farò un'eccezione e ti darò una possibilità."

Lian Chengyu offrì un po' di "parole di incoraggiamento" a Yi Yun.

'Questo ritardato potrà contribuire un po', anche se è un bambino malato, non importerà quando lo userò per assorbire la tossina gelida...



