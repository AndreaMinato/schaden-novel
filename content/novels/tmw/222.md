---
weight: 222
title: Capitolo 222 - Mano Raccoglitrice di Stelle
pubDate: 2024-05-19T14:46:59.425Z
tags:
    - tmw
---


Di notte, nell’entrata dell’arena si erano radunati molti nuovi arrivati qui. Stavano discutendo delle battaglie avvenute oggi e dei loro risultati, mentre attendevano i gettoni delle sfide del giorno dopo.

Eccetto per alcuni popolari come Yi Yun, che aveva più di trenta incontri programmati prima ancora che iniziasse la competizione, gli altri non dovevano combattere così tanto. Di solito avrebbero deciso gli scontri del giorno seguente considerando i risultati e la classifica del primo giorno.

Così i gettoni delle sfide sarebbero stati distribuiti di nuovo ogni giorno.

Per quanto riguardava i dodici gettoni per sfidare Yi Yun, furono tutti radunati e poi ridistribuiti a chi aveva prenotato un posto per affrontarlo.

Precedentemente c’era stata una zuffa per prendere i gettoni di Yi Yun il giorno precedente, ma adesso erano diventati una patata bollente.

Nessuno li voleva!

Ma… chi aveva prenotato l’incontro e aveva pagato la scommessa, avrebbe comunque dovuto ritirare il gettone, anche se non avesse voluto farlo!

“Dov’è Zhang Chang? Vieni a prendere il tuo gettone! Sbrigati!”

Disse con impazienza la persona incaricata di distribuire il gettone. I gettoni per sfidare Yi Yun erano stati rifiutati adducendo ogni sorta di scusa da chi li aveva prenotati. Da come si comportavano sembrava che fossero stati condannati a morte.

L’espressione di Zhang Chang si riempì di amarezza sentendo il suo nome. Dalla sua faccia sembrava che i suoi genitori fossero morti, si fece strada tra la folla con fare riluttante.

Vedendo il gettone per sfidare Yi Yun sulla scrivania dell’amministratore, Zhang Chang voleva schiaffeggiarsi in faccia. Perché aveva dovuto essere così taccagno? Allora quando era riuscito ad ottenerlo, aveva pensato di aver guadagnato una grossa somma. Ora però sapeva che questo gettone che aveva ottenuto era come un pezzo di mattone.

Sembrava che fosse destinato ad essere abbattuto da un mattone!

Proprio mentre Zhang Chang era salito sul palco, un giovane vestito di bianco lo superò con calma. Aveva un ventaglio piegato in mano e un lieve sorriso. Sembrava un turista che girava lì per caso.

Vedendolo, Zhang Chang rimase sbalordito per un momento. Proprio mentre si stava chiedendo cosa stesse facendo, vide il giovane fare un cenno. Il gettone sul tavolo volò nella sua mano con un “whoosh”, come se fosse magnetico.

“Se non lo vuoi, lo prenderò per te!”

Il giovane vestito di bianco sorrise. Si girò e con un lieve schiocco, aprì il ventaglio e lo agitò lentamente.

Questo giovane sembrava molto bello e raffinato. Tuttavia pareva femmineo e gli mancava una certa aria di mascolinità.

Vedendo questa scena, la gente attorno rimase sbalordita. Com’era riuscito a fare volare il gettone?

Iniettare qi vitale in un’arma magica e poi controllarla per uccidere non era qualcosa che solo i guerrieri allo stadio delle fondamenta Yuan potevano fare?

Questo giovane non sembrava avere più di 14 anni. Non poteva essere allo stadio delle fondamenta Yuan o sarebbe stato famosissimo.

“È Liu Yuxing!”

Disse ad alta voce una persona qualcuno che aveva riconosciuto il giovane vestito di bianco.

“Oh? Liu Yuxing?!”

Molti non avevano visto Liu Yuxing di persona, ma avevano sentito il suo nome.

Liu Yuxing poteva essere il 10.006esimo nella classifica della terra, ma tutti sapevano che chi avesse superato il 10.000esimo posto sarebbe arrivato ad una posizione ancora superiore dopo che si fosse tenuta la competizione tra i nuovi arrivati. Era normale che raggiungessero i primi mille posti ed era molto comune che arrivassero almeno tra i primi 4000-5000 posti!

“Così è il figlio del duca Liu. Ciò che ha dimostrato prima era la tecnica segreta della famiglia Liu, la Mano Raccoglitrice di Stelle!”

Solo i guerrieri allo stadio delle fondamenta Yuan erano capaci di usare la telecinesi. Allora quando Yi Yun aveva scelto il Sigillo della Rivoluzione Celeste come arma, l’arbitro aveva detto a Yi Yun che solo un guerriero allo stadio delle fondamenta Yuan avrebbe potuto controllare il Sigillo della Rivoluzione Celeste e che il livello di Yi Yun non era sufficiente. Poi Yi Yun non era riuscito davvero a sfruttare le funzioni del Sigillo della Rivoluzione Celeste e l’aveva usato come un mattone.

Naturalmente Liu Yuxing non era avanzato allo stadio delle fondamenta Yuan, ma i limiti degli altri guerrieri del Sangue Viola non erano applicabili a Liu Yuxing.

Nessuno sapeva che tecnica di coltivazione era la “Mano raccoglitrice di stelle”. Ma era qualcosa di scioccante anche solo per questa abilità telecinetica.

Nella Divina Città di Tai Ah si nascondevano molti draghi. Perfino alcuni guerrieri dal Sangue Viola avevano dei mezzi per fare qualcosa che solo le persone al fondamento Yuan sapevano fare!

“Liu Yuxing vuole sfidare Yi Yun?!” Esclamò con sorpresa un giovane pelato. Il motivo per cui aveva preso il gettone di Yi Yun era ovvio.

Liu Yuxing era al sesto posto tra i nuovi arrivati per via della sua forza. Era completamente diverso da Yi Yun.

Questa sfida sarebbe stata interessante!

“Sfidare?” Quando Liu Yuxing sentì le parole del giovane pelato, lo trovò sgradevole. Combattere contro Yi Yun sarebbe stato indegno per lui, come osava dire la parola “sfidare”?

“Sei stato tu a dirlo…?”

Disse piano Li Yuxing e, nonostante non ci fossero state mosse apparenti, il giovane pelato trasalì. Sembrava che una spada invisibile fosse stata puntata verso la sua fronte, mozzandogli il fiato e facendogli fermare il cuore.


“Ah… Ah…”

Il giovane pelato ritrasse il collo. Si premette il petto con forza, come se fosse stato colto da un grande dolore.

“Fratello Zhang, cos’è successo?”

Vedendo lo strano comportamento del giovane pelato, i suoi amici attorno si allarmarono. Si precipitarono a controllare le sue condizioni.

In quel momento però il giovane pelato smise di sentire pressione alla fronte. Quell’intento omicida invisibile era sparito.

Il giovane palto sudò freddo. Non aveva ancora capito cos’era accaduto.

Era debole e proveniva da un piccolo clan remoto. Era tra i primi 2000 posti ed era una delle persone in fondo alla classifica. Tuttavia non sarebbe dovuto essere così debole da venire quasi ucciso da Liu Yuxing. Non sapeva nemmeno come era stato attaccato!

“Tu… Tu…” Il giovane pelato guardò Liu Yuxing inorridito. Cos’era… successo?

Liu Yuxing giocherellò con il ventaglio nella mano e disse con voce femminea: “Non puoi dire quello che vuoi senza conseguenze.”

“C’è solo qualcuno che non sopporta Yi Yun e mi ha pagato per distruggerlo.”

“Allora… hai capito?”

Solo allora la gente capì il motivo per cui Liu Yuxing aveva punito il giovane pelato. Aveva pensato che la parola “sfidare” fosse offensiva. Voleva abbattere Yi Yun, non sfidarlo. Nella maggior parte dei casi, la parola “sfidare” di solito si riferiva a qualcuno di inferiore che voleva combattere contro qualcuno di superiore.

Liu Yuxing chiuse il ventaglio e lo premette sul petto del giovane pelato da una distanza di nove metri. Pensava già di fare un favore a Yi Yun affrontandolo e non ne era contento. Così quando aveva sentito le parole del giovane pelato si era irritato ancora di più.

Il giovane pelato ebbe la sensazione che il ventaglio stesse schiacciando il suo petto, ritardando i suoi battiti cardiaci.

Disse con difficoltà: “C… capisco.”

Solo allora Liu Yuxing annuì con soddisfazione. Guardò Zhang Cheng che era venuto a raccogliere il gettone e disse: “Questo è mio. Per quanto riguarda lo scontro con Yi Yun, ammetti la sconfitta e basta.”

Disse con noncuranza Liu Yuxing. Naturalmente Zhang Chang non aveva modo di opporsi. Annuì freneticamente: “Sì, prendilo pure.”

Liu Yuxing ridacchiò e giocherellò due volte con il gettone di Yi Yun per poi uscire dalla sala.

La gente gli diede subito la precedenza. Chi avrebbe osato ostacolare Liu Yuxing?!

Solo dopo aver visto la schiena di Liu Yuxing scomparire nella notte che la folla deglutì e sussurrò: “Questo tipo… è più arrogante di Yi Yun!”

Yi Yun aveva usato un mattone contro i quattro signori bulli e non aveva mai usato un’arma appropriata dall’inizio alla fine. Per molti era un atto arrogante.

In confronto a Liu Yuxing però sembrava umile.

“È arrogante, ma ha le capacità per farlo. È sesto tra i nuovi arrivati. Escludendo Yi Yun, sarebbe il quinto in realtà! E la mano raccoglitrice di stelle della famiglia Liu ha un’ottima reputazione. È un mistero come funzioni perché molte delle persone che l’hanno vista sono già morte!”

Molti clan avevano tecniche segrete che proteggevano con ferocia. Anche i poteri e gli effetti di queste tecniche di coltivazione erano tenuti nascosti.

Naturalmente era impossibile mantenerle completamente segrete, la gente le avrebbe comunque viste durante competizioni o combattimenti.

Ma persone poco informate dalle scarse capacità di giudizio non avrebbero capito come funzionavano. Così le mosse sarebbero diventate ancora più misteriose e spaventose.

“Liu Yuxing ha detto che qualcuno l’ha pagato per battere Yi Yun. Dev’essere Li Hong. Dopotutto Yi Yun ha fatto un’enorme scommessa con l’associazione Hongdao. Li Hong non si limiterà ad aspettare. Pensavo che Yi Yun avrebbe vinto di nuovo tutti gli incontri, ma ora la faccenda si fa interessante. Potremo vedere la mossa della mano raccoglitrice di stelle!”

Molti non vedevano l’ora, incluso il giovane pelato che era stato attaccato da Liu Yuxing in pubblico. Anche lui voleva sapere che tecnica era.

E come avrebbe reagito Yi Yun?

…..

Dopo una notte tranquilla, i nuovi arrivati della Divina Città di Tai Ah si precipitarono nell’arena all’alba.

Dopo aver coltivato per una notte, Yi Yun non sapeva ancora che tipo di avversari avrebbe affrontato oggi.

Visto che non aveva gettoni di sfida da radunare, non era passato per la sala.

Per strada, notò che molti lo stavano guardando e discutevano tra di loro.

Dato che la sua forza era spaventosa, non osavano indicarlo. Le loro discussioni avvenivano tutte attraverso trasmissioni di qi vitale.

Yi Yun li guardò in modo strano e si toccò il naso. Cosa sta succedendo?

“Yi Yun! Sei diventato famoso di nuovo!” Da lontano, Zhou Kui si avvicinò con un sorriso sciocco. Aveva scommesso che Yi Yun avrebbe vinto più di dieci incontri di fila ieri, così aveva vinto una grande somma di rune scaglie di drago, così era contento.

Prima pensava rimpiangeva di non aver scommesso che Yi Yun avrebbe vinto venti incontri consecutivamente, così avrebbe guadagnato di più.

Ma oggi aveva saputo che Yi Yun aveva attirato l’attenzione di Liu Yuxing!

Quando Zhou Kui era stato nell’esercito della Tartaruga Nera, aveva sentito parlare della nuova generazione di eroi nel Regno Divino di Tai Ah. Allora, il generale aveva menzionato Liu Yuxing. Era una persona dalla forza terrificante ed in passato aveva combattuto sul campo di battaglia, uccidendo nemici.

Liu Yuxing era una persona orgogliosa e non degnava d’attenzione gli altri. Ma questo atteggiamento si basava sulla sua forza assoluta!

Sentendo che Yi Yun avrebbe affrontato Liu Yuxing, Zhou Kui si rallegrò un po’ della sua fortuna. Era grato di non aver scommesso che Yi Yun avrebbe vinto venti incontri. Chissà se Yi Yun avrebbe vinto lo scontro di oggi!

Vedendo l’espressione confusa di Yi Yun, Zhou Kui disse: “Fratello Yi, non lo sai? Oggi combatterai contro Liu Yuxing!”


