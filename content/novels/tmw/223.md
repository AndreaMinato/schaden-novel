---
weight: 2230
title: Capitolo 223 - Combattere contro Liu Yuxing
pubDate: 2024-05-19T15:46:59.426Z
tags:
    - tmw
---


Liu Yuxing?

Yi Yun divenne confuso. Dalle parole di Zhou Kui, chiaramente questo Liu Yuxing era molto forte, altrimenti non si sarebbe precipitato qui a dirglielo.

Tra i nuovi arrivati, Yi Yun conosceva Chu Xiaoran e Qiuniu, ma non sapeva nulla delle giovani reclute più forti. Non aveva idea di chi fosse in classifica dal quarto posto in poi.

Questo perché aveva solo raccolto erbe o coltivato da quando era venuto qui. Non era informato sulla maggior parte degli eventi della città, così non sapeva quasi nulla delle figure più note.

“Liu Yuxing è molto forte?”

“Naturalmente! È il figlio del duca Liu. Ha già combattuto sul campo di battaglia, ha anche ucciso prima. È al sesto posto tra i nuovi arrivati!”

Al sesto posto tra i nuovi arrivati?

Sentendolo, Yi Yun pensò semplicemente “OK”.

Ma Yi Yun non voleva scioccare troppo Zhou Kui, che aveva un’espressione sconvolta come se Liu Yuxing fosse un mostro, così si limitò ad annuire silenziosamente. Aggiunse: “Allora non dev’essere male…”

“Che non dev’essere male! La Mano Raccoglitrice di Stelle di Liu Yuxing ha un metodo d’attacco misterioso. Devi fare attenzione. Può uccidere una persona da cento passi di distanza senza doverla toccare!”

Zhou Kui era un po’ informato riguardo alla Mano Raccoglitrice di Stelle, ma il suo livello di comprensione non era molto dettagliato.

“Mano Raccoglitrice di Stelle?”

Naturalmente Yi Yun non aveva mai sentito parlare di questa tecnica di coltivazione. Uccidere qualcuno da cento passi di distanza senza doverlo toccare sembrava bizzarro.

Ma una tecnica strana non sarebbe stata necessariamente potente. Sapeva che la Sacra Tecnica di Tai Ah era indubbiamente la numero uno nel regno. Solo la difficoltà nell’ottenerla e nel coltivarla lo dimostrava.

Nel corso di dieci milioni di anni, innumerevoli saggi avevano appeso la Tecnica Sacra di Tai Ah e alcuni l’avevano arricchita con le loro ispirazioni e ciò che avevano compreso!

In effetti, chi poteva aggiungere verità nomologiche alla Tecnica Sacra di Tai Ah doveva essere un saggio di altissimo livello. Figure del genere non apparivano in ogni generazione del Regno Divino di Tai Ah.

Yi Yun arrivò nell’arena. C’erano ancora più persone oggi rispetto a ieri.

Molti dei coltivatori del secondo e del terzo anno erano venuti a guardare gli incontri di oggi.

Notizie della forza di Yi Yun si erano diffuse tra tutte le cerchie di nuovi arrivati nella Divina Città di Tai Ah.

La competizione di Yi Yun non era qualcosa che avrebbe attirato l’attenzione di coltivatori della generazione più grande che avevano raggiunto lo stadio delle fondamenta Yuan come Yang Qian e Yao dao. Ma una persona con il potenziale di Yi Yun sarebbe stata una potenziale minaccia per i veterani oltre i 2000-3000 posti.

In meno di un anno, Yi Yun avrebbe cercato di scalzarli dalla loro posizione. Era sempre bene prestare attenzione ad un futuro avversario.

“È Yi Yun.”

Nel momento in cui il giovane apparì, attirò subito l’attenzione di molte persone. Si poteva dire che fosse a stento prominente nella Divina Città di Tai Ah.

“Liu Yuxing è arrivato. Quello è Liu Yuxing.”

Dopo un po’ di trambusto tra la folla, un giovane vestito di bianco entrò nell’arena.

Liu Yuxing era nobile ed estremamente raffinato. Il suo abito era lindo e le sue scarpe erano bianche e nuove.

Liu Yuxing diede solo un’occhiata a Yi Yun e non lo guardò più dopo. Si sedette al suo posto e iniziò a concentrarsi. Sembrava che fosse indifferente a tutto ciò che lo circondava, emanando un’aura arrogante.

Yi Yun usò silenziosamente la sua energia spirituale per interfacciarsi con l’Occhio Celeste e osservò di nascosto Liu Yuxing da una distanza di oltre trenta metri.

Usando l’Occhio Celeste, Yi Yun poteva intuire il livello di una persona osservando le fluttuazioni di qi vitale attorno al suo corpo.

“Dovrebbe essere agli stadi iniziali del Sangue Viola…”

Yi Yun ebbe la sensazione che il livello di Liu Yuxing fosse appena superiore al suo, così era ragionevole che fosse all’inizio degli stadi avanzati del Sangue Viola.

…..

La competizione del secondo giorno dei nuovi arrivati iniziò ufficialmente!

I primi avversari di Yi Yun si arresero immediatamente, finché…

“Palco delle Divine Lande Selvagge, 10.003, Yi Yun 10.006, Liu Yuxing! Salite sul palco!”

Gridò l’arbitro sul palco.

“È il loro turno!”

Molti non avevano prestato attenzione agli incontri di prima e avevano meditato o discusso in privato tra di loro. Ma ora cominciarono a volgere gli sguardi verso il palco delle Divine Lande Selvagge.

Molti tra di loro erano venuti nell’arena solo per vedere lo scontro tra Yi Yun e Liu Yuxing!

Ora finalmente stava iniziando!

L’abito di Liu Yuxing fu mosso dal vento. Come un cigno raffinato, atterrò gentilmente sul palco senza sollevare un granello di polvere. Solo questa arte della levitazione sbalordì molte persone.

I guerrieri del Sangue Viola non potevano volare, ma Liu Yuxing sembrava capace di farlo.

Yi Yun salì sul palco. Si mise a trenta metri di distanza da Liu Yuxing e lo fronteggiò.

Liu Yuxing teneva le mani dietro la schiena e stava inclinando lievemente la testa verso l’alto.

Gettò un’occhiata verso Yi Yun e disse con calma: “Qualcuno mi ha pagato 8000 rune scaglie di drago per interrompere la tua serie vincente. Così oggi non sono qui perché sono interessato a sfidarti…”

Dicendo questo, una spada apparì nella sua mano.

Questa lama era apparsa come per magia. Liiu Yuxing menò un fendente noncurante e indicò Yi Yun con la spada, ma tenendola ancora nella guaina.

Non la sfoderò e disse: “Iniziamo. Se puoi farmi sguainare la spada entro dieci mosse e potrai sopravvivere a tre dei miei attacchi, allora ti farò vedere la tecnica segreta della mia famiglia: la Mano Raccoglitrice di Stelle!”

Gli antenati della famiglia Liu avevano ordinato di non usare facilmente la Mano Raccoglitrice di Stelle perché non volevano che la gente potesse esaminare gli effetti di questa tecnica di coltivazione.

Così, se possibile, Liu Yuxing non l’avrebbe usata per sconfiggere Yi Yun.

Tutti i presenti avevano sentito le sue parole. Liu Yuxing era davvero arrogante!

Non voleva sfoderare la sua spada mentre affrontava Yi Yun!

Yi Yun non era così facile da battere. Sconfiggendo i quattro signori bulli, aveva già dimostrato la sua forza straordinaria.

Ma Liu Yuxing aveva comunque detto tutto questo dopo aver visto i suoi incontri. Questo significava che la forza che Yi Yun aveva rivelato non rappresentava una minaccia per lui.

Il risultato di questo scontro sarebbe dipeso da quanta forza aveva nascosto Yi Yun!

Se non avesse avuto degli assi nella manica, allora era destinato a perdere!

Liu Yuxing in effetti era terrificante!

Si diceva che i 2000 nuovi arrivati nella Divina Città di Tai Ah fossero tutti membri d’élite. Ma anche tra di loro c’erano enormi divari di livello! Alcune reclute sarebbero state superiori ai membri della generazione più grande che si erano allenati in città per più di tre anni!

“Costringerti a sfoderare la spada entro dieci mosse?” Yi Yun sorrise. Toccò l’anello interspaziale sul suo indice sinistro con la mano destra. Con un cenno, aveva tirato fuori il Sigillo della Rivoluzione Celeste.

Molti lo fissarono per un po’ prima di riprendersi.

Cielo! Stiamo vedendo bene?!

Anche stavolta aveva intenzione di usare il mattone?

Aveva davvero intenzione di vincere contro Liu Yuxing usando il mattone?!

Yi Yun aveva intenzione di abbattere con un mattone Liu Yuxing, una persona dalla posizione importante, proprio come aveva fatto con i quattro signori bulli?!

Era impazzito?!

Con il Sigillo della Rivoluzione Celeste in mano, Yi Yun si scaldò i muscoli del polso e disse: “Se puoi farmi sfoderare la sciabola entro dieci mosse e potrai sopravvivere a tre dei miei colpi, allora ti farò vedere una tecnica di coltivazione che ho imparato di recente.”

Yi Yun quasi ripeté le stesse parole al suo avversario.

Liu Yuxing si irrigidì.

“Cos’hai detto?”

Nella sua fronte iniziò a sporgere una vena verde e la sua espressione divenne livida.

Era proprio eccentrico. Sapeva che Yi Yun era molto forte, ma Liu Yuxing era fatto così. Ma non si sarebbe mai immaginato che Yi Yun sarebbe stato ancora più eccentrico di lui.

Aveva osato rivolgersi a lui in questo modo.

Liu Yuxing non aveva sfoderato la sua spada, ma questo non significava che non l’avrebbe usata. Anche un’arma nella sua guaina era molto più potente di un mattone!

“Se ti farò sfoderare la tua sciabola in dieci mosse mi mostrerai la tua tecnica di coltivazione? Eheh…” Liu Yuxing rise con rabbia. Era disposto a dimostrare la Mano Raccoglitrice di Stelle a Yi Yun, eppure il suo avversario aveva usato le sue parole contro di lui. Ma quale delle sue tecniche di coltivazione avrebbe potuto competere con la Mano Raccoglitrice di Stelle?

Liu Yuxing pensò che Yi Yun avesse insultato sia lui che la Mano Raccoglitrice di Stelle!

“Vuoi morire!”

Infuriato, Liu Yuxing attaccò. Nel palco delle Divine Lande Selvagge al centro dell’arena si sollevò immediatamente una raffica di vento!

Qi di spada si sollevò e sfrecciò attorno!

Liu Yuxing apparì di fronte a Yi Yun come un fantasma!

Questo vento violento era il risultato delle sue tecniche di movimento. Era una velocità terrificante!

“Whew!”

Liu Yuxing mirò subito al collo di Yi Yun. Una spada nella sua guaina avrebbe avuto meno potere d’attacco, ma visto che era piena di qi vitale, la forza del suo affondo doveva essere terrificante!

“Cha! Cha! Cha!”

Prima che la lama colpisse il suo bersaglio, il qi di spada aveva già lasciato dei tagli scioccanti sul pavimento di tungsteno viola.

Il tungsteno viola era estremamente duro, ma il qi di spada lasciò comunque un segno. Era ovvio quanto fosse forte l’attacco di Liu Yuxing!

Vedendo arrivare il colpo, Yi Yun si ritirò e usò il Sigillo della Rivoluzione Celeste per bloccarlo.

“Ding!”

Risuonò un clangore metallico. Yi Yun sentì tremare il Sigillo della Rivoluzione Celeste. Il qi di spada era impattato contro il mattone, colpendolo direttamente!

Era stato bloccato!

Molti ne furono sorpresi! Yi Yun aveva usato il Sigillo della Rivoluzione Celeste per bloccare il qi di spada. Il primo scambio era finito!

“Uh?!”

Liu Yuxing rivelò uno sguardo scontento. Un’arma corta e piccola come il Sigillo della Rivoluzione Celeste poteva essere usata a stento per colpire, ma usarla come uno scudo era quasi impossibile.

Ma Yi Yun ci era riuscito?!

“Giudizio Assoluto!”

Liu Yuxing cambiò mossa e una pioggia di raggi di spada iniziò a tempestare Yi Yun!

I raggi abbaglianti erano immersi nel vento. Si potevano vedere solo i bagliori e non la spada! Era difficile per la gente immaginarsi che una spada sfoderata potesse lanciare così tanti fendenti!

Questi raggi di spada avevano coperto un raggio di nove metri. Quasi tutta l’area attorno era sotto il pieno controllo di Liu Yuxing!

Yi Yun era circondato in questo territorio assoluto. Poteva essere attaccato da ogni direzione e con centinaia di affondi!

“Una competizione di velocità?” Yi Yun sorrise. Non aveva mai avuto timore di compere in questo campo.


