---
weight: 224
title: Capitolo 224 - Estrema Velocità
pubDate: 2024-05-19T16:46:59.426Z
tags:
    - tmw
---


La spada di Liu Yuxing era troppo veloce. Era così rapida che perfino i coltivatori forti presenti avevano difficoltà ad individuare la traiettoria della sua lama. Anche se uno avesse potuto vedere le mosse dell’altra parte, non significava che potesse schivarle. Ma come le si poteva evitare senza nemmeno poterle vedere?

Anche se il qi della spada di Liu Yuxing era molto lontano, diverse persone sentirono un intento omicida infinito. Era così intenso che il pubblico lo sentiva premere sulle loro fronti!

Zhou Kui, Song Zijun e gli altri iniziarono a sudare freddo per Yi Yun.


“Cha! Cha! Cha! Cha!”

In quell’attimo di secondo, decine di fendenti raggiunsero Yi Yun!

Prima che la gente potesse reagire allarmata, videro Yi Yun dissiparsi lentamente per poi svanire!

Ciò che era stata infilzata era un’immagine residua!

Mentre la spada di Liu Yuxing calava verso il basso, anche il corpo di Yi Yun era scomparso insieme alla sua immagine residua. Si era fuso con il vento ed era diventato invisibile.

Anche se era svanito, ogni tanto il pubblico vedeva una sua immagine residua ogni tanto, prima che venisse distrutta da un fendente!

La spada di Liu Yuxing era ovunque. Senza lasciare un punto cieco, affondava verso Yi Yun. Era così veloce che dava l’impressione che Yi Yun sarebbe stato infilzato da una raffica di spada da un momento all’altro. Tuttavia Liu Yuxing colpiva sempre un’immagine residua!

In un campo completamente pieno di lame, schivare senza dubbio era molto più difficile che attaccare!

“Terrificante. Questo Yi Yun ogni volta schiva la spada di Liu Yuxing di pochissimo!” “Com’è possibile? Non c’è spazio tra una quantità di fendenti così densa!”

Non poté che chiedersi qualcuno. In questa rete di lame, come le si poteva evitare tutte senza rimpiccolire il proprio corpo?

Qualcuno scosse la testa e disse: “Ti sbagli. I raggi di spada di Liu Yuxing possono sembrare una rete, ma è solo un’illusione dovuta alla sua velocità. Deve comunque menare ogni singolo fendente. Lo deve fare in successione, così Yi Yun può schivarli completamente.”

Una spada era quasi sempre più veloce di un essere umano. Per schivare così tanti fendenti, bisogna ridurre il proprio raggio d’azione. E Yi Yun senza dubbio lo stava facendo.

Molti diventarono ancora più allarmati capendolo. Mentre stava mostrando lentamente le sue tecniche di movimento, diverse persone finalmente capirono cosa stava facendo Yi Yun.

<em>Questo è… il gran successo della Minuta Sottigliezza!</em>

“Questo ragazzino ha raggiunto il gran successo della Minuta Sottigliezza?!”

La gente si scambiò delle occhiate. Gran successo della Minuta Sottigliezza. Non solo c’era bisogno di forti fondamenta e un fisico potente, ma ci voleva una percezione straordinaria per raggiungerlo!

Chu Xiaoran si strinse gentilmente una mano. Le sue dita picchiavano costantemente sul dorso della sua mano. Durante le battaglie contro i quattro signori bulli, Yi Yun aveva mostrato il suo talento straordinario nelle tecniche di movimento, ma non era stato così eccezionale.

“È difficile credere che proviene dalle Lande Selvagge della Nuvola. Questo mondo è così grande, con così tanti membri d’élite!”

Mormorò Chu Xiaoran. Accanto a lei, anche Qiuniu sospirò: “Non possiamo proprio sottovalutare nessuno!”

…..

Nell’arena, Liu Yuxing stava attaccando e Yi Yun stava schivando. La battaglia aveva raggiunto il suo culmine. Yi Yun si sentiva come se fosse tornato nella formazione delle Sfere di Sangue del Metallo Gelido nella Divina Capitale. In passato aveva usato quella formazione per affinare le sue tecniche di movimento, ma essendo inanimate, avevano una capacità di adattamento inferiore a Liu Yuxing.

Ma la velocità d’attacco di Liu Yuxing non era soddisfacente per Yi Yun.

Non era abbastanza rapido!

“Il tuo nome è Liu Yuxing, giusto…? Quanti… attacchi hai usato?”

Proprio mentre Yi Yun volava oltre Liu Yuxing, la sua voce risuonò nelle sue orecchie, quasi facendogli vomitare sangue.

Liu Yuxing aveva detto che voleva vedere se Yi Yun avrebbe potuto costringerlo a sfoderare la sua spada entro dieci mosse.

“Giudizio Assoluto” poteva scagliare dieci fendenti in un attimo, e poteva essere considerata una mossa. Ma anche così, Liu Yuxing aveva superato da tempo dieci mosse!

Yi Yun e Liu Yuxing avevano già combattuto per quasi un minuto. Quanti fendenti aveva lanciato? Innumerevoli!

Dopo aver mancato il bersaglio per così tanto tempo ed essere stato ridicolizzato da Yi Yun, Liu Yuxing si infuriò!

“Vuoi morire!”

“Clang!”

La guaina volò dalla spada nella mano di Liu Yuxing. La lama brillante puntò verso Yi Yun!

Liu Yuxing alla fine aveva sfoderato la sua spada! Le sue parole arroganti ora si erano rivolte contro di lui!

La sua velocità d’attacco migliorò drasticamente.

Tuttavia Yi Yun continuò a schivare.

Anche se Liu Yuxing aveva sfoderato la sua spada, Yi Yun non aveva fatto lo stesso con la sua sciabola.

“Yi Yun, tu!” Gli occhi di Liu Yuxing stavano quasi bruciando! Aveva sempre pensato che, in quanto figlio del duca, sarebbe stato un insulto per lui abbassarsi a combattere contro Yi Yun, uno zoticone delle Lande Selvagge della Nuvola. Così non voleva sfoderare la sua spada o usare la “Mano Raccoglitrice di Stelle” per dimostrare che lui e Yi Yun erano a livelli completamente diversi.

Ma inaspettatamente la situazione si era ribaltata.

Liu Yuxing aveva sguainato la sua spada, ma Yi Yun stava ancora tenendo un mattone!

Stava esagerando!

Liu Yuxing era davvero infuriato. La sua velocità d’attacco stava aumentando sempre di più, ma non era riuscito ancora a toccare le maniche di Yi Yun!

“Questo…”

Vedendo questo, il pubblico rimase a bocca aperta. Era inaspettato che la battaglia sarebbe arrivata a questo punto!

“Liu Yuxing ha già sfoderato la sua spada, eppure non riesce ancora a colpire Yi Yun!”

Molti erano increduli. Diversi pensavano che Liu Yuxing avrebbe avuto più possibilità di vincere, ma adesso era in difficoltà!

…

“Nemmeno la tua spada è molto veloce!” La voce di Yi Yun risuonò da dietro il giovane. Quando la sentì, Liu Yuxing si arrabbiò ancora di più, ma non poteva fare nulla contro Yi Yun.

A questo punto, sentì all’improvviso vento dietro la testa. L’attacco era accompagnato da intento omicida.

Con il mattone in mano, Yi Yun puntò alla testa dell’avversario, colpendo con ferocia.

“Yi Yun, tu!”

L’espressione di Liu Yuxing era già completamente sfigurata dalla furia.

“Dang!”

Muovendo la lama, Liu Yuxing riuscì a stento a bloccare il mattone di Yi Yun.

Ma dopo che Yi Yun aveva assorbito l’energia dell’erba primordiale e aveva padroneggiato il primo livello della Tecnica Sacra di Tai Ah, la sua forza fisica aveva raggiunto un livello assurdo. Non importava che arma stesse tenendo, poteva manifestare una potenza impareggiabile!

Liu Yuxing sentì solo un’ondata di energia. Lo shock gli intorpidì il braccio e gli provocò dolore al palco! Visto che non c’era posto dove dissiparsi per questa forza, Liu Yuxing quasi perse l’equilibrio. Di conseguenza, fu scaraventato via dal colpo di mattone di Yi Yun.

“Deng! Deng! Deng!”

Liu Yuxing atterrò e fece tre passi indietro. Il suo sangue si agitò! La sua tecnica di movimento era stata interrotta da Yi Yun!

Liu Yuxing arrossì. Non era mai stato umiliato in questo modo in tutta la sua vita! Un ragazzino delle Lande Selvagge della Nuvola lo aveva colpito con un mattone!

E non solo, lo aveva colpito al punto che il suo sangue si era agitato e aveva dovuto ritirarsi di tre passi!

Liu Yuxing pensava che, in quanto figlio del duca e figura prominente della giovane generazione della capitale, fosse un insulto venire colpiti da un mattone!

Non solo, non era nemmeno riuscito a pararsi.

I guerrieri attorno erano senza parole. Yi Yun aveva raggiunto un livello mistico per loro.

Era un mattone indistruttibile! Perfino Liu Yuxing non era riuscito a costringerlo ad usare la sua sciabola!

Terrificante!

“Yi Yun, mi hai davvero irritato!”

Gli occhi di Liu Yuxing diventarono rossi. Toccò il suo anello interspaziale e fece circolare qi vitale nel suo corpo. Sembrava che si fosse trasformato in un’altra persona.

L’aura femminea era svanita, rimpiazzata da un’atmosfera profonda e tagliente. Sembrava che nel suo corpo fosse nascosta una bestia della desolazione!

Vedendo Liu Yuxing in queste condizioni, molti rimasero sbalorditi. Ma un momento dopo capirono cosa stava per fare.

“È la Mano Raccoglitrice di Stelle!”

Liu Yuxing finalmente stava per usare la Mano Raccoglitrice di Stelle!

A questo punto, se Liu Yuxing non avesse usato tutte le sue abilità, sarebbe stato destinato a venire sconfitto da Yi Yun.

Molti avevano sentito parlare della famosa “Mano Raccoglitrice di Stelle”, ma non sapevano che effetti avesse. Vedendo che Liu Yuxing stava per usare questa tecnica segreta della famiglia del duca Liu, non poterono che entusiasmarsi.

La Mano Raccoglitrice di Stelle sarebbe riuscita a ribaltare la situazione?

Yi Yun guardò Liu Yuxing tenendo il Sigillo della Rivoluzione Celeste in mano. Anche lui voleva confrontare questa mossa famosa con la Tecnica Sacra di Tai Ah.

“Colpo mortale Raccoglitrice di Stelle!” Con un ringhio, Liu Yuxing attaccò!

Accompagnata da alcune lievi fluttuazioni di qi vitale, la spada di Liu Yuxing fischiò nell’aria verso Yi Yun. Allo stesso tempo, più di dieci piccole spade volarono fuori dall’anello interspaziale di Liu Yuxing. Ogni lama era lunga 1,5 metri.

Queste piccole spade non erano state lanciate da Liu Yuxing, ma stavano volando da sole verso Yi Yun. Sembravano dotate di vita propria!


