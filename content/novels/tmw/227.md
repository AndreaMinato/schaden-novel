---
weight: 2270
title: Capitolo 227 - Associazione Lixiao
pubDate: 2024-05-19T19:46:59.427Z
tags:
    - tmw
---


“Grazie fratello Xu.” Yi Yun porse i suoi rispetti a Xu Qingyun.

Xu Qingyun scosse la testa e disse: “Non è niente di che. È solo che non sopporto che la residenza reale Chu commetta atti così spregevoli!”

L’atteggiamento spensierato di Xu Qingyun diede una buona impressione a Yi Yun.

“Cos’è un contratto dello spirito?” Chiese Yi Yun. Era meglio fare attenzione, sarebbe stato sempre meglio avere informazioni in più.

Xu Qingyun spiegò: “In alcuni clan antichi ci sono molti tipi di contratto. Una volta che il contratto viene firmato, legherà la persona a livello spirituale. Non c’è modo per rimuoverlo. Alcuni contratti arbitrari possono perfino renderti uno schiavo. Perderesti completamente la tua volontà. Lan Bai, la persona di prima, non voleva farti firmare un contratto così terribile. Se lo fosse stato, la Divina Città di Tai Ah sarebbe intervenuta, ma… una volta firmato, saresti diventato un servo della residenza reale Chu per diversi anni. Hanno inclusi molti termini ingiusti al suo interno.”

“La residenza reale Chu ha notato il tuo potenziale. I benefici che ti hanno offerto possono sembrare buoni ora, ma una volta che la tua forza arriverà ad un livello straordinario, la residenza reale Chu avrebbe potuto intrappolarti per secoli usando questo contratto. Ti avrebbero costretto a fare molte cose per loro.”

“Grazie fratello Xu per avermi avvertito, mi hai ampliato gli orizzonti.”

Anche Zhou Kui e Song Zijun pensarono di averne beneficiato. Dovevano essere estremamente attenti nel caso avessero firmato un contratto in futuro, altrimenti ne avrebbero subìto le conseguenze.

“Fratello Yi, anche io provengo dalle truppe del Drago Brillante e possono essere considerato un tuo compagno più grande. In futuro se avrai problemi puoi venire a cercarmi. Inoltre… vorrei darti un suggerimento. Il tuo futuro è illimitato. Non venderti per qualche beneficio immediato! Non firmare frivolosamente contratti, specialmente quelli di grandi clan.”

Yi Yun era una delle reclute migliori. Questo significava che probabilmente entro i prossimi cinque anni sarebbe arrivato tra i primi posti nella classifica del cielo.

I coltivatori nella Divina Città di Tai Ah che arrivavano tra i primi cinque posti nella lista del cielo avrebbero avute molte possibilità di diventare signori umani se non ci fossero stati incidenti.

Arrivando a questo punto, avrebbero ricevuto l’attenzione di ogni varia grande fazione nel Regno Divino di Tai Ah. Avrebbero avuto a disposizione ricchezze e titoli nobiliari.

Naturalmente talenti del genere erano impossibile da attirare con mere ricchezze e titoli nobiliari. Per attirarli dalla loro parte, le fazioni avrebbero dovuto offrire tecniche di coltivazione o altri tesori.

Xu Qingyun disse: “Se vuoi unirti ad una fazione, puoi considerare di unirti ad un’associazione. C’è molta più libertà facendolo. Io provengo dall’associazione Linxiao. Se sei interessato, posso presentarti.”

Disse Xu Qingyun con noncuranza. Però Zhou Kui e Song Zijun che erano accanto cercarono di non dare a vedere il loro stupore.

L’associazione Linxiao… era la vera associazione numero uno nella Divina Città di Tai Ah. La sua influenza era ancora superiore a quella di Luohuo.

L’associazione Luohuo aveva molti membri, ma la sua qualità in quanto a talenti era carente.

Si diceva che fosse stata creata da Luo Huo’er per capriccio. A causa dell’estrema popolarità di Luo Huo’er, molti giovani si erano uniti all’associazione per via del suo nome. Poi Luo Huo’er aveva passato a qualcun altro il controllo e aveva iniziato a fare ricerche sulle tecniche Divine della Desolazione da sola. Dopo l’associazione Luohuo era stata gestita da personale chiave.

La maggior parte dei veri membri d’élite avrebbero scelto l’associazione Linxiao, che includeva Li Xiao e i fratelli Qiao, i Gemelli di Tai Ah.

L’associazione Linxiao aveva pochi membri perché accettavano solo i migliori!

Zhou Kui pensò che sarebbe stato difficile per Yi Yun unirsi all’associazione Linxiao al momento. Gli mancavano ancora i requisiti per farlo!

Perciò era rimasto sorpreso dal fatto che Xu Qingyun apprezzasse così tanto Yi Yun.

“Ringrazio il fratello Xu per l’apprezzamento.” Yi Yun porse i suoi ringraziamenti. In effetti unirsi ad un’associazione non era così negativo. Non c’erano obblighi e con delle persone a sostenerlo, altre associazioni avrebbero evitato di attaccarlo.

…..

Era il quinto giorno della competizione tra i nuovi arrivati. Ormai tutte le battaglie delle reclute erano finite. I novellini adesso avevano una certa comprensione del loro livello e della loro posizione corrispondente.

Molti nuovi arrivati ora avevano superato la 10.000esima posizione. Sapevano in che posizione erano e non ne erano insoddisfatti.

Dato che erano arrivati di recente nella Divina Città di Tai Ah, la gente stava competendo contro membri d’élite. I nuovi arrivati avevano coltivato per meno tempo rispetto agli altri ed erano più giovani degli altri. Cos’avrebbe potuto permettere loro di compensare questa differenza?

Potevano solo fare un passo alla volta lentamente.

Tuttavia c’erano delle figure mostruose dal talento sbalorditivo tra di loro. Non sarebbero rimasti al loro posto. Per loro il quinto giorno della competizione sarebbe stato il momento in cui iniziavano i veri combattimenti!

Quel giorno avrebbero potuto sfidare i coltivatori della generazione più grande che erano in una posizione superiore alla loro!

Avevano preso di mira chi era stato nella Divina Città di Tai per due o tre anni.

Per i nuovi arrivati, questi incontri erano molto più entusiasmanti delle battaglie tra reclute!

Volevano vedere quanto erano potenti questi coltivatori più esperti.

Così iniziarono le sfide contro i coltivatori della generazione più grande. Il grado degli scontri era completamente diverso rispetto a quelli degli ultimi giorni.

I novellini tra i primi 100 fino ai primi 20 posti si fecero avanti per sfidare i coltivatori della generazione più grande tra le prime 8000 posizioni e anche quelli tra le prime 6000.

La lotta era iniziata!

Tuttavia, anche se gli esperti tra i nuovi arrivati combatterono con valore, molti persero!

Dopotutto l’esperienza era importante, i coltivatori più grandi, specialmente quelli tra i primi 6000 posti, non perdevano quasi mai quando venivano sfidati.

Una recluta dopo l’altra fu sconfitta.

“Umpf, questo branco di novellini, pensano di essere eccezionali. Sono appena arrivati nella Divina Città di Tai, sono stati qui solo per pochi mesi e credono di poterci superare? Così ingenui.” Disse con sdegno un coltivatore più grande.

Le reclute che si radunavano nella Divina Città di Tai Ah ogni anno si sarebbero compiaciuti troppo dopo la competizione tra i nuovi arrivati. Avrebbero cercato di salire di posizione combattendo contro i veterani.

La maggior parte delle volte però avrebbero fallito.

Pochissimi veterani nella Divina Città di Tai Ah erano deboli.

“Ce ne sono alcuni abbastanza bravi in questo gruppo, come quel moccioso di nome Yi Yun. Ha un po’ di talento, ma è ancora troppo giovane. Se oserà sfidarmi, gli darò una bella lezione.” Un coltivatore che aveva passato due anni e tre mesi nella Divina Città di Tai Ah pulì la spada lunga e sorrise con orgoglio.

Era circa alla 4000esima posizione nella lista d’onore della terra. Tra i coltivatori che avevano trascorso più di 2 anni nella Divina Città di tai Ah, era considerato uno dei migliori. Era ovvio che fosse più potente dei nuovi arrivati.

In quel momento però l’arbitro gridò: “Palco delle Divine Lande Selvagge, 3780, Fang Jihai, sali sul palco!”

Il coltivatore che stava pulendo la sua spada ne fu sorpreso. Cosa? 3780?!

Fang Jihai…

Gli venne in mente chi era, lo conosceva. Erano arrivati nello stesso gruppo e aveva passato più di due anni nella Divina Città di Tai Ah. Ed era più forte di lui!

Era considerato uno dei più forti tra i giovani del terzo anno. Fang Jihai era piuttosto famoso!

Qualcuno aveva osato sfidare Fang Jihai? Qualcuno voleva suicidarsi?

Il giovane che stava pulendo la spada volse lo sguardo per vedere chi era stato così ingenuo.

In quel momento vide una ragazza con un abito giallo con dei motivi a cigno apparire sul palco delle Divine Lande Selvagge come una raffica di vento.

“Sfidante: 10.001 - Chu Xiaoran!”

Chu Xiaoran! Non è una delle due persone più forti tra i nuovi arrivati?

Sentendo questo nome, il giovane che stava pulendo la lama si irrigidì. Così era stata Chu Xiaoran a sfidare Fang Jihai. Ma allora? Pensava che i coltivatori che avevano passato 2-3 anni nella Divina Città di Tai Ah fossero qui per godersi il cibo?

Pensava di poter surclassare così facilmente dei veterani?

Chu Xiaoran era popolare tra i nuovi arrivati. Nel momento in cui salì sul palco, il pubblico si scaldò!

Molti nuovi arrivati tifavano per Chu Xiaoran!

C’erano poche femmine nella Divina Città di Tai Ah, così erano relativamente più benvenute. Era piuttosto ovvio perché fosse popolare una persona importante e forte come lei.

“Chu Xiaoran vincerà!” Risuonò un coro di molti giovani entusiasti.

E proprio al centro del palco, un giovane vestito di blu era rimasto impassibile nonostante le grida.

“Così sei Chu Xiaoran…”

L’avversario di Chu Xiaoran era Fang Jihai. Sembrava avere 15-16 anni e teneva una lancia. Aveva la schiena dritta e un’aura maestosa.

“In effetti non sei male tra i nuovi arrivati. In cinque anni di tempo avrai sicuramente l’occasione per arrivare tra i primi tre posti della classifica del cielo e della terra. Potresti perfino diventare la numero uno! Ma ora è troppo presto. Userò tutte le mie forze per sconfiggerti!” Disse Fang Jihai per poi estrarre la sua lancia.

<em>Hu!</em>

Un’onda di calore esplose come uno tsunami. Una fiamma iniziò a bruciare sulla lancia, rendendo difficile avvicinarsi!

Controllo del fuoco?

La gente rimase sorpresa vedendolo. Perfino Yi Yun lo fissò con attenzione.

In questo mondo esisteva ogni tipo di tecnica di coltivazione. Non era sorprendente che si potesse generare una fiamma.

Ad esempio, nella Tecnica Sacra di Tai Ah, il qi vitale che veniva condensato si chiamava qi del sole radioso. Anch’esso era una forma di qi, ma la sua proprietà elementale non era il fuoco, ma il puro Yang!

In termini di grado d’energia, il puro Yang era superiore al fuoco!

“Questo Fang Jihai è piuttosto forte. Con la sua coltivazione allo stadio del Sangue Viola, può condensare una fiamma con il suo qi vitale. È piuttosto sbalorditivo. Chi credi che vincerà?” Solo la dimostrazione di forza di Fang Jihai aprì gli occhi di molti nuovi arrivati. In effetti nessuno dei coltivatori più grandi poteva essere considerato debole.

“Naturalmente la signorina Chu! Ma… per vincere contro Fang Jihai probabilmente dovrà impegnarsi un po’...”

I nuovi arrivati erano parziali, ma vista la forza mostrata da Fang Jihai, probabilmente non sarebbe stato un incontro facile.

“Junior Chu, il campo di battaglia è spietato. Stai attenta!” Fang Jihai alzò la lancia e caricò in avanti. Alzò l’arma sopra la testa e colpì verso il basso!

“Phew!”

La fiamma divampò, facendo espandere onde di fuoco nell’area.

“Fuoco temerario!”

Fang Jihai non ci andò piano. Usò una delle sue mosse migliori fin dall’inizio, in modo da poter battere Chu Xiaoran il più velocemente possibile. Sarebbe stato estremamente imbarazzante se ci avesse messo troppo tempo e non fosse riuscito a battere una novellina.


