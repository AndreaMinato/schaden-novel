---
weight: 2280
title: Capitolo 228 - Duro e Morbido
pubDate: 2024-05-19T20:46:59.427Z
tags:
    - tmw
---


L’intero palco delle Divine Lande Selvagge, che aveva un raggio di trenta metri, fu avvolto da uno spesso serpente di fuoco. Il serpente di fuoco avvolse il palco crepitando e circondò Chu Xiaoran.

Fang Jihai mirò verso la spalla dell’avversaria!

La sua lancia era lunga nove piedi ed era fatta da ferro nero. Chu Xiaoran invece usava una spada. Dato che era un’arma leggera, inevitabilmente avrebbe avuto una forza inferiore a quella di una lancia!

In quel momento molti iniziarono a preoccuparsi per Chu Xiaoran.

Tuttavia la giovane rimase noncurante di fronte alla tempesta infuocata. Mentre Fang Jihai stava calando la lancia verso il basso e minacciò di inghiottire Chu Xiaoran tra le fiamme, solo allora fece la sua mossa!

La spada era lunga 1,2 metri e flessibile. Si scontrò con la lancia di Fang Jihai come una foglia agile.

Oh?!

Stava usando una spada flessibile per parare il colpo di una pesante lancia di ferro nero?!

La gente rimase scioccata. Come poteva essere? Questo colpo non avrebbe deformato la spada di Chu Xiaoran per poi romperle un braccio?

Prima che potessero sussultare, videro un raggio di spada levarsi al cielo!

<em>Cha!</em>

La spada di Chu Xiaoran divise le fiamme!

Inoltre aveva distrutto il qi vitale del fuoco di Fang Jihai. La punta della spada entrò in contatto con l’asta della lancia nera.

All’improvviso lo spazio sembrò congelarsi. La lancia di Fang Jihai sembrava bloccata in una pozza di fango. Era bloccata da una spada flessibile come un corso d’acqua. La lancia pesante poteva solo piegare lievemente la lama senza poter avanzare ulteriormente!

Chu Xiaoran all’improvviso si ritrasse, separandosi facilmente dalla lancia.

“Boom!”

La lancia di Fang Jihai impattò contro il terreno di tungsteno viola, causando un’enorme ammaccatura.

In quel momento però Chu Xiaoran attaccò di nuovo!

La sua spada raggiunse una velocità estrema mentre puntava verso il cuore dell’avversario!

Cos’era successo?

Fang Jihai era stordito dallo stupore. Quando aveva incrociato le armi con Chu Xiaoran prima, aveva provato una sensazione strana, come se tutta la sua forza fosse stata controllata da Chu Xiaoran.

E non riusciva a capire che metodo avesse usato la sua avversaria.

Ora Fang Jihai non aveva tempo di pensarci. Il raggio di spada di Chu Xiaoran era proprio di fronte a lui!

“Scudo infuocato!”

Fang Jihai fece una spazzata e formò un vortice infuocato di fronte a sé. In un attimo di secondo formò uno spesso scudo cremisi!

“Whew!”

La spada di Chu Xiaoran emise un grido acuto e si scontrò con lo scudo di fuoco!

“Peng!”

Anche dopo l’impatto, il raggio di Chu Xiaoran continuò a volare in avanti. Aveva trapassato completamente lo scudo del fuoco!

L’esplosione causò una pioggia di fuoco che si sparse attorno. In mezzo c’era una ragazza con un abito giallo con dei motivi a cigno che rese la scena davvero spettacolare.

Fang Jihai si ritirò più volte. Era sorpreso dal fatto che il suo Fuoco Temerario fosse stato bloccato da Chu Xiaoran e che il suo scudo infuocato fosse stato distrutto completamente.

Come poteva essere così forte questa ragazza?!

Chu Xiaoran iniziò a lanciare una raffica di fendenti. Fang Jihai si ritirò rapidamente cercando di usare la sua lancia per distruggere i raggi della giovane.

Tuttavia la spada di Chu Xiaoran sembrava possedere una resistenza incredibile. Non importava quanto fossero forti i raggi di lancia, la lama della giovane era penetrante. Una sottile qi di spada trafiggeva la protezione di qi vitale di Fang Jihai, intorpidendo il suo corpo come se fosse stato folgorato.

“Com’è possibile…?”

Fang Jihai sentiva chiaramente che il qi vitale di Chu Xiaoran non era superiore al suo, eppure lo stava bloccando più volte. Aveva la sensazione di non poter usare affatto la sua forza.

Una persona tra il pubblico vide questa scena e capì. “È una verità nomologica! Non ne avete sentito parlare? Chu Xiaoran ha già ottenuto un’ispirazione riguardo alla verità della Durezza e della Morbidezza!

La verità della Durezza e della Morbidezza era una combinazione di forza e flessibilità. L’arma di Chu Xiaoran poteva sembrare delicata, ma dopo aver ottenuto un’ispirazione del genere, questa spada flessibile aveva ottenuto una potenza incredibile!

“Swish!”

Emettendo un raggio di spada verso l’alto, Chu Xiaoran forzò Fang Jihai in un angolo dell’arena. Poi, con un attacco dall’alto, puntò direttamente verso la testa dell’avversario!

Fang Jihai alzò la testa per bloccarlo.

“Puah!”

Il qi vitale feroce di Fang Jihai fu diviso. La spada continuò ad avanzare e si piegò mentre continuava ad avanzare verso Fang Jihai come una frusta!

Oh?!

Le pupille di Fang Jihai si rimpicciolirono. Non aveva modo di schivare perché era troppo vicina!

Il raggio di spada era penetrato attraverso il qi vitale protettivo e aveva ferito Fang Jihai al petto.

Questa ferita permise al qi di Chu Xiaoran di precipitarsi nei meridiani dell’avversario. Quando il qi di spada entrò nel suo corpo, fang Jihai tremò e una boccata di sangue schizzò dalla sua bocca.

Prima che lui potesse contrattaccare, Chu Xiaoran attaccò di nuovo.

“Peng!”

L’attacco di Chu Xiaoran aveva diviso completamente il qi vitale protettivo di Fang Jihai, che volò indietro per poi cadere pesantemente a terra.

“Chu Xiaoran ha vinto questa battaglia!”

Quando l’arbitro annunciò il risultato, Fang Jihai rimase sbalordito. Aveva perso? Aveva perso contro una ragazzina più giovane di due-tre anni?

Si era allenato nella Divina Città di Tai Ah per due anni, eppure non poteva competere contro una nuova recluta?

Molti novellini tra il pubblico si scambiarono delle occhiate. Tifavano tutti per Chu Xiaoran e pensavano che potesse vincere. Ma non si sarebbero mai aspettati che avrebbe vinto così di netto. E sembrava non aver usato tutta la sua energia.

Aveva sconfitto un membro della generazione più grande alla 3780esima posizione senza usare tutta la sua energia…

Terrificante!

“Sorprendente… La forza che Chu Xiaoran ha mostrato è ad un livello completamente diverso rispetto a quella dei nuovi arrivati! Prima qualcuno al settimo posto tra le reclute ha sfidato un coltivatore più grande tra i primi 5000 posti e ha comunque perso… ma Chu Xiaoran ha battuto così facilmente una persona alla 3700esima posizione! Che divario!”

“E si dice che Qiuniu sia pari a Chu Xiaoran, che anche Qiuniu abbia una forza simile?”

Molti novellini rimasero scioccati. Avevano già sentito parlare di come, mentre loro facevano vari lavori per guadagnare rune, Qiuniu e Chu Xiaoran fossero già andati a cacciare bestie della desolazione nelle Divine Lande Selvagge. Il pericolo che avevano corso era ovvio.

Allora erano rimasti solo impressionati, ma non si erano resi conto di quanto erano forti quei due. Ma ora sembrava che ci fosse una grossa differenza tra chi era al terzo, al quarto o al quinto posto nella classifica dei nuovi arrivati!

Le altre reclute tra i primi dieci come Liu Yuxing potevano essere ignorati. Solo Yi Yun era sembrato impressionante, ma non era stato così sbalorditivo come Chu Xiaoran che era riuscita a sconfiggere facilmente Fang Jihai.

Liu Yuxing non poteva competere con un coltivatore più grande come Fang Jihai.

E la regola stabilita dalla Divina Città per la classifica dei nuovi arrivati era che gli incontri sarebbero dovuti continuare finché non ci fosse stato un vincitore tra le reclute!

La Divina Città aveva preparato ricche ricompense per il numero uno tra i nuovi arrivati!

Ora Chu Xiaoran poteva sembrare la più forte e i soli che potevano competere con lei erano Chu Xiaoran e forse Yi Yun…

“Chu Xiaoran ha compreso le verità della durezza e della morbidezza. Questo è il fondamento della famiglia del duca della difesa. Fin da giovane, Chu Xiaoran è stata istruita da buoni maestri nella residenza del duca della difesa. Anche le risorse che ha ricevuto erano straordinarie. In confronto a noi è ad un livello completamente diverso.” Qualcuno sospirò con emozione. Dopotutto nessuno poteva competere con il discendente di una famiglia dalla grande eredità.

“Noi no, ma Yi Yun forse potrebbe. Aspetto con impazienza di vedere Yi Yun e Chu Xiaoran combattere. Le origini di Yi Yun sono ancora più umili delle nostre. Anche se ha poche possibilità di vincere, sarà comunque una battaglia emozionante. Potrebbe già essere orgoglioso se riuscirà a costringere Chu Xiaoran ad usare tutta la sua forza.”

Anche se molti erano gelosi di Yi Yun, alcuni erano impressionati per via delle sue origini. Chi proveniva da una famiglia minore sapeva quanto era difficile ascendere.

“Com’è? Cosa ne pensi?” Chiese zucca pelata Qin accarezzandosi il mento mentre era accanto a Yi Yun. Era sempre stato ipercritico, ma in quel momento non poté che apprezzare le abilità di Chu Xiaoran.

Yi Yun sorrise e annuì: “In effetti è forte…”

Nel Divino Regno di Tai Ah si nascondeva ogni sorta di mostro. Tre mesi fa, quando era appena arrivato, Yi Yun avrebbe pensato di non poter competere con una persona come Chu Xiaoran.

Erano ad un livello completamente diverso.

Chu Xiaoran sapeva usare bene la spada, possedeva ottime tecniche di coltivazione e aveva ottenuto ispirazioni su una verità nomologica. Per quanto riguardava il Corpo Temprato, Pulsazione del Drago, anche una persona con un cervello di gallina avrebbe capito che Chu Xiaoran l’aveva ottenuto da tempo.

In passato, Yi Yun con solo il suo Gran Successo della Minuta Sottigliezza non avrebbe avuto nessun vantaggio contro di lei. Erano a livelli completamente diversi.

Ora però la situazione era cambiata. Con la Tecnica Sacra di Tai Ah, aveva compensato molti dei suoi difetti.

Ora Yi Yun capiva profondamente l’importanza delle tecniche di coltivazione e della nomologia. Potevano aumentare drasticamente la forza di una persona.

Senza una buona tecnica di coltivazione e una comprensione nomologica, qualsiasi quantità di energia che il suo corpo avesse assorbito sarebbe stata inutile. Sarebbe stato come un gruppo di soldati senza un buon generale a comandarli. Il potere combattivo sarebbe stato di gran lunga ridotto.


