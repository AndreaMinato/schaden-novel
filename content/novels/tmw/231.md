---
weight: 231
title: Capitolo 231 - Palazzo della Cicatrice di Spada
pubDate: 2024-05-19T23:46:59.428Z
tags:
    - tmw
---


Una brezza fredda soffiò per la Divina Città di Tai Ah nel profondo della notte. La Divina Città di Tai Ah si ricoprì di nuovo di neve.

Aveva nevicato due volte negli ultimi giorni della competizione tra i nuovi arrivati.

In una città come la Divina Città di Tai Ah, c’erano strati di formazioni. Una volta attivate, le formazioni avrebbero mantenuto un clima primaverile per tutto l’anno in città, ma sarebbe stato un grande spreco di energia e non c’era motivo di farlo. Il qi vitale radunato nelle formazioni invece veniva usato per fare coltivare i guerrieri.

Yi Yun camminò per strada. Ogni volta che faceva un passo, avrebbe schiacciato la neve e avrebbe sentito un crepitio.

C’erano file di case dall’aspetto semplice ad entrambi i lati della strada.

Yi Yun continuò a ripensare agli scontri che aveva visto.

Non c’erano dubbi che sia Chu Xiaoran che Qiuniu fossero sbalorditivi. Aspetto più importante, avevano entrambi le loro caratteristiche e punti di forza.

Chu Xiaoran aveva ottenuto ispirazioni su una legge, mentre Qiuniu era forzuto…

Nei loro rispettivi aspetti, erano così forti da rendere impotenti tutti gli altri!

Naturalmente Yi Yun non era scoraggiato. Chu Xiaoran e Qiuniu potevano essere forti, ma lui aveva ancora la Tecnica Sacra di Tai Ah.

Il problema però era…

La Tecnica Sacra di Tai Ah non poteva essere considerata un suo punto di forza.

La Tecnica Sacra di Tai Ah era forte e i guerrieri che l'avevano padroneggiata potevano battere facilmente esperti con delle tecniche di coltivazione ordinarie. Potevano anche affrontare persone ad un po’ di livelli superiori al loro e sarebbe stato comunque facile come bere un bicchier d’acqua per loro.

Ma… la Tecnica Sacra di Tai Ah non poteva essere considerata una specialità!

La Tecnica Sacra di Tai Ah poteva sconfiggere gli altri con il suo potere assoluto. Ma se avesse affrontato qualcuno che coltivava la Tecnica Sacra di Tai Ah o anche chi la praticava ad un livello superiore, come Qin Haotian, avrebbe perso ogni vantaggio. Allora sarebbe diventata una competizione sotto ogni altro aspetto.

Gli altri aspetti includevano un confronto di forza, di leggi, velocità o esperienza di combattimento…

Qual era il suo vantaggio in competizione? Cosa gli avrebbe permesso di battere Qin Haotian?

Molto probabilmente avrebbe perso anche allo stesso livello!

Yi Yun si rese conto all’improvviso che il suo potere combattivo era troppo debole. A parte la Tecnica Sacra di Tai Ah e il gran successo della Minuta Sottigliezza, non aveva nessun altro vantaggio.

Yi Yun era molto ambizioso. Se un guerriero ordinario avesse padroneggiato la leggendaria Tecnica Sacra di Tai Ah in poco tempo, sarebbe stato così entusiasta da perdere la testa, ma Yi Yun pensava che fosse ancora insufficiente. Doveva rafforzare ogni aspetto di sé. Voleva colmare tutti i suoi punti deboli!

Come… le tecniche di sciabola!

Le tecniche di sciabola di Yi Yun erano sempre state deboli. In effetti non ne aveva nemmeno.

Le mosse di sciabola che usava derivavano dalle Nove Misteriose Spade Celesti non erano nulla di fronte ad un esperto.

Pensando a questo, Yi Yun iniziò a dirigersi verso una nuova direzione. Si fermò di fronte ad un palazzo per poi camminare per strada per quindici minuti.

Alzò lo sguardo e vide una placca ampia tre metri che pendeva dall’entrata del palazzo su cui c’era scritto: Palazzo Cicatrici di Spada.

Queste parole erano state scritte con ferocia ed emanavano un’aura. Era ovvio che fossero state scritte da un maestro.

Yi Yun aveva sentito da tempo riguardo al Palazzo Cicatrici di Spada. Aveva sempre voluto prestarci visita. Era il posto migliore per i coltivatori della Divina Città di Tai Ah per aumentare la compatibilità con le loro armi.

Costava 1000 rune scaglie di drago entrarci per due ore, proprio come con la sala della Divina Sala delle Lande Selvagge.

Per Yi Yun al momento mille rune scaglie di drago non erano nulla. Dopo aver pagato, Yi Yun entrò nel palazzo.

Il palazzo non era ampio e conteneva molte grosse pietre rettangolari. Erano Antiche Rocce Immutabili e venivano prodotte nelle Divine Lande Selvagge. Qualunque cosa venisse inciso su queste pietre non poteva essere cancellato, nemmeno se fossero state esposte agli elementi della natura per milioni di anni.

Sulle mura attorno alle Antiche Rocce Immutabili, c’era ogni sorta di segno. Questi marchi erano stati lasciati dai saggi del Divino Regno di Tai Ah. C’erano segni di spada, di sciabola, di artigli di metallo e perfino di pugni!

Non importava quale arma fosse, potevi trovare un marchio corrispondente nel Palazzo Cicatrici di Spada. Chi aveva attaccato le pietre aveva lasciato i concetti delle loro mosse in queste cicatrici.

Chi entrava in questo palazzo lo faceva per ottenere ispirazioni in questi concetti.

Mentre Yi Yun stava iniziando ad ottenere qualche ispirazione, intravide qualcuno con la coda dell’occhio.

Era un vecchio magro e minuto. I suoi capelli e la sua barba erano scompigliati, ma l’aspetto più sbalorditivo di lui era la gemma rosso sangue tra le sue sopracciglia. Brillava sotto le lampade eterne nella sala.

Il vecchio indossava un ampio abito grigio. Era steso confortevolmente su una poltrona ad occhi socchiusi, come se si stesse quasi addormentando da quanto era comodo.

C’era un piatto d’uva cristallina su un tavolo accanto a lui.

Il vecchietto occasionalmente avrebbe raccolto pigramente un acino e se lo sarebbe messo in bocca. Sembrava che se la stesse godendo.

“Signore, fa la guardia anche qui?” Yi Yun ne fu sorpreso. L’aveva visto prima, la gemma rossa sulla sua fronte gli era rimasta impressa.

Quando Yi Yun era andato nella Divina Sala delle Lande Selvagge ad assorbire l’energia delle specie primordiali, aveva incontrato questo vecchio quando era uscito. Aveva attaccato Yi Yun senza preavviso e l’aveva sconfitto con una mossa. Aveva anche rimproverato Yi Yun, dicendogli quanto erano pessime le sue tecniche di sciabola.

Allora, questo vecchietto gli aveva raccomandato di andare nel Palazzo Cicatrici di Spada. Yi Yun non si aspettava di trovarlo davvero qui.

Il vecchio aprì gli occhi e gettò un’occhiata verso Yi Yun. Rise e disse: “Ragazzino, finalmente hai pensato di venire qui?”

Yi Yun porse i suoi rispetti e si inchinò: “Sono qui per ottenere ispirazioni dai segni di sciabola del saggio.”

“Segni di sciabola? Eheh!” Il vecchio prese un altro acino e se lo lanciò in bocca. Scosse la testa e disse: “Ottenere ispirazioni da segni di sciabola… Sai dove sono le più profonde astrazioni della sciabola nel palazzo?”

Yi Yun scosse la testa dopo essere stato questionato dal vecchio: “No.”

Il vecchio ridacchiò, come se avesse previsto la risposta di Yi Yun. Disse: “Lascia che ti porti in un buon posto. Ti garantisco che sarà di grandissimo beneficio per te!”

Yi Yun si rallegrò sentendo le parole del vecchio. Sarebbe stato ottimo se qualcuno gli avesse dato indicazioni.

“La ringrazio signore.”

“Eheh, non è niente di che!” Il vecchio fece un cenno per poi pensare a qualcosa: “Giusto…”

Il vecchio stese la mano destra di fronte a Yi Yun e unì il pollice e l’indice. Mostrò un sorriso miserabile: “Hai portato abbastanza rune scaglie di drago? Il posto in cui ti porterò ha un costo aggiuntivo.”

Yi Yun esitò per un po’ per poi sorridere: “Ne ho portate abbastanza.”

Altre rune scaglie di drago? Non erano nulla!

Aveva più di 100.000 rune. Non c’erano molti posti in cui non poteva entrare nella Divina Città di Tai Ah.

Tutto ciò che gli importava era di ottenere le migliori risorse di coltivazione. Non prestò attenzione al prezzo.

“Oh… bene!” Il vecchio sembrò sollevato e disse: “Il posto in cui ti porterò costerà 10.000 rune in più e allo stesso tempo… avrai bisogno di un punto gloria. Ti rimane ancora un punto gloria, vero? Devi aver ricevuto una bella ricompensa consegnando quell’erba primordiale?”

Il vecchio sogghignò. Sentendo queste parole, Yi Yun si irrigidì.

Cosa?!

10.000 rune scaglie di drago… e un punto gloria!

Non poteva aver sentito male!

Anche se non avesse prestato attenzione al prezzo e avesse voluto ottenere il meglio, era un costo irragionevole.

Questo era un furto!

Guardando il vecchio dal sorriso miserabile, Yi Yun rabbrividì. Sembrava un vecchio imbroglione. Lo stava ingannando?!

“Signore, ha fatto un errore?” Chiese con tatto Yi Yun. “Ho avuto bisogno di due punti gloria per comprare la Tecnica Sacra di Tai Ah…”

Il vecchio scosse la testa come un sonaglio: “Come avrei potuto fare un errore? È a questo prezzo solo perché un ragazzino come te mi conosce e per via della nostra amicizia. Qualcun altro non potrebbe entrare nemmeno a questo prezzo! Non è un posto ordinario. Dopo che ci entrerai, ne trarrai grandi guadagni. Per quanto riguarda comprare la Tecnica Sacra di Tai Ah con due punti gloria, erano solo i primi tre volumi. Per il quarto e il quinto insieme ci vorranno cinque punti gloria. I prezzi degli ultimi volumi hanno un prezzo esorbitante. Credi che l’intera Tecnica Sacra di Tai Ah sia economica? Allora? Vuoi ancora entrare? Puoi rimanere in quel posto per un intero giorno. Lo rimpiangerai se non ci andrai!”

Il vecchietto iniziò a tentare Yi Yun.

Il giovane fu colto da un dilemma. Il vecchio sembrava un imbroglione. Ma in quanto amministratore della Divina Città di Tai Ah, anche se fosse stato privo di integrità morale, non avrebbe comunque imbrogliato un nuovo arrivato, vero?

Ne valeva davvero la pena?

10.000 rune scaglie di drago non erano molte, ma un punto gloria… Era una risorsa preziosa a cui perfino i migliori esperti della Divina Città di Tai Ah temevano tantissimo!

Se c’era bisogno di un punto gloria per entrare, il 99% dei coltivatori della Divina Città di Tai Ah non avrebbero avuto nessuna possibilità di entrare nei loro sei anni di permanenza qui!

Anche i coltivatori che avevano guadagnato un punto gloria forse non sarebbero stati disposti a separarsi da un punto gloria per entrare!

A Yi Yun rimanevano solo tre punti gloria. Dopo aver battuto il record di raccolta delle erbe, aveva ricevuto due punti gloria e gliene era rimasto uno per aver raccolto l’erba primordiale.

<em>’Poter rimanere in questo campo di allenamento per un giorno, è un periodo di tempo piuttosto lungo. E mancano ancora più di sette giorni alla fine della competizione tra i nuovi arrivati. Nei prossimi due giorni nessuno mi dovrebbe sfidare. Non mi perderò molto se non guarderò quegli incontri…’</em>

Yi Yun era tentato. Voleva proprio dare un’occhiata ad un posto del genere.

Anche se non avesse compreso nulla, poteva permettersi la perdita di questo punto gloria.

Così Yi Yun annuì dicendo: “Mi faccia strada signore!”

“Eheh, veloce e deciso!” Il vecchio rise mentre dava una pacca sulle spalle di Yi Yun e gli mostrò un pollice in su: “Giovane, sei davvero promettente!”

Vedendo che il vecchio sembrava così contento, Yi Yun diventò sempre più scettico. Il vecchio riceveva una quota promuovendo questo misterioso luogo di allenamento?

Era impossibile che la Divina Città di Tai Ah avrebbe avuto regole così immorali, no?

Mentre il vecchio stava per andarsene, prese l’uva dal piatto e se la mise in tasca. Mentre raccoglieva un acino da mangiare, disse: “Seguimi, ti garantisco che non lo rimpiangerai!”


