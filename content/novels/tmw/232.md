---
weight: 232
title: Capitolo 232 - La via della sciabola
pubDate: 2024-05-20T00:46:59.429Z
tags:
    - tmw
---


Yi Yun seguì il vecchio. Dopo aver girato l’angolo attorno ad una scala, entrò in un passaggio oscuro.

Questo passaggio conduceva sotterra.

C’erano lampade eterne appese ad entrambi i lati del passaggio, ma la loro luce non era calda. Al contrario, soffiava una raffica fredda dopo l’altra nelle profondità del corridoio.

Il vecchio non camminava lentamente, ma il passaggio era estremamente lungo. Dopo aver camminato per quasi trenta minuti, avevano coperto una distanza di quasi quattro chilometri.

Alla fine si fermò e disse: “Eccoci.”

Il vento era ancora più gelido qui. Le fiamme nelle lampade sfarfallavano sotto il suo soffio.

Il vecchio si girò lentamente. Alla fine del passaggio c’erano due grosse porte di bronzo.

Sulla superficie delle due porte c’erano incisioni che raffiguravano un gigante primordiale. I segni contenevano un’astrazione inspiegabile capace di sconvolgere chi li guardava.

“È qui!” Disse il vecchio mentre si tirava su le maniche e spingeva la porta di bronzo con tutte le sue forze.

“Zha zha zha…”

Mentre dei meccanismi giravano, la porta si aprì lentamente

La porta era estremamente pesante e spessa. Mentre il cardine metallico roteava, a causa dell’improvviso cambio di peso, l’intero passaggio cominciò a tremare.

Per qualche motivo sconosciuto, Yi Yun ebbe la sensazione che il vecchio non stesse spingendo una porta, ma una lapide spessa.

Dopo che il vecchio l’aprì, tenne la porta aperta con una mano e disse: “Così pesante! Finalmente l’ho aperta. Puoi entrare ora…”

Il vecchio indicò l’interno. Yi Yun esitò e, non appena fu sul punto di fare un passo, sentì un brivido che gli fece rizzare i capelli!

Intento omicida!

<em>Oh?!</em>

Yi Yun ne fu allarmato. Sembrava che ci fosse una creatura terrificante oltre questa porta.

Che tipo di porta aveva aperto questo vecchio?

“Ragazzino, perché rimani lì impalato? Non osi entrare?” Chiese con noncuranza il vecchio.

Yi Yun era sorpreso: “Signore, cos’è questo posto?”

“Che posto è questo? Eheh…” Il vecchio rise sinistramente. “È un’antica tomba.”

“Una tomba?!” Yi Yun ne fu sbigottito. “Una tomba? Che sia il posto dove riposa l’antenato del Regno Divino di Tai Ah?”

“Ti fai così tante domande.” Il vecchio fece un cenno spazientito. Ma dopo aver riflettuto un po’ disse: “In realtà… non c’è nessun male nel dirtelo… Sai perché la Divina Città di Tai Ah è stata costruita qui?”

Il vecchio rispose a Yi Yun con un’altra domanda. Il giovane iniziò a pensare. All’inizio credeva che avessero scelto questo posto perché era pieno di qi vitale del mondo per favorire l’allenamento dei membri d’élite del Regno Divino di Tai Ah.

Ma ora sembrava che non fosse così.

Yi Yun scosse la testa: “Non lo so.”

Il vecchio batté la porta di bronzo che era già aperta e disse: “La Divina Città di Tai Ah è stata costruita qui a causa di questa antica tomba! Il proprietario di questa tomba non è un antenato del Divino Regno di Tai Ah. In effetti questa antica tomba esisteva da almeno qualche milione di anni prima della fondazione del regno!”

La risposta del vecchio sorprese Yi Yun. Questa antica tomba precedeva il Regno Divino di così tanti anni!

Il vecchio continuò: “Per quanto riguarda chi è il proprietario, non c’è modo di verificarlo. Quando il primo signore della città ha scoperto questa antica tomba, era già aperta. Gli oggetti funerari, l’eredità e il corpo sono scomparsi da tempo!”

“Ma il campo della formazione dell’antica tomba è rimasto! C’erano anche molte iscrizioni di formazioni. Il fondatore della Divina Città di Tai Ah le ha usate come fondamento per costruire la grande formazione della città!”

“In tutti questi anni, la Divina Città di Tai Ah ha radunato qi vitale del mondo. Una porzione viene usata per nutrire la formazione dell’antica tomba. Se questa formazione venisse stabilizzata, la Divina Città di Tai Ah sarebbe indistruttibile!”

Dopo aver sentito queste parole, Yi Yun finalmente capì. Dato che era nelle Divine Lande Selvagge da decine di milioni di anni, inevitabilmente avrebbero subìto attacchi da orde di bestie!

Una tipica orda di bestie sarebbe stata spacciata contro la Divina Città di Tai Ah, ma se una grande quantità di specie primordiali li avessero attaccati, sarebbero state un’enorme minaccia. Era grazie alla formazione che la Divina Città di Tai era rimasta intatta!

“Entra. Ragazzino, di sicuro hai avuto un colpo di fortuna!” Il vecchio spinse Yi Yun verso la tomba.

Yi Yun ebbe una strana sensazione. Secondo il vecchio, questa antica tomba era un posto importante, eppure il vecchio poteva portarlo qui. Sembrava che la sua posizione non fosse ordinaria.

“Signore… dato che la tomba è stata già svuotata, cosa sarebbe rimasto per me dentro?”

Ancora prima che Yi Yun potesse finire di parlare, il vecchio lo aveva spinto nella tomba. “Ci sono due camere nell’antica tomba. Quella a sinistra riguarda le sciabole! Fai del tuo meglio per ottenere ispirazioni, è un’ottima opportunità! Ci sono molti tesori nella Divina Città di Tai Ah. Dipende tutto se hai la capacità di ottenerli!”

Dopo che il vecchio finì di parlare, spinse la porta di bronzo. Con un “zha zha zha”, la chiuse.

Yi Yun ora era in un posto completamente chiuso.

Il cuore di Yi Yun sussultò vedendo la porta chiudersi. Questo vecchio non temeva che i meccanismi si guastassero? Il peso della porta era terrificante e Yi Yun non avrebbe avuto modo di aprirla.

La camera della tomba adesso era completamente isolata dal mondo esterno.

Yi Yun squadrò la tomba. La camera non era grande ed era ampia circa dieci metri.

C’erano lampade eterne appese a tutte e quattro le pareti, permettendogli di vedere chiaramente.

Al centro della stanza c’era un sarcofago aperto, il suo coperchio era già scomparso. Era ovvio che fosse vuoto.

Yi Yun ci guardò dentro e sussultò lievemente.

Il sarcofago non era vuoto come si aspettava. C’era una spessa placca di metallo con un lungo rientro in mezzo. L’indentatura era lunga circa un metro e mezzo, come se ci fosse stato qualcosa incastonato al suo interno in origine.

Dopo che Yi Yun la osservò, rimase scioccato.

Sembrava la forma di una sciabola!

Doveva esserci stata una sciabola lì dentro!

Forse questo sarcofago non era stato usato per seppellire una persona, ma una sciabola!

Ma ora l’arma era sparita, lasciando solo un sarcofago.

Che peccato!

Yi Yun sospirò. La sciabola sarebbe stata un grande tesoro! Se fosse stato possibile, voleva proprio vedere quanto era fantastica quell’arma!

“Non so davvero che sorta di tipo di persona sia il proprietario della tomba. Quando il fondatore ha costruito la città, ha dovuto usare la formazione della tomba per rafforzarla. Questo significava che nemmeno il fondatore era in grado di creare formazioni del genere!”

“Così il proprietario della tomba doveva essere ancora più capace del primo signore della città!” Yi Yun si riempì di emozioni contrastanti dopo aver raggiunto questa conclusione. C’erano troppi esperti impareggiabili in questo mondo. Non c’erano limiti nell’universo.

“Ciò per cui il vecchio mi ha portato qui… Questo sarcofago è vuoto…” Mentre si accigliava, Yi Yun notò qualcosa. Grazie alla luce delle lampade eterne, scoprì alcuni segni sulle pareti della stanza!

Ogni marchio era estremamente netto. Sembravano essere stati fatti da una sciabola!

Era un segno di spada!

Ce n’erano quattro!

E sotto ognuno di essi, erano scritte delle parole!

Vedendole, Yi Yun momentaneamente si rallegrò. Che fossero il mantra di una qualche tecnica di sciabola impareggiabile?

Yi Yun si precipitò a vedere se ci fosse qualcos’altro sul muro, ma dopo aver cercato rimase un po’ deluso. Non c’erano abbastanza parole per formare un mantra.

Le parole sotto la prima cicatrice di sciabola dicevano:

“La verità della sciabola, avanzare con una volontà indomita!”

Sotto il secondo segno:

“L’imperatrice tra le armi, regna suprema.”

Le parole sotto il terzo marchio dicevano:

“Figlio dell’aura celeste, uccidere come suo fondamento.”

E sotto il quarto segno affermava:

“Con una mentalità invincibile, invincibile sotto ogni altro aspetto!”

Le quattro frasi erano brevi, ma c’era una qualità indescrivibile in ognuna di loro. Yi Yun sentì il suo flusso sanguigno accelerare dopo averle lette.

La verità della sciabola?

Yi Yun aveva ottenuto la sciabola Esercito di Mille abbastanza presto. L’aveva sempre usata, ma solo perché era pratica. Non aveva mai considerato cos’era la via della sciabola.

La sciabola Esercito di Mille in realtà assomigliava ad una spada. La sua lama era lunga e quasi dritta.

Ma c’era una differenza essenziale rispetto ad una spada.

Una spada era agile, elegante e mutevole.

L’arte della spada di Lin Xintong primeggiava in agilità ed eleganza. Quando faceva un affondo, sembrava che nascesse una fata. Per quanto riguardava Chu Xiaoran, si concentrava particolarmente sulla mutabilità delle mosse di spada. La sua arma era fluida come l’acqua e i suoi movimenti erano imprevedibili.

Tuttavia una sciabola era diversa.

L’agilità e la mutabilità non erano le sue qualità.

La via della sciabola stava in un’assoluta autorità data dalla sua lama affilata!

La sciabola era l’imperatrice tra le armi. Un fendente inarrestabile regnava supremo nel mondo!

Il fondamento di una sciabola stava nell’uccidere.

Essere decisi mentre si uccideva tutti!

Con un atteggiamento del genere, si poteva coltivare una mentalità invincibile che avrebbe fatto diventare impareggiabili!


