---
weight: 233
title: Capitolo 233 - Dritto alla Fonte Primordiale
pubDate: 2024-05-20T01:46:59.429Z
tags:
    - tmw
---


Yi Yun si sedette a gambe incrociate di fronte al muro con le quattro frasi.

Il vecchio doveva averlo portato qui per fargli leggere queste parole.

Questa antica tomba era già vuota. Prima c’erano sciabole, tesori ed eredità seppelliti qui, ma adesso erano rimaste solo le parole del proprietario della tomba.

Queste parole erano piene di dominio inarrestabile davvero scioccante!

“Oh? Queste parole…”

Dopo che Yi Yun fissò le quattro frasi per un po’, si rese conto che contenevano un concetto inspiegabile. Ogni parola, ogni tratto era brillante, come il raggio di una sciabola che usciva dal muro! Pareva che queste parole fossero la dimostrazione di una tecnica!

Pensando a questo, Yi Yun cominciò a concentrarsi e fissò senza battere ciglio le quattro frasi.

Ogni parola aveva un concetto diverso dall’altra. Ma combinate insieme, davano una sensazione consistente e naturale.

“Ho capito!” Lo sguardo di Yi Yun si accese. “La persona che ha inciso queste parole ha dimostrato le sue ispirazioni riguardo alle verità della sciabola che ha ottenuto nel corso della sua vita!”

“Queste parole possono non essere una formula, ma sono ancora meglio!”

C’era un concetto in queste parole, ma Yi Yun non poteva comprenderlo. Poteva solo sentirlo vagamente e provare ad immaginarselo. Ma era debole in confronto alla persona che aveva lasciato queste iscrizioni. Anche se Yi Yun aveva una percezione straordinaria, non riuscì ad ottenere un’illuminazione.

“È così profondo…”

Yi Yun aggrottò le sopracciglia. Queste quattro frasi erano come quattro serie di tecniche di sciabola.

Ogni tecnica aveva le sue verità. Nelle sue attuali condizioni, sarebbe stata solo una pia illusione sperare di comprendere tutto per Yi Yun.

In effetti il vecchio che lo aveva portato qui non si aspettava che ottenesse così tante ispirazioni.

Ma se Yi Yun avesse potuto capire anche un briciolo di questa “verità”, sarebbe stato di enorme beneficio per lui!

La via delle arti marziali era lunga.

Questa “verità” erano le leggi di questa via. Se all’inizio uno avesse potuto puntare dritto verso la fonte primordiale, allora anche se il percorso fosse stato pieno di difficoltà, finché uno avesse potuto resistere e capirlo pienamente, sarebbe potuto ascendere e compiere grandi imperese!

Naturalmente chi non aveva nessun talento non avrebbe osato percorrere questa via ardua.

Era un percorso pieno di difficoltà e uno avrebbe raggiunto obiettivi e avanzamenti di stadio in ritardo. Ad un certo punto una persona sarebbe invecchiata e avrebbe perso il suo potenziale. Si poteva morire di vecchiaia senza poter diventare un saggio. Allora che utilità c’era nel coltivare le arti marziali?

“Immagino che questo vecchio nutra molte aspettative nei miei confronti…” Mormorò tra sé e sé Yi Yun. Costava un punto gloria rimanere per un giorno nell’antica tomba. Era possibile che una persona non ottenesse ispirazioni. Così un guerriero ordinario non avrebbe corso questo rischio.

Molto probabilmente in ogni gruppo di nuovi arrivati, solo figure come Qin Haotian e Luo Huo’er avrebbero avuto l’opportunità di entrare nella tomba!

“Non credo di essere l’unico ad essere entrato. Mi chiedo cos’abbiano imparato persone come Qin Haotian?”

Il vecchio non doveva essere sicuro che sarebbe diventato un futuro saggio, molto probabilmente sceglieva figure sbalorditive e le metteva alla prova nell’antica tomba.

Chi poteva imparare qualcosa poteva rimanere.

Chi non imparava nulla non avrebbe avuto altra scelta se non arrendersi.

Pensando a questo, a Yi Yun venne un’idea. Interfacciò la sua energia spirituale con l’occhio celeste e il Cristallo Viola, e si guardò attorno!

Ormai la sua visuale era quasi perfetta. Tutto nel mondo era formato da energia; così nella sua visuale ogni forma superficiale veniva ignorata, lasciando solo la fonte finale!

Quando Yi Yun usò la sua visuale per guardare quelle parole, rimase sorpreso.

“Oh? Questo è…”

Yi Yun trattenne il respiro. Tipicamente non ci sarebbe stato nulla di speciale in segni su della pietra, erano solo parole.

Ma queste quattro frasi erano completamente diverse. Nella sua visuale d’energia, non erano più parole statiche, ma luci di energia che scorrevano.

Questo sbalordì Yi Yun. Questa figura importante aveva lasciato parole che contenevano leggi, ma l’energia non si era dissipata nemmeno dopo decine di milioni di anni!

Yi Yun si rese conto che questa energia era completamente diversa da quella delle specie primordiali o delle erbe.

Poteva controllare l’energia delle specie primordiali e delle erbe con il Cristallo Viola e poteva assorbirle per aumentare il suo livello.

Ma l’energia di queste frasi sembrava un sistema indipendente.

Non erano un’energia forte, ma dava una sensazione primordiale.

Energia primordiale…

Yi Yun ebbe la sensazione di aver sperimentato molto nelle ultime due ore.

Sembrava che una porta misteriosa si fosse aperta all'improvviso di fronte a lui e gli stesse mandando un’onda di ogni sorta di verità primordiali. Ogni verità era estremamente misteriosa e proveniva dritta dalla fronte primordiale.

Era un peccato che non potesse comprendere completamente queste verità al suo attuale livello. Gli dava la sensazione che avesse molto da imparare, ma ne era stato anche colpito.

<em>’La devo prendere con calma. La strada è ancora lunga. Non c’è fretta.’</em>

Pensando a questo, calmò la mente. Iniziò ad apprendere tutto ciò che poteva. Doveva pur iniziare quel lungo viaggio.

Così Yi Yun mantenne la sua visuale d’energia e cominciò a riflettere sulle verità della sciabola nelle quattro frasi.

Ad occhio nudo, queste parole sembravano ferme. A volte davano l’impressione di poter balzare fuori dal muro, ma era solo un’illusione.

Ma con la visuale d’energia era completamente diverso.

Le parole si stavano muovendo tutte. Visto che condensavano energia primordiale al loro interno, stavano scorrendo lentamente!

L’energia brillante conteneva una filosofia inspiegabile al loro interno. Sembrava che ogni flusso contenesse una legge fondamentale.

Yi Yun presto rimase immerso in questo processo. Cadde in trance e si dimenticò del passare del tempo.

Da mezzanotte all’alba, fino a mezzogiorno. La competizione tra i nuovi arrivati del giorno dopo era iniziata e Yi Yun era assente.

“Oh? Yi Yun non è venuto?”

Ora Yi Yun era una figura prominente. Veniva notato ovunque andasse. In quanto coltivatore importante, aveva un posto speciale nell’arena. Così, molte persone aveva notato la sua assenza.

“Oggi combatteranno sia Chu Xiaoran che Qiuniu. Hanno già intenzione di arrivare tra i primi 3000 posti. Eppure Yi Yun non li vuole vedere combattere?”

Visto che Chu Xiaoran e Qiuniu stavano sfidando i veterani tra i primi 3000 posti, l’atmosfera nella competizione era più intensa. Molti dei coltivatori del quarto e del quinto anno erano venuti a guardare gli incontri!

L’arena che di solito era vuota, adesso era affollata.

“Yi Yun forse non ha intenzione di competere con Chu Xiaoran e Qiuniu. Questi due sono mostri, ma… anche se non ha intenzione di battersi con loro, dovrebbe comunque venire…”

Molti non potevano comprendere la situazione. Cosa c’era di più importante che vedere come Chu Xiaoran e Qiuniu avrebbero sfidato i coltivatori tra i primi 3000 posti?

L’intera Divina Città di Tai Ah sarebbe venuta a guardare.

Era impressionante che una battaglia tra due nuovi arrivati potesse arrivare a questo livello.

“Presto inizieranno gli incontri. Probabilmente non accade da decadi che dei nuovi arrivati arrivino tra le prime 3000 posizioni nell’arco di tre mesi!”

La folla stava discutendo animatamente. Non vedevano l’ora di assistere alla competizione di oggi.

In quel momento, in una stanza spaziosa al 90esimo piano della torre centrale, due vecchi erano seduti su delle sedie. Stavano guardando un disco che stava trasmettendo le battaglie che stavano avvenendo nell’arena.

Uno dei due vecchi era l’Anziano Jian Ge e l’altro era l’anziano magro che aveva portato Yi Yun nell’antica tomba.

“Hai portato Yi Yun nella tomba della sciabola?” Chiese all’improvviso l’Anziano Jian Ge.

Il vecchio annuì e disse: “Sì… quel ragazzino sembrava un po’ interessante, potrebbe ottenere qualche ispirazione…”

“Potrebbe…” L’Anziano Jian Ge aggrottò le sopracciglia. “Solo perché potrebbe l’hai portato lì?”

L’Anziano Jian Ge ovviamente era scontento.

“E allora? L’antica tomba può essere un luogo proibito, ma ci sono certi privilegi che permettono di accedervi. Inoltre, anche se non ottenesse ispirazioni, non ha niente da perdere…”

“Niente da perdere?” L’Anziano Jian Ge scosse la testa esasperato: “Cang Yan, fai sempre come vuoi e non rifletti. Sai che le verità primordiali nella tomba della sciabola sono troppo difficili da comprendere. Sarebbe eccellente se lo facesse!”

“Ma se uno non può ottenere ispirazioni, sarebbe uno spreco di tempo! La via della verità della sciabola è troppo profonda. Potrebbe causare facilmente un’ossessione. Ciò che temo è che questo ragazzino diventi troppo testardo. Anche dopo aver fallito, potrebbe non sapere quando fermarsi. A quel punto sprecherebbe tempo ed energia.”

Il tempo era troppo prezioso per i giovani talenti.

Questi talenti per lo più erano arroganti e determinati. Generalmente sarebbero state caratteristiche positive, ma in alcune occasioni potevano dare svantaggi.

Un giovane talento determinato poteva rimanere incantato dalla verità della fonte primordiale.

Anche se uno l’avesse fermato, avrebbe sempre pensato a quelle parole come se fosse posseduto.

A quel punto, non lo si poteva fermare, né sarebbe stato giusto fermarlo. Sarebbe stato uno spreco di tempo prezioso se uno non avesse compreso nulla!

Era successo molte volte nella Divina Città di Tai Ah. Alcuni geni avevano passato la vita a cercare di comprenderle, solo per finire con l’accumulare amarezza. Alla fine avevano sprecato la vita. Così, la Divina Città di Tai Ah trattava con molta serietà l’accesso alla tomba. Non veniva aperta facilmente, in modo da impedire che ci fossero incidenti.

Ma questo Cang Yan era erratico. Avrebbe portato nell’antica tomba chiunque trovava “interessante”. Praticamente li stava danneggiando!

“Vecchio mostro, viene ogni sorta di genio ad allenarsi qui. È normale morire, eppure sei sempre così attento. Come cresceresti un vero esperto, come un saggio? Puoi obiettare, ma solo pochi anni fa, ho portato quella piccola canaglia di Qin Haotian in quel luogo e ha ottenuto qualcosa.”

Qin Haotian era uno spadaccino. La stanza a sinistra era la camera della sciabola, mentre quella destra conteneva le verità della spada. Naturalmente Qin Haotian era entrato nella stanza delle verità della spada.

Era un mistero chi avesse lasciato le parole in entrambe le camere.

L’Anziano Jian Ge scosse la testa: “Qin Haotian è stato un’eccezione. È nato per la spada, è quasi tutt’uno con la spada. Qin Haotian quasi non può separarsi dalla sua arma e può solo usare una spada. Non puoi aspettarti che siano tutti come lui. Yi Yun potrebbe non essere una persona così in sintonia con la sciabola.”


