---
weight: 2350
title: Capitolo 235 -  L’avversario del primo incontro
pubDate: 2024-05-20T03:46:59.430Z
tags:
    - tmw
---


Con il sole già in alto nel cielo, nella Divina Città di Tai Ah ci fu finalmente un po’ di calore.

Era il nono giorno della competizione ed era mezzogiorno!

C’era stata una breve pausa pranzo a mezzogiorno durante la competizione, ma molti spettatori non lasciarono l’arena. Dopotutto, finché un guerriero avesse immagazzinato abbastanza qi vitale nel corpo, avrebbe potuto astenersi dal mangiare per un po’ di giorni.

Tuttavia il motivo più importante per cui erano rimasti era per via di due incontri importanti nel pomeriggio.

Durante il primo incontro, Qiuniu avrebbe sfidato un veterano al 2800esimo posto nella classifica della terra.

Lo scontro dopo era ancora più assurdo, Chu Xiaoran aveva intenzione di sfidare qualcuno alla 2600esima posizione!

Entrambi erano appena entrati tra i primi 3000 posti e molti dei veterani a questo livello avevano passato quattro anni ad allenarsi nella Divina Città di Tai Ah!

Queste persone erano praticamente al picco del Sangue Viola ed erano sbalorditivi in confronto ad altri guerrieri allo stesso livello!

Non era facile procedere oltre la 3000esima posizione. La competizione che dovevano affrontare sarebbe diventata sempre più intensa!

Naturalmente la gente aspettava con impazienza di vedere battaglie del genere.

In confronto a Qiuniu e a Chu Xiaoran, le altre reclute erano qui solo per accentuare la loro prominenza.

In realtà negli ultimi due giorni non c’erano stati molti incontri tra reclute. Ora, se uno non avesse sfidato una persona tra i primi 7000 posti, si sarebbe imbarazzato a scendere in campo!

La gente che stava combattendo era tra i primi 3000 posti, chi avrebbe avuto la faccia di salire sul palco per combattere contro qualcuno oltre la 10.000esima posizione?

“Credo che Qiuniu possa ancora arrivare tra i primi 2800 posti. Chu Xiaoran è proprio audace. Ha molte possibilità di perdere…” Disse qualcuno. Molti avevano discusso a lungo riguardo ai risultati di Qiuniu e Chu Xiaoran. Tutti avevano i loro punti di vista, e questo creava un’atmosfera animata.

In quel momento qualcuno disse all’improvviso: “Eh… non è Yi Yun quello laggiù?”

Tutti rimasero scioccati e si voltarono verso la direzione indicata da chi aveva parlato. Tutti videro, vicino alle panche dei partecipanti, un giovane con un abito di lino camminare e poi sedersi al suo posto.

Era davvero Yi Yun!

“È davvero Yi Yun! Finalmente si è presentato!”

La competizione tra i nuovi arrivati era quasi finita. Era già il penultimo giorno, eppure Yi Yun era ancora al 10.003esimo posto.

La gente rimase senza parole quando lo vide. Non aveva nessun senso di urgenza ed era seduto al suo posto con fare spensierato!

Se non fosse stato abbastanza forte per farlo non sarebbe stato un problema, ma chiaramente aveva la possibilità di arrivare ai primi tre posti.

“Yi Yun ha ancora quattro incontri a disposizione. Potrebbe fare in tempo… Se fossi in lui, sfiderei qualcuno tra i primi 8000 posti. Poi potrebbe sfidare qualcuno tra i primi 6000 posti e vincere… Durante la prima battaglia dell’ultimo giorno potrà sfidare direttamente Gu Mu! Se vincesse, allora sistemerebbe tutto. Sennò ha un altro incontro per assicurarsi il quarto posto.” Disse qualcuno. Molti lo trovarono ragionevole.

Erano tutti persone più debole. Dovevano fare più di dieci incontri per stabilire la loro posizione.

Ma Yi Yun era forte, così poteva essere più deciso. Poteva misurarsi con Gu Mu e conquistare la sua posizione in tre incontri.

In quel momento la gente vide Yi Yun tirare fuori la sua sciabola Esercito di Mille dall’anello interspaziale. La sguainò e cominciò a lucidare la lama brillante.

La gente rimase senza parole.

Di sicuro era una reazione straordinariamente tranquilla.

Yi Yun lucidò lentamente la sua arma. In realtà solo le lame dei mortali dovevano essere lucidate per mantenerle taglienti. Ma una sciabola come Esercito di Mille non ne aveva bisogno.

Ma Yi Yun lo fece lo stesso con fare attento. Non era inutile. In realtà stava riaffermando le conoscenze che aveva ottenuto nella tomba della sciabola e stava riordinando le idee.

Lucidando la sciabola, poteva sentire più compatibilità con essa. Allo stesso tempo, poteva svuotare la mente e ottimizzare le sue comprensioni.

Yi Yun lucidò silenziosamente l’arma per un’ora. La competizione del pomeriggio stava per iniziare.

Yi Yun si alzò e prese un modulo. Dopo averlo riempito, alzò la testa.

“Arbitro!” Gridò Yi Yun. Immediatamente gli sguardi di tutti si concentrarono su di lui.

Sapevano che molto probabilmente aveva scelto il suo avversario!

Durante i primi giorni della competizione, Yi Yun era stato così popolare che molti lo avevano sfidato. Così i suoi incontri erano stati stabiliti in anticipo distribuendo dei gettoni, così per assicurarsi che tutti non facessero più di dodici incontri.

Ma negli ultimi giorni della competizione non era necessario un sistema del genere. Chi voleva combattere per lo più aveva finito.

Così si poteva scegliere liberamente quando combattere. Non era un problema decidere sul momento chi affrontare. Una volta che l’avversario fosse salito sul palco, la battaglia poteva iniziare immediatamente.

“Chissà chi sfiderà Yi Yun nel suo primo incontro?” Chiese qualcuno.

“Dovrebbe essere un veterano tra i primi 7000-8000 posti. Sarebbe una scelta più sensata.”

“Eheh, credo che sia impossibile. Yi Yun ha osato usare un mattone per sistemare Liu Yuxing, questo dimostra la sua sicurezza. È impossibile che scelga un avversario tra le prime 7000-8000 posizioni. Potrebbe sfidare qualcuno tra i primi 5000 posti direttamente. Forse non sfiderà nemmeno Gu Mu!”

“Sfidare Gu Mu? È impossibile… Yi Yun è scomparso negli ultimi giorni. Logicamente dovrebbe sfidare chi pensa di poter sconfiggere. Così potrà prendere sicurezza. Dopo essersi trattenuto per così tanto tempo, sarebbe estremamente imbarazzante perdere il suo primo incontro!”

Molti pensarono che fosse la scelta più appropriata cercare di assicurarsi la vittoria al primo incontro.

Ma la persona che aveva parlato prima rimase ostinata. Disse: “Aspettate e vedrete. Pensate alla gloriosa storia di come Yi Yun ha abbattuto Liu Yuxing con un mattone. Non è impossibile che sfidi Gu Mu al suo primo incontro…”

…..

L’arbitro guardò Yi Yun e chiese: “Vuoi sfidare qualcuno?”

“Sì.” Disse Yi Yun mentre consegnava il modulo che aveva appena completato.

L’arbitro lo prese e dopo averlo scorto con un’occhiata, lo guardò in modo strano: “Sei sicuro?”

“Sì!” Yi Yun annuì e tornò al suo posto.

L’arbitro non disse altro. I partecipanti potevano sfidare chi volevano. Non poteva interferire.

L’arbitro cominciò a decidere l’ordine delle battaglie.

Molti erano curiosi di quale sarebbe stato il primo avversario di Yi Yun.

Molto presto l’arbitro diede loro una risposta perché il primo incontro nel pomeriggio sarebbe stato quello di Yi Yun!

Essendo rimasto assente dalla competizione per così tanti giorni, Yi Yun sarebbe stato il primo a salire sul palco! Sembrava che anche l’arbitro fosse curioso.

La gente si animò. A parte gli incontri di Qiuniu e Chu Xiaoran, aspettavano con impazienza anche di vedere il primo incontro di Yi Yun dopo che era ricomparso.

Ma quando l’arbitro annunciò l’avversario di Yi Yun, tutti rimasero scioccati!

“Palco delle Divine Lande Selvagge, 10.0003 Yi Yun! Sfida il numero 2980, Qiuniu!”

Cosa?!

Aveva sfidato Qiuniu!

La folla rimase scioccata. Non voleva assicurarsi una posizione durante il primo incontro, né sfidare Gu Mu, ma voleva affrontare il secondo in classifica, Qiuniu!

Sfidare Gu Mu era già un’esagerazione, ma aveva sfidato Qiuniu. Cosa stava pensando di fare?

La gente non reagì in tempo. Gu Mu che era al terzo posto si accigliò.

Durante questa competizione, aveva sempre trattato Yi Yun come il suo più grande rivale. Quando Yi Yun era apparso, si era preparato all’idea di fare uno scontro all’ultimo sangue con lui. Negli ultimi giorni aveva accumulato molta esperienza ed era sicuro di poterlo battere.

Ma non si aspettava che Yi Yun l’avrebbe ignorato. Yi Yun lo aveva saltato direttamente per sfidare Qiuniu.

Questo lo infastidì. Era stato ignorato!

“Questo Yi Yun osa ignorarmi. Crede che non sia degno di essere il suo avversario?” Gu Mu strinse i pugni. Yi Yun era troppo sprezzante!

Aveva fatto tutti questi preparativi per competere con lui, eppure Yi Yun non lo aveva nemmeno considerato.

<em>’Di sicuro ha del coraggio… aspetterò che tu perda contro Qiuniu. Poi ti affronterò e ti farò capire quali sono le conseguenze nell’ignorarmi!’</em> Pensando a questo, Gu Mu guardò Yi Yun con un forte spirito combattivo.

…

“Vuoi sfidarmi…?” Anche Qiuniu era sorpreso. Gettò un’occhiata verso Yi Yun e immediatamente sorrise: “Interessante! È vero che i giovani sono avventati. Pensavo che mi avresti sfidato solo dopo aver battuto Gu Mu!”

Qiuniu si alzò. Era sempre stato interessato a Yi Yun.

Ma non si sarebbe mai aspettato che avrebbe avuto il coraggio di sfidarlo al suo primo incontro.

“Dato che sei così sicuro di te, userò l’armatura metallica bianca per affrontarti. È un segno sufficiente di rispetto!” Qiuniu tirò fuori un enorme guanto dal suo anello e se lo indossò con la mano destra.

“Ka-cha!”

I tre artigli d’acciaio brillarono freddamente!

Allo stesso tempo, Qiuniu strinse un grosso scudo con la mano sinistra.

Poi, con un pensiero, due pezzi di metallo circolari sul petto e sulla schiena di Qiuniu cominciarono a brillare. Una corazza bianca apparì, coprendo il suo corpo!

Qiuniu si era armato pienamente in pochi secondi!

“Ah!”

Qiuniu balzò sul palco con un grido!

Indossava tonnellate di armatura metallica. Era balzato a più di trenta metri dal palco e sembrava una tigre in agguato!

“Boom!”

Piegò le gambe per ammortizzare l’atterraggio mentre posava una mano a terra. Sembrava che fosse atterrato un meteorite sul palco!

L’esplosione fragorosa fece tremare tutto il palco! La folla sussultò!

Sotto i piedi di Qiuniu, le piastrelle di tungsteno viola erano sprofondate. Era ovvio quanto fosse stato forte il balzo di Qiuniu.

Senza contare i suoi attacchi, solo questo balzo era sufficiente a fare a pezzi una persona!

“Terrificante. È praticamente una bestia primordiale in forma umana!” Qualcuno sospirò. Solo vedendo la posizione di Qiuniu, uno avrebbe perso il 30% della sua determinazione. Una persona ordinaria non avrebbe nemmeno osato affrontarlo.

Perfino l’incognita tra i nuovi arrivati, Gu Mu, non aveva il coraggio di sfidare Qiuniu. Questo perché sapeva quanto era vasto il divario che c’era tra di loro. Non poteva competere affatto con Qiuniu!

Qiuniu si alzò. La sua figura alta 1,9 metri era coperta da un’armatura pesante e i suoi muscoli erano sporgenti con delle venature simili a vermi. Sembrava che stesse per esplodere!


