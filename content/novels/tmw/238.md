---
weight: 2380
title: Capitolo 238 - Ottenere la Vittoria
pubDate: 2024-05-20T06:46:59.431Z
tags:
    - tmw
---


“Sigillo del Bue Intrappolato? Cos’è?”

Tutti puntarono gli sguardi su Qiuniu. Non potevano vedere nulla di quello che stava accadendo sul palco, ma quando si concentravano, potevano sentire le strane fluttuazioni di qi vitale in mezzo al palco delle Divine Lande Selvagge!

Il qi vitale stava convergendo senza dissiparsi!

“Il sigillo del Bue Imprigionato? Sta usando qi vitale compresso per intrappolare Yi Yun?”

Un po’ di veterani avevano una percezione più acuta del qi vitale e avevano capito il piano di Qiuniu. Le tecniche di movimento di Yi Yun erano troppo buone, così Qiuniu doveva usare il suo Sigillo del Bue Intrappolato per trattenerlo.

Anche se la trappola fosse resistita solo per pochi secondi, sarebbe stato comunque un tempo sufficiente per Qiuniu!

Visto che l’assalto frontale di Qiuniu era troppo terrificante, nessuno sarebbe riuscito a resistervi! Finché Qiuniu fosse riuscito a costringere Yi Yun ad affrontarlo direttamente, allora avrebbe vinto l’incontro!

“Questa strategia è molto efficace. Come previsto, Qiuniu non ha intenzione di lasciare che Yi Yun lo faccia stancare. Yi Yun è nei guai ora!”

La gente trattenne il respiro. L’attacco di Qiuniu poteva uccidere facilmente qualcuno!

Sotto il palco c’erano alcuni dottori in attesa. Molti di loro erano stati a loro volta reclute della Divina Città di Tai Ah. Potevano essere considerati i membri della vecchia generazione qui. Il loro lavoro era di curare i partecipanti che rimanevano gravemente feriti e sarebbero stati responsabili delle loro vite.

Tuttavia, visto che le armi erano difficili da controllare, ci sarebbero state delle morti accidentali nell’arena ogni anno.

Dovevano prestare particolare attenzione a figure pericolose come Qiuniu. C’era un’alta probabilità che i suoi avversari morissero!

Qiuniu fece circolare lentamente il suo qi vitale. Sembrava una tigre affamata che stava facendo l’agguato alla sua preda. Stava fissando Yi Yun con ferocia.

“Il mio Sigillo del Bue Intrappolato non è forte. Ci metterai poco tempo a romperlo, ma… non lascerò che accada! Userò il mio attacco più forte per sconfiggerti!”

“L’attacco è una delle ultime tre mosse della tecnica della Divina Forza del Re dei Buoi. Posso usarlo a stento visto quanto è forte. Nemmeno io posso controllarlo bene. Potrebbe ucciderti. C’è ancora tempo per ammettere la sconfitta per te!”

Mentre parlava, Qiuniu si accovacciò a terra, quasi inginocchiandosi. In questa posa strana, teneva l’arma inastata con entrambe le mani. Il suo qi vitale ribolliva come quello di un vulcano che stava per eruttare!

Yi Yun fronteggiò Qiuniu in silenzio. Mosse gentilmente la sciabola Esercito di Mille e la puntò verso Qiuniu.

Questa era la sua risposta.

Qiuniu rise: “Come previsto, non ammetterai la sconfitta. Sì! Se avessi ammesso la sconfitta, non saresti stato un avversario rispettabile che posso guardare negli occhi. Ora prova ad affrontare questo attacco!”

“Boom!”

Il qi vitale di Qiuniu esplose. L’ondata di qi vitale si stava condensando dietro Qiuniu formando lentamente l’immagine di un bue celeste con un corno solo!

Qiuniu sembrò sollevarsi lentamente, dando l’impressione che stesse sorreggendo il cielo.

“Sangue tirannico del bue celeste!” Qiuniu ruggì mentre la sua aura arrivava al picco della sua forza. Caricò in avanti emanando un’aura indomabile. Ogni passo che faceva lasciava un cratere nel palco di tungsteno viola!

Con l’immagine del bue celeste a potenziare la sua forza, Qiuniu menò un colpo verso il basso!

Non c’era dubbio che questo attacco avrebbe spaccato il palco!

Yi Yun mantenne una calma sorprendente di fronte a questo assalto che assomigliava ad una tempesta. Brandì la sciabola con entrambe le mani, la punta di Esercito di Mille formò un angolo con il terreno. In quel momento Yi Yun era incredibilmente tranquillo, perché la sua mente era una cosa sola con la sua sciabola.

Stava ripensando alle varie ispirazioni che aveva ottenuto nella tomba della sciabola.

Yi Yun aveva trascorso molti giorni lì, a cercare di capire i suoi insegnamenti. A Yi Yun erano rimaste impresse fermamente le traiettorie di energia di queste parole.

L’energia e i tratti contenevano tutti una verità della sciabola!

Ora era il momento di corroborare ciò che aveva compreso!

Mentre l’attacco di Qiuniu si precipitava verso il basso con una pressione irremovibile, lo sguardo di Yi Yun si accese. La sciabola Esercito di Mille menò un fendente verso l’alto e un bagliore verde volò verso il cielo!

In quell’istante sembrava che il mondo si fosse ammutolito. Il tempo si era fermato, lasciando solo il fendente. Con una presenza indomita, aveva tagliato tutto!

32 parole della verità della sciabola: Regnare Supremi!

“Cha!”

Il raggio di spada e quello dell’arma inastata si scontrarono. Yi Yun era come un dio e andò oltre Qiuniu brandendo la sua sciabola Esercito di Mille! Mentre teneva la sua arma, caricò verso il bue celeste che ruggiva!

Quest’immagine del bue celeste era stata formata dal qi vitale della mossa Sangue Tirannico del Bue Celeste! Ma il fendente di Yi Yun continuò ad avanzare verso l’alto inarrestabile.

L’immagine del bue celeste fu divisa in due dalla sciabola Esercito di Mille!

“Boom!”

Quando il qi vitale esplose e il muro del sigillo del Bue Intrappolato si frantumò, eruttò una forza caotica che fece fremere le armi attorno al palco delle Divine Lande Selvagge. Perfino la parete di tungsteno protettivo tremò con forza!

Tuttavia la sciabola Esercito di Mille di Yi Yun aveva trapassato il campo di forza. Arrivò ad una distanza di trenta metri da Qiuniu per poi atterrare stabilmente.

Puntando la sciabola Esercito di Mille verso terra, Yi Ynu si girò.

Qiuniu era ancora voltato, il suo corpo si era irrigidito completamente.

Era fermo, pietrificato e brandiva ancora la sua arma inastata.

Il suo sguardo era diventato fisso e i muscoli della sua faccia fremevano. Abbassò la testa con grande difficoltà per guardare con incredulità il suo petto.

Era apparsa una linea di sangue che partiva dalla sua fronte, seguiva il ponte del suo naso e il mento, fino ad arrivare al suo petto.

Sotto la pressione muscolare di Qiuniu, ci vollero un po’ di secondi prima che il sangue iniziasse a schizzare dalla ferita, emettendo un sibilo.

La sciabola di Yi Yun gli aveva lasciato una ferita che andava dalla fronte alla costola sinistra. Era lunga circa due piedi e aveva rotto perfino le sue costole!

Questa sciabola non aveva solo distrutto l’immagine del Bue Celeste, ma anche il qi vitale protettivo di Qiuniu e, allo stesso tempo, aveva tagliato i suoi muscoli di ferro e le sue costole!

Il sangue iniziò a scorrere più rapidamente, coprendo la faccia, il collo e il petto di Qiuniu, dandogli un’aria estremamente selvaggia.

Poteva sentire chiaramente che la sciabola aveva tagliato le sue costole e i muscoli attorno al suo cuore!

Se Yi Yun avesse colpito un pollice più in là, avrebbe potuto squarciare il suo cuore e ucciderlo!

Ma il controllo di Yi Yun era stato eccellente. Non c’era stato nemmeno un millimetro di imprecisione!

Quel fendente era troppo terrificante!

Qiuniu si sentì sudare i palmi. Non si aspettava di affrontare un avversario del genere tra le reclute della Divina Città di Tai Ah. Un solo fendente era stato sufficiente a sconfiggerlo completamente!

E Yi Yun aveva affrontato direttamente il suo Sangue Tirannico del Bue Celeste!

Questo era l’attacco più forte di Qiuniu, qualcosa che non poteva controllare completamente. Dato che era stato sconfitto mentre usava questa mossa, poté ammettere la sconfitta senza avere dubbi!

“Vince Yi Yun!” L’arbitro guardò con significato Yi Yun e annunciò i risultati dell’incontro.

Qiuniu aveva nove costole rotte e il suo petto era stato diviso dalla sciabola Esercito di Mille. Il suo polmone sinistro e il suo cuore non erano più protetti dal suo qi vitale. Era difficile perfino respirare per lui ora, così naturalmente non poteva più combattere.

In quel momento, quattro dottori pronti sotto il palco si precipitarono a soccorrerlo. Tirarono fuori un po’ di medicine che avevano preparato per curare le ferite di Qiuniu.

I medici erano tre femmine e un maschio. Pensavano che avrebbero dovuto soccorrere Yi Yun alla fine di questo incontro e che forse sarebbe stato ferito mortalmente.

Ma inaspettatamente era l’esatto contrario. La persona rimasta ferita era stata Qiuniu.

E le ferite di Qiuniu erano scioccanti. Questo fendente era stato estremamente preciso, simile all’incisione di un chirurgo.

Era un fendente terrificante!

Un po’ di dottori guardarono Yi Yun ed ebbero la sensazione che questo giovane fosse sorprendente. Probabilmente lo aspettava un futuro brillante!

“Grazie!” Yi Yun porse i suoi rispetti per poi girarsi e scendere dal palco delle Divine Lande Selvagge!

Sapeva che Qiuniu si sarebbe ripreso. Aveva evitato deliberatamente i suoi organi vitali durante quell’ultimo colpo.

Aveva appreso questo fendente nella tomba della sciabola. Yi Yun era riuscito a capire solo due fendenti durante il tempo trascorso lì.

Questo “Regnare Supremi” era la prima mossa. In effetti non mostrava completamente l’essenza delle 32 parole della verità della sciabola. Se uno avesse dovuto valutare quanta ne conteneva, sarebbe stata solo un millesimo dell’essenza delle 32 parole della verità della sciabola e avrebbe avuto solo un decimillesimo della sua aura.

Anche così, combinata con il qi vitale di puro Yang di Yi Yun, era stata estremamente potente!

Tutto il pubblico iniziò a guardare Yi Yun in modo completamente diverso.

Ripensando a quell’ultimo fendente, avevano la sensazione di stare sognando.

Il Sangue Tirannico del Bue Celeste di Qiuniu era sconvolgente, ma Yi Yun aveva usato la sua lunga sciabola sottile per bloccarlo e poi aveva trapassato il qi vitale protettivo dell’avversario per assicurarsi la vittoria!

Era stato un ribaltamento scioccante!

Tutti pensavano che Yi Yun non avrebbe avuto modo di fronteggiare l’attacco di Qiuniu. Ma non solo lo aveva affrontato, ma aveva anche sconfitto l’avversario!

Era una scena sbalorditiva come un bue primordiale dall’aura tirannica che caricava contro una persona, ma che era stato sconfitto da un solo pugno!

Era semplicemente folle!

Anche quando Yi Yun tornò al suo posto, molti erano rimasti a bocca aperta per lo shock.

“Sorprendente… sorprendente… Yi Yun ha intenzione di ottenere il primo posto?!”

La sconfitta sbalorditiva di Qiuniu aveva superato ogni immaginazione.

Chi avrebbe potuto ancora competere con lui?

Precedentemente, Yi Yun aveva usato un mattone per abbattere un avversario dopo l’altro. Era stato piuttosto impressionante, ma non molti lo avevano temuto allora.

Yi Yun non aveva mai usato la sciabola, così nessuno sapeva quanto fossero buone le sue tecniche. Ma ora le avevano viste.

Gelavano il sangue!


“Il divario tra noi è troppo grande… non posso… davvero crederci…” Tra la folla, Gu Mu, la cui fama non era inferiore a Yi Yun, impallidì dopo aver visto questo scontro.

Non aveva modo di comprendere la forza di Yi Yun!

Aveva aspettato di poterlo affrontare, ma ora solo a pensarci lo trovava ridicolo!

In quel momento, tra i posti d’onore degli Anziani ad un lato del palco, un tutore dell’ordine rivelò uno sguardo strano da sotto il suo cappuccio nero.

“Questa tecnica di sciabola… Ho visto male? Ad una così giovane età e dopo essere stato nella Divina Città di Tai Ah per soli tre mesi, è impossibile…” Si accigliò.

E poi chiese ad un amministratore dell’arena: “Hai un video di questa battaglia nella formazione di registrazione?”

“Naturalmente…” Rispose rispettosamente l’amministratore. Avrebbero usato una formazione per registrare tutti gli incontri importanti e li avrebbero archiviati per future referenze.

“Dammi una copia!” Esclamò il tutore dell’ordine. Non era sicuro e così aveva intenzione di passare il video ad un Anziano della Divina Città per confermare la sua ipotesi…

Pensava che fosse impossibile, ma aveva comunque bisogno che un Anziano lo confermasse.


