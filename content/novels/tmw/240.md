---
weight: 240
title: Capitolo 240 - Usare l’aspetto debole per sconfiggere quello forte
pubDate: 2024-05-20T08:46:59.433Z
tags:
    - tmw
---


Dopo che Yi Yun aveva sconfitto Qiuniu, presentò velocemente il nome della persona che avrebbe voluto sfidare dopo. Alcuni cercarono di sbirciare il modulo di sfida mentre veniva consegnato all’arbitro.

Un po’ di persone erano vicine al tavolo dell’arbitro e videro il nome che aveva scritto Yi Yun, aveva scelto Chu Xiaoran!

Yi Yun versus Chu Xiaoran!

Nessuno ne fu sorpreso. Bisognava decidere chi sarebbe stato al primo posto in questa competizione. Yi Yun e Chu Xiaoran erano destinati a combattere.

In effetti era un’esperienza che una persona come Yi Yun doveva fare combattendo contro altri esperti tra i nuvoi arrivati. Dovevano accumulare esperienza per allenare le sue arti marziali!

“Yi Yun vuole affrontare Chu Xiaoran!” Qualcuno diffuse la notizia.

“Vuole affrontare Chu Xiaoran? Chu Xiaoran sarà sotto pressione adesso!”

In passato, Chu Xiaoran aveva mostrato una forza superiore a Qiuniu, ma non di molto. Tutti sapevano che Chu Xiaoran aveva un asso nella manica o due. Ma anche così, non sembrava che potesse fare molto contro Yi Yun!

“Yi Yun è un mostro, anche se Qiuniu ce l’ha messa tutta, ha potuto distruggere la sua mossa in un solo colpo. Con le sue tecniche di movimento straordinarie, è di gran lunga superiore in quanto ad attacco e a velocità. Chu Xiaoran potrà sconfiggerlo? Sarà difficile!”

“Potrebbe sembrare così adesso, ma chissà quanta forza ha nascosto Chu Xiaoran. Quando Qiuniu e Yi Yun hanno combattuto, anche Qiuniu aveva il suo asso nella manica. Così come potrebbe non avercelo anche Chu Xiaoran? Non dimenticare che è una persona che ha compreso parte delle verità nomologiche…”

La gente dibatteva sull’argomento, ma alla fine, la maggior parte delle persone pensavano che Yi Yun avesse più possibilità di vincere.

In quel momento l’arbitro annunciò: “Palco delle Divine Lande Selvagge, Long Li, 2600. Sfidante, Chu Xiaoran!”

Prima di combattere contro Yi Yun, Chu Xiaoran doveva ancora tenere un incontro, avrebbe sfidato il 2600esimo nella lista della terra.

Questa era la terzultima battaglia di Chu Xiaoran. Domani avrebbe avuto ancora due possibilità per sfidare qualcuno. Nessuno sapeva a che livello sarebbe arrivata

Chu Xiaoran brandì una spada flessibile come l’acqua e salì sul palco delle Divine Lande Selvagge.

Non importava chi avrebbe affrontato, erano tutti forti rivali, ma Chu Xiaoran avrebbe comunque mantenuto la calma.

Molti la ammirarono per questo.

“È proprio un’esperta, non si fa cogliere dal panico. Non ha reagito affatto, nemmeno quando ha visto com’è stato sconfitto Qiuniu…”

La gente ne fu inorridita. Non sapeva quali fossero i limiti della forza di Chu Xiaoran.

L’avversario di Chu Xiaoran, Long Li, brandì una lancia. Sembrava impressionante con la sua arma.

Stava prendendo sul serio la sua avversaria e non osava sottovalutarla.

“Chu Xiaoran…” Tra le panchine dei partecipanti, Yi Yun, che stava meditando, aprì gli occhi. Voleva vedere anche lui lo stile impressionante dell’attuale nuova arrivata.

La battaglia era iniziata.

Molti puntarono gli occhi verso il palco. Aspettavano con impazienza di vedere la forza nascosta di Chu Xiaoran. Qiuniu aveva dato loro molte sorprese, così anche Chu Xiaoran doveva avere degli assi nella manica.

Tutti si immaginavano che Long Li sarebbe entrato lentamente in vantaggio fino a costringerla ad usare i suoi assi nella manica per ribaltare la situazione.

Ma questa battaglia andò diversamente da come avevano immaginato.

Long Li in effetti fu molto feroce. La sua arma sparò dei raggi!

La lancia era famosa per essere la migliore tra i soldati. Long Li era alto più di 1,8, così mostrò una ferocia impressionante mentre attaccava.

Ma Chu Xiaoran stava usando una spada flessibile.

Quando una spada scambiava colpi con una lancia, di solito era in svantaggio. Chu Xiaoran fu messa velocemente alle strette da Long Li!

La lancia di Long Li era veloce e veniva riempita dal suo qi vitale.

Long Li lanciava un attacco dopo l’altro senza fermarsi. Chu Xiaoran sembrava una piccola barca nell’oceano. Si stava muovendo mentre veniva agitata dalle onde e dal vento.

Sembrava che fosse in pericolo, ma… non importava quanto fossero forti gli attacchi di Long Li, Chu Xiaoran continuò a rimanere imbattuta.

Dopo un po’, Long Li iniziò a provare inquietudine. Sembrava che fosse ad un passo dallo sconfiggere Chu Xiaoran.

Se Long Li era una roccia, allora Chu Xiaoran pareva un filo d’erba. Non importava quanto la roccia lo premesse, il filo d’erba si sarebbe solo piegato e non si sarebbe spezzato!

Questo fece accigliare molti nuovi arrivati. Volevano che Chu Xiaoran vincesse splendidamente il suo incontro, ma in realtà sembrava in difficoltà.

Le reclute non erano contente.

Chu Xiaoran non aveva assi nella manica? Ma se era così in difficoltà con Long Li, come avrebbe combattuto contro Yi Yun?

La gente sapeva che Long Li era molto forte. Era considerato tra i migliori perfino tra quelli del terzo anno vista la sua posizione nella lista della terra. Negli ultimi anni, qualunque nuovo arrivato che si fosse potuto battere con una persona alla 2600esima posizione poteva essere considerato un mostro. Era praticamente garantito che finisse primo nella competizione tra le nuove reclute.

Quest’anno però era diverso. C’era Yi Yun adesso. Combattendo in questo modo, non sarebbe stata sufficiente a rappresentare una minaccia per Yi Yun!

Anche se il pubblico era ansioso, Chu Xiaoran sembrava tranquilla. Sembrava che stesse seguendo un ordine prestabilito e parò ogni attacco di Long Li. Sembrava pericoloso, ma lo stava facendo con tale facilità.

Long Li si inquietò. Sapeva che, di questo passo, avrebbe consumato più energia rispetto a Chu Xiaoran. Alla fine sarebbe stato sconfitto.

Doveva accumulare la sua forza e vincere in un colpo solo!

Poteva solo usare il suo asso nella manica ora. Long Li aveva imparato questa mossa solo di recente e non era molto abile nell’usarla. Ma ora poteva solo ricorrere a questa tecnica per vincere.

Long Li iniziò a preparare la sua mossa. Dopodiché costrinse Chu Xiaoran a ritirarsi ed emanò un’ondata di qi vitale improvvisa!

Proprio mentre Long Li si stava preparando ad usare il suo asso nella manica, accadde qualcosa di inaspettato.

Chu Xiaoran, che era stata scagliata via, all’improvviso sembrò prendere in prestito l’energia del suo attacco e tornò da lui volando, scagliando un contrattacco!

Questo attacco aveva un aspetto ordinario e non sembrava potesse minacciare l’ondata di energia di Long Li.

Ma quando sfrecciò in avanti, in realtà distrusse parte dell’ondata di energia di Long Li!

Aveva colpito un punto debole del suo attacco!

“Peng!”

Il qi vitale di Long Li era stato distrutto, così, anche se Long Li riuscì a reagire e cercò di proteggersi mentre si ritirava, era… era troppo tardi!

Chu Xiaoran era troppo veloce e la sua spada era troppo precisa!

Caricò verso i raggi di lancia di Long Li come un fantasma e trapassò la barriera protettiva di Long Li con la sua spada!

Questo attacco sembrava un serpente velenoso che sbucava fuori da una caverna e che stava avvolgendo il collo di Long Li.

Il raggio di lama sprofondò nel cuore di Long Li e tutto il suo qi vitale smise di circolare.

Co… cosa?

Long Li era sbigottito. Rimase fermo sul posto come se fosse stato pietrificato.

“Hai perso.” Chu Xiaoran ritirò la sua spada flessibile e fece un passo indietro.

Long Li rimase stordito quando la vide ritirarsi. Non poteva credere a cos’era appena accaduto.

Fin dall’inizio era stato costantemente in vantaggio. Era perché non aveva potuto sconfiggerla dopo i suoi attacchi prolungati che aveva cercato di usare la mossa finale che aveva imparato di recente. Ma prima di poterla usare, Chu Xiaoran aveva ribaltato la situazione e l’aveva sconfitto. Una mossa dall’aspetto ordinario era riuscita a rompere le sue difese e assicurarsi la vittoria in una sola mossa.

Questo enorme ribaltamento della battaglia era accaduto quasi in un istante!

Long Li pensava di essere più forte di Chu Xiaoran, ma alla fine aveva perso comunque!

Era stato simile ad una partita di scacchi. Quando una parte metteva alle strette l’altra rimuovendo una grande porzione dei pezzi dell’avversario, sembrava avere la vittoria in pugno. Ma all’improvviso l’avversario faceva una mossa che finiva con il mettere in scacco il suo re…

Aveva perso la partita!

Long Li provò amarezza. Non poteva immaginarsi come Chu Xiaoran avesse sventato la sua mossa.

Anche il pubblico era confuso. Pareva che Chu Xiaoran avesse vinto facilmente, ma al tempo stesso non lo avesse fatto. Alcuni pensavano perfino che avesse battuto Long Li per un colpo di fortuna.

Com’era successo? Stavano aspettando che Chu Xiaoran rivelasse la sua forza nascosta, ma fin dall’inizio, aveva solo mostrato una mossa. E solo la forza di quella mossa le aveva permesso di sconfiggere Long Li in un modo misterioso.

“Chu Xiaoran non ha assi nella manica? Tutto qui? Allora come combatterà contro Yi Yun? Non è destinata a perdere?”

La gente inevitabilmente iniziò a pensarla così. Sarebbe stato difficile per lei battere Yi Yun se aveva fatto fatica a sconfiggere Long Li.

In quel momento qualcuno disse: “Al contrario… credo che Chu Xiaoran sia stata terrificante. La forza che ha usato era più debole di quella di Long Li, ma il risultato finale è stato inaspettato! Sconfiggere Long Li usando una forza inferiore è tecnica. Come sapete se la forza che ha usato Chu Xiaoran fosse il suo limite?”

Questa persona sbalordì il pubblico.

“Se può vincere usando il 60% della sua forza, perché ne dovrebbe usare il 100%? Invece ha dimostrato le sue capacità sconfiggendo un avversario usando solo il 60% della sua forza. Forse Chu Xiaoran si stava allenando e stava affinando le sue tecniche!” Era stato un veterano a parlare.

Ora molti veterani dovevano ammettere che Chu Xiaoran era terrificante, anche se era imbarazzante ammettere che una nuova arrivata fosse più forte di loro.

Sentendo questo, tutti rimasero in silenzio. Affinare le proprie capacità in una competizione?

Pensandoci, Chu Xiaoran aveva mantenuto la calma dall’inizio alla fine. Non era mai stata colta dal panico, come se avesse tenuto tutto sotto controllo.

Se non avesse potuto davvero battere Long Li, probabilmente non sarebbe potuta rimanere così tranquilla.

E quell’attacco finale sembrava semplice, ma lo era davvero?

Un semplice attacco aveva distrutto l’assalto di Long Li?

Capendo questo, molti si riempirono di stupore.

Qiuniu era sempre stato in svantaggio rispetto a Chu Xiaoran in questa competizione. Pensandoci, probabilmente Qiuniu aveva intenzione di sfidare Chu Xiaoran nell’ultimo giorno!

Anche se Qiuniu, nel profondo, fosse stato convinto di poter vincere contro Chu Xiaoran, questo indicava che in passato doveva essere stato inferiore a lei. Altrimenti non l’avrebbe considerata una rivale.

Sfortunatamente per lui, ora non era più lui a sfidarla, ma Yi Yun…


