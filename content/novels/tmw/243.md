---
weight: 2430
title: Capitolo 243 - Sciabola Imperatrice, Spada Sovrana
pubDate: 2024-05-20T11:46:59.434Z
tags:
    - tmw
---


Dopo che evocò il suo Totem, l’aura di Chu Xiaoran cambiò completamente. Ora era coperta da un’atmosfera gelida.

Vedendola in questo stato, il pubblico si inorridì. Sembrava che la persona sul palco fosse un fiore di loto delle nevi che cresceva in una divina montagna di ghiaccio. Il lupo delle nevi glaciale dietro di lei dietro di lei dava un fortissimo impatto!

La lama di Chu Xiaoran puntava verso il terreno. La spada morbida “come l’acqua” ora era diventata dura e tagliente. Questa lama fredda poi infilzò il palco di tungsteno viola.

Phew!

Soffiò vento freddo dal palco! Il qi gelido cominciò ad espandersi dalla spada di Chu Xiaoran.

<em>Crack! Crack!</em>

Iniziò a formarsi una colonna di ghiaccio dopo l’altro sulla piattaforma del palco. L’intero palco delle Divine Lande Selvagge si era trasformato in una foresta di ghiaccio con Chu Xiaoran al centro.

Yi Yun era di fronte alla spada e sperimentò il freddo che gelava le ossa.

Vedendo questa scena, il pubblico rimase scioccato. Le colonne di ghiaccio erano formate dal qi vitale di Chu Xiaoran. Un guerriero dal Sangue Viola poteva davvero formare una foresta di ghiaccio usando il suo qi vitale? Quanto qi vitale era?!

Un guerriero dal Sangue Viola aveva una quantità di qi vitale limitata. Se un esperto ordinario avesse fatto come Chu Xiaoran, avrebbe esaurito tutte le sue energie e non sarebbe più stato in grado di combattere.

“Oh… Questa foresta di ghiaccio…”

Yi Yun si guardò attorno e si accigliò lievemente. Poteva sentire che ogni colonna di ghiaccio aveva una connessione spirituale con Chu Xiaoran.

Interagendo con il Cristallo Viola, passò alla visuale d’energia. Ora poteva vedere che ogni colonna conteneva un’energia estremamente pura. E questa energia aveva migliaia di connessioni con Chu Xiaoran.

L’energia delle colonne proveniva da Chu Xiaoran, ma allo stesso tempo radunavano anche il qi vitale attorno per rifornirla di energia.

“Questa è una formazione!” Si rese conto Yi Yun.

Sembrava che la foresta consumasse una grande porzione dell’energia di Chu Xiaoran, ma una volta che fosse stata creata, avrebbe rifornito di energia chi la usava finché avesse combattuto dentro di essa. Di conseguenza sarebbe stata in assoluto vantaggio all’interno.

“È così che vengono usate le leggi del ghiaccio…?”

Yi Yun sapeva che, controllando l’energia elementale del ghiaccio, si poteva solo usare il qi gelido per attaccare i nemici. Non lo si poteva utilizzare per creare una formazione così raffinata dagli effetti magici.

Le leggi erano i princìpi fondamentali dietro l’energia. Comprendendole, si poteva imparare ad usare l’energia in modo diverso.

Ad uno stadio superiore, l’applicazione dell’energia si sarebbe avvicinata alla perfezione!

In quel momento Chu Xiaoran attaccò!

Quando fece un affondo, sembrò che tutto il qi gelido del palco fosse stato estratto. L’energia nelle colonne della formazione era stata guidata dall’attacco di Chu Xiaoran e ora si stava avventando su Yi Yun!

“Loto del Picco del Ghiaccio!”

Chu Xiaoran girò la sua lama e un’ondata di qi gelido formò un enorme fiore di loto a mezz’aria che si precipitò verso Yi Yun.

Questo qi di spada non distrusse le colonne di ghiaccio quando entrò nella formazione, invece si mosse come se non avesse incontrato ostacoli.

Solo a giudicare da questa mossa, si poteva vedere il livello che Chu Xiaoran aveva raggiunto nelle sue leggi del ghiaccio.

Yi Yun caricò in avanti iniettando puro qi Yang nella sua sciabola Esercito di MIlle. Con un fendente, le leggi del qi della sciabola riapparirono di nuovo.

“Cha!”

Il raggio di sciabola sfrecciò nel cielo e il qi di sciabola si scontrò con ferocia con il qi di spada di Chu Xiaoran.

I due cercarono di sopraffarsi a vicenda. Boom!

Viste le onde d’urto dovute all’esplosione, sia Yi Yun che Chu Xiaoran furono costretti ad arretrare. Mentre Yi Yun si stava ritirando, si concentrò e alzò la testa di colpo. Sopra di lui l’enorme lupo delle nevi glaciale lo stava attaccando!

Le sue zanne letali brillarono. Anche se era un’immagine formata dal potere della desolazione, poteva comunque combattere come una bestia vera!

Il lupo delle nevi glaciale attaccò verso il basso con entrambi gli artigli!

Il suo corpo lungo sette metri aveva degli artigli che sembravano file di spade affilate. Queste lame sfrecciarono verso di lui, proprio verso la sua gola!

In quel momento Yi Yun aveva appena finito la sua mossa e, visto che aveva consumato la sua energia, non poteva rievocarne altra al momento. Per affrontare l’attacco, Yi Yun si torse forzatamente a mezz’aria.

Minuta Sottigliezza!

Anche se Yi Yun non poteva volare, era in grado di usare la tecnica di movimento della Minuta Sottigliezza per fondersi con l’ambiente circostante. Non aveva bisogno di fare leva su qualcosa per controllare i suoi movimenti!

Si spostò di lato e allo stesso tempo menò un fendente!

“Dang!”

La sciabola Esercito di Mille si scontrò con gli artigli del lupo. Yi Yun sentì il petto intorpidirsi. Dopo aver ricevuto questo forte colpo, si ritirò. Quando atterrò, usò la sua sciabola per aggrapparsi al terreno. A causa del forte impatto, Yi Yun era scivolato indietro per una distanza di sette metri. Esercito di MIlle aveva creato una serie di scintille sul tungsteno viola!

Prima che Yi Yun potesse riprendere fiato, cambiò espressione all’improvviso.

Si era reso conto di essere atterrato in mezzo alle sie colonne!

E con la sua visuale d’energia, poteva vedere chiaramente che queste sei colonne brillavano più delle altre. Avevano radunato molta energia e sembravano un vulcano sul punto di eruttare!

Oh no!

Senza pensarci ulteriormente, Yi Yun balzò verso l’alto. E subito dopo che saltò, le sei colonne esplosero simultaneamente!

I frammenti di ghiaccio che sembravano piccole spade caricarono verso Yi Yun!

“Cha! Cha! Cha!”

Yi Yun mosse la sua arma Esercito di Mille e coprì il suo intero corpo con raggi di sciabola. Ogni ghiacciolo fu distrutto dal colpo, ma alcuni piccoli ghiaccioli avevano trafitto il qi protettivo di Yi Yun, ferendolo!

All’improvviso il sangue iniziò a schizzare ovunque!

Yi Yun era rimasto ferito!

Il pubblico ne fu scioccato. Era la prima volta che Yi Yun veniva ferito durante la competizione!

L’attacco di Chu Xiaoran era troppo terrificante. La sua serie di colpi era stata sbalorditiva!

Precedentemente Chu Xiaoran non aveva rivelato la sua vera forza. Aveva vinto contro Long Li usando le sue abilità più deboli. Questo non perché volesse sembrare debole, ma perché se avesse utilizzato le sue leggi del ghiaccio e il suo Totem, gli attacchi sarebbero diventati una raffica! Una persona come Long Li non avrebbe avuto modo di gestirli!

In quel momento, prima che la gente potesse reagire, videro Chu Xiaoran volare nell’aria come uno spirito delle nevi.

Ora stava facendo la sua seconda mossa!

Senza fermarsi, scagliò un attacco dopo l’altro. Perfino il pubblico che stava guardando lo scontro da lontano, non aveva l’occasione di fare una pausa, Yi Yun ancora meno visto che era sul palco!

Chu Xiaoran menò un fendente, facendo apparire un oceano di raggi di spada!

In quel momento, il colore degli occhi di Chu Xiaoran divenne blu ghiaccio. Sembrava che le sue pupille contenessero dei ghiacciai sconfinati!

Chu Xiaoran lanciò un attacco e altre sei colonne di ghiaccio dietro di lei esplosero simultaneamente. I frammenti poi furono guidati dalla sua spada e volarono verso Yi Yun!

Allo stesso tempo, il lupo glaciale delle nevi dietro di lei ululò. Poi entrò nella spada e ne divenne l’anima! Questo, insieme ai frammenti dei cristalli di ghiaccio, era l’attacco più potente di Chu Xiaoran! Questo era il picco del suo potere combattivo!

“Mare di Ghiaccio Azzurro, Bellezza Effimera!” Disse piano Chu Xiaoran, come se stesse pronunciando un poema!

Se Chu Xiaoran poteva essere definita un fiore di loto delle nevi, allora stava rilasciando in un istante la bellezza che aveva accumulato per un millennio!

Questo attacco sembrò fermare il tempo. L’espressione di tutti sembrò irrigidirsi.

La forza di Chu Xiaoran era troppo terrificante ed era davvero misteriosa. Sarebbe stata scioccante una volta rivelata!

Come poteva qualcuno bloccare un attacco del genere?!

Le pupille di Yi Yun si contassero quando vide la raffica di raggi blu sfrecciare verso di lui. Le sue iridi riflettevano i fendenti in arrivo. Il qi gelido e l’intento omicida avrebbero distrutto tutto!

In quel momento la mente di Yi Yun era calma come l’acqua.

Stringendo la sciabola Esercito di Mille con la mano destra, iniettò tutta la sua energia nella lama della sciabola.

32 Parole della Verità della Sciabola: uccidere come suo fondamento!

In un attimo di secondo, una montagna di cadaveri e un mare di sangue sembrarono apparire dietro Yi Yun. L’inferno Shura!

Il colore del sangue iniziò a diffondersi mentre un freddo intento omicida sigillava l’ambiente attorno!

Quando il proprietario della tomba della sciabola aveva ottenuto ispirazioni riguardo alle verità della sciabola, aveva combattuto numerose battaglie e aveva ucciso innumerevoli persone!

Le verità della sciabola non erano qualcosa che si potevano descrivere in un libro, era qualcosa che doveva essere forgiato nel mare di sangue dell’inferno Shura!

Per seguire la via della sciabola bisognava avanzare con volontà indomabile per eliminare qualsiasi ostacolo!

Questo attacco era la mossa di sciabola più forte che Yi Yun aveva imparato nella tomba della sciabola!

Quando aveva menato il suo fendente, sembrava che tutto il resto del mondo fosse scomparso, lasciando solo un raggio rosso sangue. Pareva che avrebbe fatto a pezzi l’arena!

<em>Cosa? Questo è?!</em>

Cang Yan e Jian Ge rimasero scioccati. Cang Yan si alzò perfino dal suo posto.

<em>Questo ragazzino!</em>

Lo sguardo di Cang Yan si accese. Precedentemente, quando Chu Xiaoran aveva condensato il suo totem e mostrato le sue leggi del ghiaccio, i due vecchi avevano solo mostrato apprezzamento. Non erano così scioccati come lo erano adesso.

La sciabola di Yi Yun e la spada di Chu Xiaoran si scontrarono ancora una volta!

La sciabola era come un’imperatrice!

La spada era come una sovrana!

<em>Boom!</em>

I cristalli di ghiaccio si ruppero, il lupo bianco ululò e il mare di sangue si gonfiò!

Ci fu un’esplosione terrificante che causò un’onda d’urto che si diffuse per tutta l’area.

<em>Cha! Cha! Cha!</em>

Pezzi di cristalli di ghiaccio trafissero il qi vitale protettivo di Yi Yun!

Il potere della desolazione che formava il lupo delle nevi glaciale divampò nel corpo e nei meridiani di Yi Yun.

Yi Yun sentì perfino il suo sangue congelarsi momentaneamente. Anche se fece circolare velocemente il suo qi di puro Yang per sciogliere il qi gelido, lo fece comunque impallidire e turbò il suo flusso sanguigno.

Era rimasto di nuovo ferito. Poteva sentire quanto era temibile Chu Xiaoran. Non solo era forte, ma le sue tattiche, le sue tecniche e la sua comprensione delle leggi era notevole!

Da quando Yi Yun aveva ottenuto ispirazioni sulle mosse letali della verità della sciabola, non era stato affatto da meno rispetto a Chu Xiaoran in termini di potere combattivo. Ma lei era riuscita a batterlo con le sue tecniche. Chu Xiaoran aveva perfino previsto dove sarebbe atterrato dopo aver bloccato l’attacco del lupo delle nevi glaciale. Aveva radunato energia nelle sei colonne in anticipo per farle esplodere nel momento in cui Yi Yun sarebbe atterrato!

Dal primo attacco insieme agli attacchi combinati del lupo, seguiti dall’esplosione delle colonne di ghiaccio, avevano preparato il terreno per l’attacco finale di Chu Xiaoran. Questo attacco era il suo vero colpo letale!

Era incredibile che avesse fatto dei calcoli del genere e Chu Xiaoran era solo una tredicenne!


