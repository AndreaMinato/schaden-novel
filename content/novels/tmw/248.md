---
weight: 248
title: Capitolo 248 - Verità delle Leggi
pubDate: 2024-05-20T16:46:59.436Z
tags:
    - tmw
---


“Vuoi che Yi Yun scommetta la sua copia della Tecnica Sacra di Tai Ah? Yang Dingkun, di sicuro hai un bell’appetito!” Perfino Testa di Tigre ne fu tentato. Nemmeno lui aveva l’occasione di coltivare la Tecnica Sacra di Tai Ah.

La Tecnica Sacra di Tai Ah era troppo difficile da coltivare. Solo una persona su cinque poteva padroneggiarla.

E persone come Testa di Tigre potevano avere le ricchezze necessarie da scambiare per la Tecnica Sacra di Tai Ah, ma anche dopo averlo fatto, avrebbero rischiato di sprecarle se non fossero riusciti ad impararla.

Pagare così tanti punti gloria e rune scaglie di drago per tentare la fortuna, nemmeno Testa di Tigre si sarebbe deciso visto che il costo era troppo alto.

“Naturalmente, i tesori appartengono a chi è capace di tenerli! La Tecnica Sacra di Tai Ah nelle mani di Yi Yun è uno spreco. Sono un membro della stirpe reale e, dato che la Tecnica Sacra di Tai Ah era una tecnica di coltivazione della mia casata in origine, sarà facile per me coltivarla!”

“Anche se dovessi restituirla in sei mesi dopo che l’avrai vinta per me, sarà sufficiente. Sono sicuro di poter padroneggiare la Tecnica Sacra di Tai Ah in meno di sei mesi!”

Yang Dingkun era abbastanza fiducioso nelle sue capacità.

La bocca di Testa di Tigre fremette sentendolo. Questa canaglia di sicuro poteva vantarsi, voleva padroneggiarla in meno di sei mesi? Non temeva che le sue parole gli si rivoltassero contro? Nessuno aveva padroneggiato la Tecnica Sacra di Tai Ah in sei mesi nell’ultima decade!

Ma anche se Yang Dingkun non l’avesse padroneggiata in sei mesi, avrebbe potuto determinare se fosse adatto ad imparare la Tecnica Sacra di tai Ah o no.

Se non lo fosse stato, avrebbe potuto rinunciare. Così non avrebbe sprecato punti gloria e ne avrebbe beneficiato in ogni caso.

“Vuoi ottenere la Tecnica Sacra di Tai Ah da Yi Yun, allora cos’hai intenzione di usare come posta in gioco?” Chiese Li Hong.

Yang Dingkun mostrò un sorriso sicuro e disse: “Naturalmente, ho qualcosa che attirerà la sua attenzione! Inoltre posso prestarti 30.000 rune scaglie di drago come scommessa aggiuntiva contro Yi Yun. Questo è solo un prestito, devi ripagarlo in futuro!”

30.000 rune scaglie di drago avrebbero permesso a Li Hong di recuperare le sue perdite. Se avesse potuto vincere, avrebbe potuto prendere respiro.

Li Hong ci rifletté per poi annuire lentamente. Yi Yun non sarebbe stato in difficoltà se avesse perso 30.000 rune scaglie di drago, ma sicuramente si sarebbe riempito di rimpianto se avesse perso la Tecnica Sacra di Tai Ah.

Li Hong voleva che Yi Yun soffrisse quanto lui.

Stese cinque dita e disse: “50.000! Prestami 50.000 rune scaglie di drago!”

Dato che puntava già alla Tecnica Sacra di Tai Ah, Li Hong non osò mettere in palio punti gloria. Sarebbe stato troppo assurdo.

Il limite di Li Hong era di 50.000 rune scaglie di drago.

Yi Yun poteva avere un asso nella manica, nella speranza di imbrogliarlo. Ma ce li aveva anche lui!

Era il momento di usare ogni asso nella manica!

<em>’Yi Yun starà pensando che sono caduto nella sua trappola, ma nessuno sa che ho fatto grossi progressi nello scorso mese! Nessuno dei due conosce gli assi nella manica dell’altro. Cosa ti fa pensare che perderò contro di te!’</em>

Pensando a questo, Li Hong divenne più risoluto.

…..

Dopo che Yi Yun aveva sconfitto Chu Xiaoran, ottenendo il primo posto tra i novellini, la sua fama diventò impareggiabile!

Molti lobbisti di grandi clan iniziarono a contattarlo, sperando di poterlo invitare come loro ospite. Molte di queste fazioni avevano offerto vari termini favorevoli per Yi Yun. Alcuni non avevano nemmeno bisogno che firmasse un contratto, desideravano solo qualche promessa da lui.

Ma Yi Yun rifiutò ogni offerta.

Quando era nelle Lande Selvagge della Nuvola, voleva unirsi ad una fazione per ottenere risorse. Ma ora, nella Divina Città di Tai Ah, Yi Yun poteva guadagnarle da solo. La sua forza aumentava ogni giorno, così non c’era bisogno di unirsi ad una fazione e venire controllato da altri.

Mentre Yi Yun stava cenando prima di entrare di nuovo nella tomba della sciabola, notò un po’ di ragazze belle e snelle camminare oltre. Stavano parlando e scherzando tra di loro mentre tenevano i loro vassoi di cibo. In mezzo a queste ragazze c’era Zhao Qingcheng.

Zhao Qingcheng notò Yi Yun e mostrò un sorriso sorpreso: “Fratello Yi Yun! Sei qui anche tu!”

“Oh…” Proprio quando Zhao Qingcheng mormorò l’ultima parola, si rese conto di qualcosa e si fermò per poi dire: “Non posso più chiamarti così. Sei già la recluta numero uno!”

Pensando al suo primo incontro con Yi Yun tre mesi fa, Zhao Qingcheng si riempì di emozioni contrastanti. Chi si sarebbe aspettato che il ragazzino dall’aspetto ingenuo potesse diventare una figura così sbalorditiva!

Gli sguardi delle ragazze si accesero quando sentirono che Zhao Qingcheng conosceva Yi Yun. Presto circondarono YI Yun, cercando di convincere Zhao Qingcheng a presentare loro Yi Yun.

Queste ragazze non aspettarono la risposta di Yi Yun e si sedettero accanto o davanti a lui con i loro vassoi. Immediatamente il tavolo si riempì di una folla di giovani.

Le ragazze ignorarono il cibo e parlarono solo con Yi Yun. Gli fecero varie domande con fare entusiasta. Davano la stessa impressione delle ragazze che inseguivano i loro idoli durante la vita precedente di Yi Yun.

Nelle vaste lande selvagge, i guerrieri erano molto più importanti degli idoli. Ma solo i geni impareggiabili sarebbero diventati i veri idoli degli adolescenti. Avevano innumerevoli ammiratori e corteggiatori.

“Signorino Yi, sei fidanzato? Hai qualcuno che ti piace?” Una ragazza audace andò dritta al punto, sbalordendo Yi Yun.

Era troppo diretta.

In questo mondo, i mortali iniziavano a considerare di sposarsi a quindici anni d’età.

Ma tra i guerrieri, alcuni non si sposavano anche dopo centinaia di anni visto che si dedicavano solo alle arti marziali. Altri avrebbero scelto un partner da adolescenti.

I compagni avrebbero potuto complementarsi l’un l’altro con lo Yin e lo Yang tramite un rapporto!

Se i due fossero stati anime gemelle, i loro progressi sarebbero stati più veloci in confronto ad una persona che coltivava da sola.

Sentendo questa domanda, a Yi Yun venne in mente una vaga immagine…

Yi Yun ripensò a JIang Xiaorou. Non poteva spiegarselo. Non poteva definire le emozioni che provava per Jiang Xiaorou, ma non c’erano dubbi che fosse la persona più importante nella sua vita.

Avevano condiviso prosperità e avversità, un’eterna promessa!

E dopo Jiang Xiaorou, Yi Yun pensò ad una figura vestita di bianco a cavallo del vento, Lin Xintong.

A parte Jiang Xiaorou, Lin Xintong era la ragazza che gli aveva lasciato l’impressione più profonda.

Yi Yun si ricordava ancora della notte nella Valle della Desolazione Umana quando Lin Xintong gli aveva menzionato dei suoi meridiani troncati sotto la luce della luna.

In quel momento, Yi Yun aveva visto la tristezza nell’espressione di Lin Xintong. Quando aveva sentito il suo gentile sospiro, aveva sentito un’inspiegabile tristezza assalirlo.

<em>’Lin Xintong ha detto che c’era una questione importante in famiglia di cui doveva occuparsi. Non ho idea di come sia andata… Il suo clan probabilmente non è nel Divino Regno di Tai Ah…’</em>

Pensando a questo, la mente di Yi Yun vagò. Non prestò molta attenzione alle ragazze che continuavano a fargli domande.

In quel momento, risuonò una voce molto dura e aggressiva, che lo ridestò.

“Ca**o, questo ragazzino combatterà contro il nostro capo domani ed è ancora dell’umore adatto per flirtare con le ragazze!”

Un po’ di ragazze fissarono con rabbia la persona che aveva appena parlato!


C’erano quattro giovani, che chiaramente sembravano dei tirapiedi, di fronte al tavolo di Yi Yun. Chiaramente erano gelosi di lui visto che era circondato da bellezze!

Queste persone avevano serve che potevano portarsi a letto facilmente nei loro clan, ma non potevano essere paragonate alle ragazze che entravano nella Divina Città di Tai Ah.

“Yi Yun! Preparati a morire domani! Il nostro presidente ha accettato la tua sfida. Ma ci sono altre cose da sapere. Il nostro presidente ci ha detto di dirti che dovrai scommettere la tua Tecnica Sacra di Tai Ah nella battaglia di domani! E anche 50.000 rune scaglie di drago!”

Anche se temevano Yi Yun, questi tirapiedi non sembravano deboli grazie alle loro connessioni con l’associazione Hongdao. Gridarono con forza, facendolo sentire a tutta la sala della cucina.

Scommettere la Tecnica Sacra di Tai Ah! E altre 50.000 rune scaglie di drago?!

Questa scommessa era… troppo assurda!

Specialmente la Tecnica Sacra di Tai Ah. Molti sapevano che Yi Yun aveva ottenuto i primi tre volumi della Tecnica Sacra di Tai Ah per via di come aveva raccolto l’erba primordiale. Ora, prima che potesse scaldarla con le mani, Li Hong voleva prendergliela!

Come si poteva accettare una scommessa del genere?!

La gente smise di mangiare e fissò Yi Yun.

“Hai paura? Se hai paura, imploraci pietà velocemente. Il nostro presidente non può perdere tempo con uno al tuo misero livello!”

Un po’ di giovani cominciarono a provocare Yi Yun.

Yi Yun non si disturbò a rispondere a derisioni così immature.

“La Tecnica Sacra di Tai Ah…” Yi Yun si accarezzò il mento. Non si aspettava che Li Hong avrebbe alzato così tanto la posta in gioco!

Anche se Yi Yun era sicuro di poter battere Li Hong, non c’erano garanzie in un incontro tra esperti. Anche se Yi Yun aveva i suoi assi nella manica, non sapeva quanto fosse formidabile Li Hong.

Questa all’inizio era una sfida per Yi Yun!

Solo una sfida avrebbe potuto motivarlo. Il percorso delle arti marziali era una strada tortuosa piena di difficoltà!

“Li Hong vuole che scommetta la Tecnica Sacra di Tai Ah, allora qual è la sua posta in gioco? Non può consistere solo in rune scaglie di drago.”

“Umpf! Naturalmente no! La persona che vuole scommettere la tua Tecnica Sacra di Tai Ah in realtà è il giovane principe della famiglia reale Chu, Yang Dingkun! La posta in gioco che offrirà sarà la mistica tecnica segreta della famiglia reale Chu, la Verità delle Leggi!”

“Oh? La Verità delle Leggi?” Yi Yun ci pensò. In quel momento, Zhao Qingcheng, che era accanto a lui, si coprì la bocca.

La Verità delle Leggi era un compendio prezioso.

Non era una tecnica di coltivazione, ma dava una spiegazione generale riguardo alle verità nomologiche.

Ad esempio, guerrieri come Chu Xiaoran che avevano una percezione straordinaria, riuscivano ad ottenere ispirazioni riguardo a due leggi, quella della durezza e della morbidezza e quella del ghiaccio, nello stadio del Sangue Viola.

Anche se ottenere ispirazioni riguardo alle leggi dipendeva per lo più dalla propria percezione, non era qualcosa che si doveva capire con difficoltà da soli. Per ottenere ispirazioni sulle leggi, c’era un lento processo iniziale. E questo compendio che descriveva le leggi era estremamente importante!

La Verità delle Leggi della residenza reale Chu era uno dei migliori compendi del Regno Divino di Tai Ah. Ed era stato ottenuto dal decimo sovrano Chu durante un’enorme occasione fortunata. Era un manuale che la Divina Città di Tai Ah non possedeva.

Questo rifletteva il vero valore della Verità delle Leggi.

Yi Yun in effetti ne era tentato. Aveva molte carenze riguardo alla comprensione delle leggi.


