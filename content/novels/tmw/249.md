---
weight: 249
title: Capitolo 249 - Sciabola e Spada
pubDate: 2024-05-20T17:46:59.436Z
tags:
    - tmw
---


“Il giovane principe della residenza reale Chu, Yang Dingkun… Questa residenza reale Chu dovrebbe essere stata la fazione che ha cercato di contattarmi per prima…”

Yi Yun si ricordava di Xu Qingyun dell’associazione Linxiao. Lo aveva incontrato per la prima volta quando un lobbista della residenza reale Chu aveva cercato di attirarlo nella sua fazione promettendogli molti benefici.

Ma tra le condizioni dategli dalla residenza reale, c’era un contratto dello spirito nascosto. Una volta firmato, avrebbe dovuto servire la residenza reale Chu per molti anni.

Era stato allora che Xu Qingyun aveva fermato il lobbista.

Anche se Yi Yun molto probabilmente non avrebbe firmato quel contratto ingiusto, anche senza l’interferenza di Xu Qingyun, era comunque qualcosa di nauseante.

Yi Yun non aveva una buona impressione della residenza reale Chu. Non si sarebbe fatto problemi ad imbrogliare Yang Dingkun, che stava cercando di approfittarsi di lui.

“La ‘Verità delle Leggi’ allora… va bene, accetterò!” Disse lentamente Yi Yun. Inizialmente aveva creato questa trappola per Li Hong, sperando di ottenere altre rune scaglie di drago. Non si aspettava che un’altra persona avrebbe insistito a saltare volontariamente nella trappola.

Così la posta in gioco era diventata talmente alta da superare le stime di Yi Yun.

“Signorino Yi, si stanno coalizzando per derubarti della Tecnica Sacra di Tai Ah.”

Vedendo Yi Yun accettare, Zhao Qingcheng si preoccupò. Anche le ragazze attorno erano preoccupate per lui.

Yi Yun poteva essere forte, ma Li Hong era una figura prominente tra i coltivatori del secondo anno della Divina Città di Tai Ah.

Li Hong era spietato e aveva una brutta personalità. La sua forza era anche terrificante. Sarebbe stato difficile per Yi Yun batterlo!

“Ahah! Hai accettato! L’abbiamo già registrato in un disco da formazione. Ora andremo all’amministrazione dell’arena per archiviarlo. Non rimpiangerlo ora!”

I tirapiedi si riempirono di gioia. Una volta che fosse archiviato, Yi Yun non avrebbe più potuto rinnegare la sua promessa.

Ma Yi Yun non perse tempo a rispondere ai tirapiedi. Prese un pezzo di carne e continuò a mangiare.

“Ragazzino, ti lascerò essere arrogante ancora per un po’. Domani piangerai! Andiamo!” Dopo aver detto queste dure parole, un tirapiedi si girò e se ne andò.

Vedendo Yi yun continuare a mangiare carne di bestia della desolazione come prima, Zhao Qingcheng e gli altri rimasero senza parole.

In meno di due ore, la notizia di come Yi Yun stava scommettendo la Tecnica Sacra di Tai Ah per la Verità delle Leggi con Li Hong si era diffusa per la Divina Città di Tai Ah.

Perfino i veterani, che avevano trascorso quattro anni nella Divina Città di Tai Ah, avevano prestato attenzione alla questione.

Il motivo principale era per via della Tecnica Sacra di Tai Ah!

“Osa perfino scommettere la Tecnica Sacra di Tai Ah?!” Molti veterani divennero verdi d’invidia quando sentirono questo.

Erano stati nella Divina Città di Tai Ah per un po’ di anni, eppure non avevano mai avuto l’occasione nemmeno di toccare le pergamene di giada della Tecnica Sacra di Tai Ah, figuriamoci apprenderla.

“Questo Yi Yun è proprio pazzo. Non ha la Tecnica Sacra di Tai Ah da nemmeno due mesi e non già non la vuole più? Di sicuro è un perdente!”

“Potrebbe non essere così. Forse Yi Yun ha già tentato di apprendere la Tecnica Sacra di Tai Ah, ma non è riuscita a padroneggiarla. Dato che è inutile per lui, tanto vale usarla come scommessa.”

Alcuni avevano analizzato così la situazione. Yi Yun aveva dato una strana impressione generale. La sua sciabola era tirannica, ma le ispirazioni che aveva tratto dalle leggi erano deboli. Anche il suo talento poteva essere definito ordinario.

Non sarebbe stato facile apprendere la Tecnica Sacra di Tai Ah per Yi Yun.

Ad esempio, Qiuniu era considerato simile a Yi Yun. Le tecniche di sciabola di Yi Yun era potente, mentre Qiuniu era forzuto. La costituzione formidabile di Qiuniu aveva seminato molti nuovi arrivati, ma non molti credevano che Qiuniu sarebbe stato in grado di padroneggiare la Tecnica Sacra di Tai Ah.

Apprendere qualcosa non dipendeva dalla capacità combattiva di una persona, ma dalla percezione e dal talento!

Molti credevano invece che fossero persone come Chu Xiaoran ad avere più probabilità di padroneggiare la Tecnica Sacra di Tai Ah.

“L’ha ottenuta da punti gloria che ha guadagnato raccogliendo erbe, così forse non sa come apprezzarla? In futuro scoprirà quanto è difficile guadagnare punti gloria!” Dissero con rabbia alcune persone. Desideravano tutti i punti gloria che erano stati usati per scambiare la Tecnica Sacra di Tai Ah.

Naturalmente Yi Yun non badò alle reazioni dei veterani.

Era già andato a cercare Cang Yan, perché aveva intenzione di entrare nella tomba della sciabola. Voleva trascorrere la notte ad affinare le sue tecniche di sciabola.

Li Hong era potente e Yi Yun non sapeva quali fossero i suoi limiti. Anche se era sicuro di sé, non poteva garantire la sua vittoria. Doveva usare tutte le sue forze.

Yi Yun non avrebbe sprecato il tempo a sua disposizione di notte.

Questa era una grossa scommessa. Se avesse vinto, avrebbe ottenuto la “Verità delle Leggi”. Era qualcosa di cui Yi Yun aveva disperato bisogno per capire le leggi!

Quando Cang Yan aveva aperto la porta della tomba della sciabola per Yi Yun, il giovane all’improvviso guardò pensieroso l’altra stanza.

Era la… tomba della spada!

Se fosse entrato nella tomba della spada, cosa sarebbe successo?

Yi Yun sapeva di non essere un guerriero nato per usare la sciabola. Non aveva sentito quella leggendaria affinità fisica quando aveva scelto la sciabola nell’armeria della Divina Capitale delle truppe del Drago Brillante.

Il motivo per cui aveva ottenuto qualche ispirazione sulle 32 parole della verità della sciabola non aveva nulla a che fare con i suoi risultati nella via della sciabola, era stato grazie alla sua visuale d’energia. Poteva osservare le correnti d’energia delle 32 parole della verità della sciabola.

Questi flussi di energia erano equivalenti alle leggi della verità della sciabola!

Se fosse entrato nella tomba della spada, avrebbe ottenuto qualche altro vantaggio?

Le leggi nelle tombe della sciabola e della spada erano incomprensibili verità misteriose per molti saggi. Pochissimi entrati nelle tombe avevano appreso qualcosa esaminando quelle verità, perché non potevano comprendere tutto!

Dato che aveva le capacità di farlo, perché non tentare di ottenere ulteriori ispirazioni per ampliare i suoi orizzonti?

“Ragazzino, che rimani lì impalato? Perché non entri?” Cang Yan interruppe le sue riflessioni.

Notando lo sguardo di Yi Yun, Cang Yan si accigliò: “Ragazzino, non puoi essere interessato alla tomba della spada…”

Yi Yun esitò perché non sapeva cosa dire.

Sapeva che le verità nelle tombe della spada e della sciabola erano qualcosa che varie generazioni di saggi avevano avuto difficoltà anche solo concepire, figuriamoci apprenderle entrambe.

Cang Yan lo guardò in modo strano: “Maledetta canaglia, ti avverto. Non impazzirmi qui! È raro per me vedere un talento del genere nella via della sciabola, non sprecarlo!”

“Il fatto che hai ottenuto ispirazioni riguardo alle 32 parole della verità della sciabola dimostra che hai una percezione straordinaria per quanto riguarda le verità della sciabola. Ma più sei percettivo nei confronti della verità della sciabola, meno percepirai le verità della spada.” Cang Yan esortò Yi Yun.
Se una persona ordinaria avesse avuto talento con un tipo di arma e fosse arrivata a questo livello, sarebbe stato impressionante. Cang Yan non aveva mai sentito di una persona che aveva raggiunto il pinnacolo in due tipi di armi diverse!

“La via della sciabola e della spada non possono essere coltivate insieme? Allora la tomba della spada e della sciabola…”

Yi Yun si rese conto all’improvviso che entrambe le tombe potessero essere opera di una persona sola.

Se fosse vero, a che punto era arrivata quella persona?

Naturalmente Yi Yun non lo disse, altrimenti Cang Yan sarebbe impazzito. Entrò ubbidientemente nella tomba della sciabola, ma il pensiero di entrare nella tomba della spada si era radicato profondamente nella mente di Yi Yun…

…..

Mentre Yi Yun entrava nella tomba della spada, Li Hong stava meditando in una costosa stanza per coltivare.

Vortici di qi vitale si condensarono in una corrente che entrava nel suo corpo.

Con l’influsso del qi vitale, i muscoli di Li Hong cominciarono a gonfiarsi come onde.

Li Hong strinse i pugni. Voleva usare la coltivazione di questa notte per raggiungere il picco delle sue condizioni. Allo stesso tempo, stava anche cercando di consolidare le sue fondamenta per raggiungere lo stadio successivo.

Li Hong aveva fatto diverse ipotesi riguardo agli assi nella manica di Yi Yun.

Era impossibile che Yi Yun avesse nascosto il livello della sua coltivazione. Era sicuramente al picco degli stadi intermedi del Sangue Viola. Una persona che aveva aperto l’Occhio Celeste lo aveva confermato per lui.

Era anche impossibile che Yi Yun avesse un Totem visto che non era mai andato nelle lande selvagge a cacciare bestie della desolazione.

Yi Yun poteva aver nascosto le sue tecniche di coltivazione o le sue leggi, ma, dato il suo livello, non sarebbe stato qualcosa di sbalorditivo.

L’avrebbe sconfitto perfino se Chu Xiaoran avesse impiantato la sua comprensione delle leggi nel corpo di Yi Yun.

Facendo un passo indietro, aveva considerato la possibilità che Yi Yun avesse appreso di nascosto una potente tecnica di coltivazione. Ma anche se avesse appreso qualcosa come la Mano Raccoglitrice di Stelle o tecniche segrete che appartenevano alla famiglia di un duca, Li Hong era ancora sicuro di poterlo battere!

Inoltre, date le origini di Yi Yun, dove avrebbe potuto ottenere una tecnica di coltivazione al livello di un duca?

Non importava quanti calcoli facesse, era sicuro di poter vincere!

Gli occhi di Li Hong brillarono mentre stringeva così tanto i pugni da scavarsi la carne con le unghie. Aveva un estremo desiderio di vincere la battaglia di domani.

La notte passò senza dare sorprese. Sia Yi Yun che Li Hong lavorarono sodo. La battaglia imminente era troppo importante per loro.

La mattina dopo, quando il sole sorse, i coltivatori della Divina Città di Tai Ah si svegliarono e cominciarono ad arrivare nell’arena a frotte.

Il numero di spettatori venuti oggi era ancora superiore a quando Yi Yun aveva combattuto contro Chu Xiaoran.

La gente non vedeva l’ora di sapere i risultati dell’enorme scommessa tra Yi Yun e Li Hong.


