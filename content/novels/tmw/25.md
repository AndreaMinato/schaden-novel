---
weight: 250
title: Capitolo 25 – Coltivazione auto mutilante
pubDate: 2023-06-01T14:09:48.022Z
tags:
    - tmw
---


Dopo un'intera notte di raffinamento delle ossa della desolazione, Yi Yun non poté più assorbire l'energia senza inibizioni.

Yi Yun si rese conto che c'era un limite e ad un certo punto sarebbe stato sazio. Come quando mangiava, ad un certo punto si sarebbe dovuto fermare.

Se avesse continuato ad assorbire l'energia, avrebbe percepito una corrente di energia turbolenta nel suo organismo, intorpidendo il suo corpo.

A questo punto, Yi Yun si sentiva pieno di forza e doveva sfogarla.

Non vedeva l'ora di scalare le montagne per coltivare!

Dopo aver aspettato fino all'alba, arrivò il personale del turno di giorno per fare cambio. Yi Yun corse verso le montagne posteriori. All'inizio aveva corso con un'andatura moderata, ma quando arrivò in un posto isolato, iniziò a correre come il vento!

Era come un'agile antilope, un solo balzo copriva da cinque a sei metri.

Superò un macigno alto tre metri con un salto e un albero di cinque metri.

Yi Yun non stava correndo, stava quasi volando! Il terreno montagnoso era complesso, ma non era un ostacolo per lui vista la sua acuta percezione.

Arrivò in cima alla montagna e discese dall'altra parte verso una valle per raggiungere il retro della montagna.

Yi Yun non si riposò nemmeno una volta. Mentre viaggiava, manteneva un ritmo costante. Il suo battito cardiaco era regolare, lento, ma forte!

Alla fine si fermò dopo aver corso per un'ora. Anche dopo uno sforzo del genere, il suo viso non era rosso, né era affannato! Perfino correre era una forma di coltivazione e Yi Yun e si godette la sudata.

Questo era il posto più lontano dal villaggio ed era sicuro. Se fosse andato oltre, sarebbe uscito dal raggio della protezione della terra dei sogni e avrebbe rischiato di incontrare enormi creature e bestie della desolazione.

Al suo attuale livello, Yi Yun sarebbe stato spacciato se avesse incontrato una bestia della desolazione.

La vegetazione non era ricca qui. Un po' di chiazze di rocce nero coprivano il terreno.

Questa era pietra di ferro nero. Era pesante come l'acciaio ed era molto più potente delle rocce normali. Perfino il muschio, che poteva rompere la pietra, non poteva invadere la pietra di ferro nero.

Il posto dove stava Yi Yun era uno spiazzo piatto sotto una rupe del diametro di circa trenta metri.

Sopra la rupe scendeva una cascata. Numerose gocce d'acqua danzavano e volavano nelle correnti d'aria, riflettendo il sole e creando arcobaleni nella nebbia. Questo paesaggio sarebbe stato un'attrazione turistica affascinante sulla terra.

Le cascate non erano ampie, ma erano alte. Arrivavano a più di cento metri. Le correnti selvagge continuavano il loro implacabile assalto verso il basso. Lo scroscio della cascata poteva essere sentito da lontano.

Yi Yun aveva scelto questo posto per coltivare in precedenza, precisamente per la cascata.

Yi Yun fece un respiro profondo e fece circolare l'energia nel suo corpo. Stava per riniziare il suo duro allenamento.

In una montagna tra le lande selvagge priva di presenza umana nel raggio di dieci miglia, Yi Yun allenò ogni posizione del "Pugno costola di drago osso di tigre".

Non mancavano macigni sul retro della montagna. Yi Yun scelse un pezzo di pietra di ferro nero piatta.

Si mise di fronte ad esso e iniziò a scagliarci dei pugni!

Come potevano pugni fatti di carne e sangue rompere la pietra di ferro nero?

Yi Yun strinse i pugni, un colpo, due colpi, tre... dieci, venti pugni!

Usò tutta la sua forza ad ogni attacco!

I primi pugni risultarono in lividi. Il dolore era struggente e i suoi pugni si ricoprirono di sangue. Alla fine le sue giunture cominciarono a crepitare.

Il dolore viaggiò dalle dita fino al suo cuore, era un dolore indescrivibile.

Ma Yi Yun strinse i denti e resistette. Il suo viso era fradicio di sudore. Le sue labbra divennero bianche mentre impallidiva!

Yi Yun si fermò solo quando la superficie dei suoi pugni divenne quasi solo fatta d'ossa invece di carne.

In seguito iniziò a dare calci al macigno e lo fece finché non se le ricoprì di lividi. Poteva reggersi in piedi a stento. Dopo una pausa, cominciò a colpire il macigno con le spalle e la schiena!

Yi Yun usò ogni parte del corpo possibile, ma alla fine non riuscì a danneggiare la pietra di ferro nero; invece il suo corpo si era riempito di tagli e lividi.

Dolore!

Yi Yun riposò a terra. Era esausto e perfino la sua vista si era sfocata.

Si concentrò sul suo respiro e seguì le teorie delle tecniche del pugno costola di drago osso di tigre per fare circolare la sua energia.

Questo era un metodo di coltivazione mutilante che Yi Yun non aveva osato provare in precedenza.

Tuttavia, poche ore fa, Yi Yun aveva assimilato molta energia dalle ossa della desolazione del Pitone Gelido.

L'energia al loro interno veniva chiamato il potere della desolazione; era un grande dono per qualsiasi coltivazione!

In confronto al Potere della Desolazione, l'essenza delle erbe della montagna Lian era insignificante.

Anche un'erba di cento anni sarebbe stata carente al confronto.

Con il sostegno del potere della desolazione, solo allora Yi Yun avrebbe osato allenarsi in questo modo.

Questo allenamento era denominato "Artigli di tigre distruggono le rocce", un metodo per allenare le ossa.

Usare il macigno per colpire le ossa era un processo estremamente doloroso e arduo. Era impossibile farcela senza una forte perseveranza.

Anche se uno fosse stato determinato, doveva avere le risorse per farlo.

A causa delle loro risorse limitate, i membri del campo dei guerrieri non avrebbero osato praticare gli Artigli di tigre distruggono le rocce, un metodo per allenare le ossa.

Solo i talenti di grandi tribù sarebbero riusciti a sopportare ferite del genere consumando carne e immergendosi nel sangue delle bestie della desolazione.

Il potere della desolazione circolò rapidamente nel corpo di Yi Yun. Le sue ferite cominciarono a prudere, indicando che stavano guarendo.

Le ossa della desolazione in effetti erano ottime, insieme alla purificazione del Cristallo Viola; l'energia che stava curando il suo organismo era incredibilmente veloce, visibile ad occhio nudo!

Il metodo usato dal Pugno costola di drago osso di tigre per allenarsi, lasciare che il potere della desolazione per curare queste ferite era un metodo di coltivazione simile alla forgia del ferro.

Il metodo per forgiare era colpire ripetutamente una spada d'acciaio per creare una lama impareggiabile!

L'attuale allenamento di Yi Yun era simile a questo processo.

Trattava il suo corpo come nudo acciaio e la pietra di ferro nero come il suo incudine. Colpendolo ripetutamente, forgiava il suo corpo per coltivare!

Dopo aver riposato per sei ore, Yi Yun pensò di essersi ripreso. C'erano croste sulle sue mani, così non influenzavano i suoi movimenti.

Yi Yun avvolse le sue ferite con delle bende e, senza esitare, si tuffò nella cascata!

"Splash!"

L'acqua picchiò contro il suo corpo come un martello pneumatico di 453 chili!

Sotto la cascata c'era un bacino dalla profondità sconosciuta. Da terra, era verde smeraldo e sembrava senza fondo.

Questo era il corpo d'acqua più profondo che Yi Yun aveva potuto trovare nelle vicinanze del clan Lian.

Yi Yun stava allenando un'altra posizione del pugno costola di drago osso di tigre: "Drago che danza nelle acque vaste"!

In effetti il Drago che danza nelle acque vaste non era coltivato così. Le vaste acque si riferivano all'oceano, ma non esisteva un mare nelle lande selvagge e Yi Yun poteva usare solo il bacino di una cascata.

Il "Drago che danza nelle acque vaste" era una tecnica per allenare gli organi interni.

Più Yi Yun praticava il Pugno costola di drago osso di tigre, più ne capiva le sottigliezze.

La forza di un guerriero e l'energia potevano essere coltivate facilmente. Ma era molto più arduo allenare i tendini, le ossa e gli organi interni.

Nelle posizioni del Pugno costola di drago osso di tigre, un guerriero poteva coltivare i suoi tendini praticando la Tigre feroce discende dalla montagna e tirando i suoi tendini come corde d'arco, rafforzandoli enormemente.

Usando gli Artigli di tigre distruggono le rocce, poteva allenare le sue ossa come se fossero d'acciaio mentre venivano forgiate ripetutamente.

Per quanto riguardava la coltivazione degli organi, era ancora più difficile. Gli organi non potevano competere con i denti, non erano facili da allenare.

Così il creatore del pugno costola di drago osso di tigre si era inventato il Drago che danza nelle acque vaste.

Per praticare il Drago che danza nelle acque vaste bisognava saltare nell'oceano e raggiungere una profondità di duecento metri in un solo respiro di tempo. La pressione era estremamente elevata, sufficiente a fare scoppiare i timpani e gli organi!

La pressione avrebbe influenzato gli organi. Con il tempo, gli organi sarebbero diventati ancora più duri!

Yi Yun fece un respiro profondo e balzò nelle profondità del bacino stringendo una pesante roccia!



