---
weight: 252
title: Capitolo 252 - Sole Radioso
pubDate: 2024-05-20T20:46:59.437Z
tags:
    - tmw
---


La Minuta Sottigliezza in effetti era sbalorditiva. Ma non importava quanto erano impressionanti i movimenti di una persona, sarebbe stato impossibile schivare un attacco a così ampio raggio che non lasciava nessuna via di fuga!

Yi Yun era circondato da rocce. Il pubblico non poté più vedere cosa stava succedendo sul palco visto che le pietre bloccavano la loro visuale.

“Cosa sta accadendo sul palco? Maledizione, non posso vedere!” Qualcuno divenne così impaziente che desiderò poter scavare attraverso le rocce in modo da poter continuare a vedere la battaglia.

“Le leggi della terra di Li Hong… dovrebbero aver già raggiunto il secondo stadio!”

Ogni legge aveva il suo sistema di livelli.

Più si ottenevano ispirazioni, più sarebbe stato difficile progredire. Li Hong poteva usare il qi vitale del cielo e della terra per formare una montagna. Poter usare la montagna sia per attaccare che per difendersi era il primo stadio della legge della terra

E poter dividere e ricongiungere la montagna, al punto da formare numerose pietre più piccole, controllandole tutte quante, era il secondo stadio.

Ad un livello superiore, la legge della terra diventava ancora più potente. Ad esempio si poteva sputare lava dal suolo per poi controllarla, oppure si poteva controllare la gravità. Erano tutti livelli diversi della legge della terra.

Naturalmente, figuriamoci i guerrieri del Sangue Viola, perfino gli esperti allo stadio delle fondamenta Yuan non sarebbero riusciti ad arrivare a quel punto. Era troppo difficile.

“Yi Yun, se ti inginocchi e implorerai pietà, potrò ancora interrompere questo attacco. Se colpirò, non potrò più controllare se morirai o no!” Ricordò Li Hong. Non lo aveva avvertito perché non volesse uccidere Yi Yun, ma non voleva venire punito con l’imprigionamento.

Anche se la gente non poteva vedere Li Hong, poteva ancora sentirlo. Sentendo che stava per lanciare un attacco che avrebbe potuto uccidere Yi Yun, gli spettatori trattennero il fiato.

Vedendo Li Hong controllare la montagna e farla precipitare sul palco, facendo tremare tutta l’arena, la gente non poté che credere alle sue parole. Era possibile che Yi Yun sarebbe stato ridotto in poltiglia.

Se Yi Yun avesse voluto rispondere a questa mossa, avrebbe dovuto usare una mossa segreta dalla forza indomabile per farsi strada a forza di fendenti!

E poi, con estrema velocità, Yi Yun sarebbe potuto schivare usando quella via.

Questo era il solo modo in cui sarebbe potuto sopravvivere.

Ma il punto era, come ci sarebbe riuscito?

Tutti aspettavano con impazienza di vedere se era in grado di farlo.

Sul palco delle Divine Lande Selvagge, il qi vitale di Yi Yun si stava agitando. Guardò le rocce che bloccavano completamente la sua visuale. Si interfacciò con la sua energia spirituale usando il Cristallo Viola e attivò la sua visuale d’energia.

Così Yi Yun vide che ogni roccia era formata da energia. Non erano indipendenti e avevano tutte un collegamento d’energia con Li Hong.

“Oh? Tutta questa energia è parte delle leggi della terra…”

Yi Yun si accigliò. Poteva vedere chiaramente l’energia che circolava in ogni roccia, ma poteva sentire che non stava scorrendo in modo perfetto. Alcuni punti erano lontani dall’esserlo. La differenza tra questo flusso d’energia e quello delle 32 parole della tomba della sciabola era ancora più evidente.

“Yi Yun, non mi hai sentito? Vuoi proprio suicidarti!”

Vedendo che Yi Yun non aveva intenzione di rispondere ed era rimasto lì a riflettere, Li Hong si infuriò.

“Dato che vuoi morire, esaudirò il tuo desiderio!” Li Hong ruggì mentre il suo bastone scagliava un fendente di qi giallo terra che si espanse come un’onda anomala!

Tutte le rocce che stavano fluttuando nell’aria sopra il palco delle Divine Lande Selvagge cominciarono a tremare!

Un po’ di tutori dell’ordine negli spalti si alzarono. Stavano facendo circolare il loro qi vitale e stavano usando energia spirituale per vedere attraverso gli strati di roccia, concentrati su Yi Yun!

Erano pronti ad intervenire in qualunque momento!

Non avrebbero interrotto l’incontro, ma una volta che l’esito fosse stato chiaro, l’avrebbero salvato. Non potevano rimanere con le mani in mano a guardare come il numero uno tra le reclute sarebbe stato ucciso da Li Hong.

L’atmosfera si tese come non mai!

I cuori della gente sembrarono fermarsi. Li Hong rise e balzò in alto. Il suo bastone sembrò connettersi al cielo e alla terra!

In quel momento cominciò ad emettere la stessa pressione di una montagna.

“Attacco della Montagna Opprimente!” Ruggì Li Hong mentre menava il bastone verso il basso!

Le numerose rocce attorno a loro furono sollevate dal bastone e caricarono verso Yi Yun!

L’attacco non aveva punti ciechi e le pietre erano così interconnesse che non si sarebbero lasciate sfuggire nemmeno un ratto!

Numerose pietre precipitarono verso il basso, con Yi Yun al centro!

Ad ogni battito di ciglia, milioni di rocce l’avrebbero bombardato!

E Yi Yun non scappò affatto!

“Boom! Boom! Boom!”

Le pietre si scontrarono le une con le altre emettendo esplosioni assordanti. L’intera arena stava tremando!

La gente guardò a bocca aperta mentre il punto in cui era Yi Yun iniziò a venire travolto dalle rocce volanti!

Si stava formando un enorme cumulo di rocce in quel punto!

Yi Yun non aveva schivato?

Molti rimasero scioccati. All’inizio pensavano che Yi Yun avrebbe usato una mossa segreta per creare una via di fuga. Ma non l’aveva fatto!

Le rocce si impilarono velocemente e la montagna di pietre diventò più alta!

Cielo!

Yi Yun…

Molti fissarono ad occhi spalancati la montagna. Molti sospettavano che Yi Yun ora fosse stato ridotto in poltiglia!

Lo sguardo di Li Hong era feroce. Era così intento a cercare di uccidere Yi Yun che non stava nemmeno considerando il fatto che sarebbe stato imprigionato!

“Muori!”

Le rocce tornarono a ricombinarsi, formando nuovamente la montagna alta oltre venti metri e, mentre accadeva, Li Hong discese dal cielo. Colpì la montagna con forza!

“Boom!”

Il potere dell’attacco attraversò il guscio esterno della montagna, fino al centro. L’intero palco delle Divine Lande Selvagge tremò di nuovo!

Li Hong era sopra il picco della montagna dell’Apertura Celeste. Il suo bastone ora era stato infilzato nelle profondità della montagna. La montagna era formata dal qi vitale di Li Hong, così non avrebbe ostacolato il suo attacco. Tutto il potere del colpo fu trasmesso perfettamente fino al corpo di Yi Yun!

Dopo che era stato schiacciato da una montagna che pesava cinque milioni di chili ed era stato colpito dall’attacco di Li Hong, Yi Yun era stato già ridotto in poltiglia?

Ci fu un totale silenzio. Riecheggiava solo il rumore dell’ultimo attacco di Li Hong nell’arena!

“È… è morto?” Disse qualcuno con voce tremante. Gli amici di Yi Yun, Song Ziyun e gli altri, si sentirono il cuore in gola. Zhao Qingcheng quasi urlò.

“Eheh! Molto bene!”

In un angolo dell’arena, Yang Dingkun sogghignò con fare malvagio. Era molto soddisfatto di questo risultato. Anche se Yi Yun non fosse morto, molto probabilmente era stato mutilato. Forse i suoi meridiani erano stati distrutti al punto che perfino la migliore medicina non avrebbe potuto curarlo.

“Oh? Quello è…”

Yang Dingkun all’improvviso rimase scioccato. Vide un liquido rosso scuro colare dalle fessure nelle rocce in fondo alla montagna dell’Apertura Celeste.

Cos’è quello?

Di solito del liquido rosso scuro sarebbe stato sangue, ma chiaramente era diverso. Era denso e torbido. C’erano persino delle bolle sulla sua superficie e pareva estremamente caldo!

Questo è…

Magma?!

Non solo Yang Dingkun, ma l’intero pubblico aveva notato il magma che usciva dalle rocce. Ne stava uscendo sempre di più, raddensandosi!

Magma?! Cos’era successo?!

La legge della terra di Li Hong era arrivata al punto da poter sciogliere la montagna in magma?

Quando la legge della terra arrivava ad uno stadio superiore, in effetti poteva manipolare il magma!

Il magma era la rabbia della terra. Un signore umano al picco del suo stadio che aveva un’affinità con la terra, avrebbe potuto fare eruttare un vulcano a comando!

Ma… era impossibile che Li Hong avesse già raggiunto quello stadio.

“Come può essere? Manipolare magma?!”

“Yi Yun? Cos’è successo a Yi Yun?” La gente ora sembrava molto ansiosa e guardò i tutori dell’ordine. Perché i tutori dell’ordine non avevano ancora fatto niente?

Ma i pochi tutori dell’ordine di guardia stavano solo mostrando strane espressioni e non erano intervenuti.

Sopra il picco della montagna dell’Apertura Celeste, anche Li Hong era sbalordito.

Magma?!

Era la persona più consapevole della sua forza. Sapeva che era ben lontano dal poter manipolare magma!

“Come può la montagna dell’Apertura Celeste creare magma?” Si chiese con incredulità Li Hong.

In quel momento fuoriuscì sempre più magma. La montagna si scaldò e Li Hong sentì una corrente d’aria calda schizzare dal suo interno. Non poteva più stare sopra la montagna dell’Apertura Celeste.

Sentiva perfino che, mentre la quantità di magma aumentava, la montagna dell’Apertura Celeste si stava sciogliendo sempre di più!

La montagna dell’Apertura Celeste, che ora era immersa nel magma, sembrava un dolcetto che si stava dissolvendo nell’acqua. Si stava rimpicciolendo.

“Com’è possibile?”

Li Hong ne fu allarmato. In quel momento sentì un lieve suono. All’improvviso gas viola fuoriuscì dall’intera montagna dell’Apertura Celeste.

Oh?

Li Hong ne fu sorpreso e balzò giù dal picco della montagna dell’Apertura Celeste. Pochi secondi dopo, apparirono delle fiamme sul picco.

<em>Hu! Hu! Hu!</em>

Fuoco di puro Yang bruciò, coprendo l’intera montagna dell’Apertura Celeste! Sembrava che stesse sorgendo un sole sulla montagna!

Scie di gas viola scorrevano tra le fiamme mentre si levavano al cielo!

Tutto il puro Qi Yang nel raggio di diversi chilometri fu attirato. Il qi Yang si mescolò con il gas viola e si fuse con esso.

Ora era mezzogiorno e il sole sembrò diventare ardente a causa del gas viola!

Sopra l’arena, il gas viola si stava condensando lentamente in una lunga valle.

La valle sfocata conteneva alberi e fiumi che scorrevano. Ma questi alberi e fiumi sembravano bruciare lievemente in mezzo al gas viola…


“Questo è?!”

Li Hong fissò la valle ad occhi spalancati.

Tutti i veterani tra il pubblico mostrarono espressioni inorridite. Le reclute erano confuse, non sapevano cosa rappresentava il gas viola.

“Qi del sole radioso! È Qi del sole radioso!” Gridò un veterano con tono incredulo.

“Non solo è qi del sole radioso, è allo stadio della Valle Tang! Chi ha padroneggiato questo livello di qi del sole radioso?”

Molti non reagirono in tempo, ma quando i nuovi arrivati sentirono queste parole, rimasero sbalorditi.

Anche se non avevano mai visto qi del sole radioso prima, ne avevano comunque sentito parlare.

Il qi del sole radioso proveniva dalla Tecnica Sacra di Tai Ah ed era il potere più forte nel Regno Divino. Era anche l’eredità più importante del paese!

Sempre più magma apparì sul palco. La montagna ora brillava di rosso e si stava sciogliendo lentamente. La gente iniziò a rendersi conto di una possibilità assurda…

“Yi Yun… non ha scambiato risorse per… la Tecnica Sacra di Tai Ah?” Tutti trattennero il respiro dopo aver sentito queste parole.

Yi Yun?!

Aveva scambiato risorse per la Tecnica Sacra di Tai Ah meno di due mesi fa!

Era una recluta e il suo livello di coltivazione era solo al picco degli stadi intermedi del Sangue Viola! Aveva già imparato ad usare il qi del sole radioso?! Ed era anche allo stadio della valle Tang?!

Ridicolo!

In quel momento, nella divina torre centrale, Cang Yan e Jian Ge stavano giocando a scacchi e stavano guardando una proiezione della battaglia usando il disco di una formazione. Il disco della formazione era fisso sul posto ed era stato disposto apposta per proiettare da loro cosa stava succedendo nell’arena.

Dopo aver confermato che Yi Yun aveva appreso le 32 parole della verità della sciabola, Cang Yan e Jian Ge non avevano sentito il bisogno di guardare di persona lo scontro tra Yi Yun e Li Hong.

Era sufficiente guardare usando il proiettore.

In origine stavano guardando senza prestare molta attenzione, questo finché Li Hong non aveva usato la sua mossa letale. Solo allora avevano iniziato a prestare attenzione, erano preoccupati che Yi Yun non sarebbe riuscito a gestire l’attacco, ma…

Vedendo il qi del sole radioso… Cang Yan quasi rovesciò la scacchiera!

“Questo ragazzino! Ho… ho le traveggole?! Vecchio Jian, lo vedi anche tu?!” Chiese Cang Yan.

Jian Ge disse con un’espressione impassibile: “Lo sto vedendo anche io!”

“È lo stadio della valle Tang del qi del sole radioso. Yi Yun ha allenato la Tecnica Sacra di Tai Ah per meno di due mesi, è davvero… impressionante!”

L’Anziano Jian Ge ormai lo aveva già lodato un po’ di volte. Normalmente sarebbe stato molto difficile per un membro della giovane generazione ricevere anche solo una volta un complimento da un saggio.

Erano passati solo due mesi da quando Yi Yun aveva raccolto l’erba primordiale e aveva usato i punti gloria che aveva ottenuto per scambiarli per la Tecnica Sacra di Tai Ah. Ma nessuno sapeva che in realtà Yi Yun aveva impiegato solo dieci giorni per padroneggiarla!

Se l’Anziano Jian Ge l’avesse saputo, sarebbe rimasto ancora più sbalordito.

In quel momento, nell’arena…

La quantità di Magma era aumentata e aveva iniziato a scorrere per il palco delle Divine Lande Selvagge.

La maggior parte della gente ormai aveva capito che Yi Yun aveva padroneggiato la Tecnica Sacra di Tai Ah, ma c’erano ancora alcuni che insistevano che fosse impossibile.

In quel momento risuonò un rumore assordante!

Al centro del palco, un fendente viola si era sollevato dalla montagna dell’Apertura Celeste!

In quel momento sembrò che il raggio di lama fosse diventato l’unica luce che esisteva in questo mondo!

Il raggio era lungo decine di metri e divise l’enorme montagna dell’Apertura Celeste in due!

<em>Cha!</em>

La montagna dell’Apertura Celeste tremò violentemente e le due parti collassarono!

Solo allora vide che il centro della montagna si era sciolto completamente, lasciando un enorme buco!

E lì c’era un giovane con un abito di lino che teneva una lunga sciabola!

Sopra di lui, la pioggia di lava schizzava già, mentre ribolliva ai suoi piedi.


Ma questa lava era bloccata dal puro Qi Yang e non si era avvicinata nemmeno al giovane!

Questo…

Tutti lo fissarono ad occhi spalancati, erano completamente sbalorditi!

Il qi del sole radioso di Yi Yun… aveva diviso la montagna dell’Apertura Celeste con un solo attacco!

La gente capì che, quando la montagna si era abbattuta su di loro, Yi Yun aveva usato il suo qi del sole radioso per scioglierla e trovare rifugio. Era rimasto illeso dall’inizio alla fine!


