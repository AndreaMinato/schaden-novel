---
weight: 2560
title: Capitolo 256 - La Nona Terrazza nella Libreria
pubDate: 2024-05-21T00:46:59.439Z
tags:
    - tmw
---


Dopo aver visto l’introduzione della pergamena, Yi Yun non poté che provare un po’ di anticipazione.

Un Totem non solo aumentava il qi vitale di un guerriero, ma poteva anche essere usato per attaccare.

Ad esempio il Totem di uno spadaccino potrebbe assumere la forma di una spada, per loro sarebbe stato il miglior tipo di Totem.

Sfortunatamente non tutti gli spadaccini potevano condensare un Totem a forma di spada.

“Mi chiedo quale sarà l’aspetto del mio Totem.” Yi Yun non vedeva l’ora.

Esaminò le tecniche mistiche nella pergamena.

“Aspetto Marziale Divino, prezzo di scambio: 50.000 rune scaglie di drago. Per padroneggiare l’Aspetto Marziale Divino, bisogna cacciare bestie della desolazione forti, ad esempio la scimmia Omega della Potenza, i Rinoceronti Corazzati, l’Orso delle Mille Montagne…”

“Per padroneggiare l’Aspetto Marziale Divino è necessario sangue e fondamenta del qi di livello molto elevato. Devono essere densi e forti. Solo persone dalla costituzione potente possono sopportare il Potere della Desolazione che percorrerà i loro corpi. Una volta padroneggiato l’Aspetto Marziale Divino, si potrà condensare un Totem a forma di bestia. Usandolo, la forza aumenterà di diverse volte, al punto da poter sollevare una montagna!”

Dopo che Yi Yun vide la prima introduzione della tecnica mistica del totem, ebbe la sensazione che fosse la più adatta per Qiuniu.

Una volta che Qiuniu avesse condensato un Totem simile all’Orso delle Mille Montagne, sarebbe potuto diventare una bestia della desolazione primordiale umanoide. Lo si sarebbe potuto descrivere solo usando la parola “violenza”.

Ma non era uno stile adatto a Yi Yun. Era troppo restrittivo combattere usando solo la forza.

Yi Yun continuò a leggere. “Segreto del Fuoco Celeste”, 60.000 rune scaglie di drago.

Era una tecnica che condensava un Totem dell’elemento fuoco cacciando bestie della desolazione di tipo fuoco. Era più adatto a guerrieri con un’estrema affinità con il qi vitale dell’elemento fuoco.

“Tomo Segreto della Foschia Velenosa”, 35.000 rune scaglie di drago.

Era una tecnica mistica che coltivava vermi velenosi. Cacciando bestie della desolazione altamente tossiche e radunando i loro veleni, si poteva condensare un Totem tossico. Una volta evocato, avrebbe diffuso una foschia velenosa, riducendo in ossa ogni creatura vivente nel raggio di cinque chilometri.

Yi Yun esaminò il catalogo. Si rese conto che un gran numero di tecniche mistiche si concentravano su uno specifico elemento come il ghiaccio, il fuoco, la terra o pura forza o velocità.

Ma nessuna di esse era adatta a lui.

Molti guerrieri avevano un’affinità naturale nei confronti di una particolare legge elementale. Ad esempio Chu Xiaoran era naturalmente capace di controllare qi vitale del ghiaccio, così il Totem che aveva creato era dello stesso elemento.

Ma Yi Yun non era particolarmente affine ad un tipo di qi vitale.

Inoltre, grazie al Cristallo Viola, poteva controllare ogni tipo di energia.

Poteva controllare qualsiasi forma di energia, che fosse qi vitale del cielo e della terra o Potere della Desolazione…

Che sorta di tecnica mistica era più adatta a lui?

Yi Yun sfogliò il catalogo più volte e dopo aver esaminato tutte le tecniche nella pergamena, non riuscì ancora a trovare qualcosa di adatto a lui.

“Oh? Non c’è niente di adatto a me?”

Vedendo Yi Yun accigliarsi, anche Cang Yan aggrottò le sopracciglia. Le tecniche totemiche nella pergamena erano le tecniche mistiche più adatte agli stadi iniziali delle fondamenta Yuan. Erano di alta qualità, ma non erano troppo difficili da apprendere. Erano le più adatte a Yi Yun se avesse voluto condensare un Totem pre-Yuan.

Ma era chiaro che Yi Yun non fosse soddisfatto.

“Cosa non ti soddisfa?” Chiese Cang Yuan.

“Uh…Queste tecniche mistiche non sono male, ma… sono un po’ limitate…” Disse in modo indiretto e con tatto. Ma era chiaro che intendesse che erano tecniche dalla portata troppo bassa.

Yi Yun pensava che non fosse conveniente per lui condensare un Totem ordinario che si concentrava solo su una legge.

Un potente drago che poteva nuotare nei mari ed evocare tempeste non avrebbe potuto sfruttare il suo potenziale in una baia bassa.

E il Cristallo Viola era un potente drago.

Jian Ge e Cang Yan rifletterono per un po’ per poi capire la situazione.

In altre parole, nessuna delle tecniche mistiche aveva attirato l’attenzione di Yi Yun.

Questo maledetto! Gli altri sarebbero stati pieni di trepidazione pensando a come avrebbero formato un Totem pre-Yuan. Avrebbero solo tentato senza avere troppe speranze di condensarne uno. Sarebbe stata una piacevole sorpresa se ci fossero riusciti. In effetti era normale non condensarne uno.

Ma Yi Yun si stava comportando come se avesse già condensato un Totem pre-Yuan ed era molto esigente non perché temesse di non poterle padroneggiare, ma perché non avevano attirato la sua attenzione!

Jian Ge e Cang Yan si scambiarono un’occhiata, senza parole. Questo ragazzino era troppo esigente.

Jian Ge non poté trattenersi dal dire: “Ragazzino, le tecniche totemiche nel catalogo sono state accumulate per milioni di anni da ogni parte del Regno Divino di Tai Ah. È incluso ogni tipo e sono di alta qualità, eppure nessuna di esse ha attirato la tua attenzione?”

In effetti voleva dire: <em>’Non sei nemmeno allo stadio delle fondamenta Yuan e non sai nemmeno se potrai condensare un Totem pre-Yuan, perché sei così esigente?

I Totem pre-Yuan non sono facili da condensare. Anche se avessi avuto una capacità percettiva elevata, sarebbe stato inutile se avessi avuto una scarsa affinità con il Potere della Desolazione.

“Yi Yun, non fare il passo più lungo della gamba! Allora, Qin Haotian non è riuscito a condensare un Totem pre-Yuan. Nemmeno io ci sono riuscito in passato. Le difficoltà variano da persona a persona. Un talento eccellente non significa per forza che potrai condensare un Totem pre-Yuan!”

“Al momento sei ancora negli stadi intermedi del Sangue Viola. Tieni i piedi per terra. Non sottovalutare tutte queste tecniche mistiche. Sono tutte sbalorditive a loro modo. Sarebbe già incredibile se potessi padroneggiarne una formando un Totem pre-Yuan!”

“Una volta che raggiungerai lo stadio delle fondamenta Yuan, potrai assolutamente coltivare una tecnica mistica ancora migliore. Ma non dovresti farlo ora. Al momento sei solo agli stadi iniziali. È meglio scegliere qualcosa che puoi padroneggiare facilmente. In effetti le tecniche totemiche che ti ha dato Cang Yan sono tutte eccellenti. Puoi vederlo dal prezzo. Ognuna di esse costa in media 50.000 rune scaglie di drago. Non sono affatto banali!”

Di rado Jian Ge parlava così tanto, ma stava cercando di persuaderlo così tanto perché lo stimava.

Yi Yun non seppe cosa dire sentendo queste parole. Sapeva che Jian Ge si stava mostrando premuroso nei suoi confronti e così non sapeva come avrebbe potuto rifiutare il suo consiglio.

“Questo… Signor Jian Ge, penso solo che dovrei provare ad usare una tecnica mistica di qualità superiore. È solo un tentativo. Non c’è nulla da perdere e se la padroneggiassi…” Yi Yun strinse i denti e lo disse nonostante le preoccupazioni di Jian Ge. Era anche problematico ricevere troppo interesse da qualcuno di potente.

Cang Yan guardò Yi Yun in modo strano: “Cosa intendi con niente da perdere? Ragazzino, sai quanto costa una tecnica mistica di alto livello? Molte tecniche mistiche non sono fatte per gente giovane come te. Sono state create per signori umani e perfino io e Jian Ge dobbiamo riflettere su alcune di quelle tecniche occasionalmente!”

“Inoltre, per padroneggiare una tecnica mistica totemica, dovrai trascorrere una grande quantità di tempo ed energia a cacciare bestie della desolazione. Bisogna assorbire Potere della Desolazione per capire se potrai padroneggiarla. Credi di non poter perdere nulla? Chissà, potresti avere la capacità di condensare un Totem pre-Yuan, ma finire con il non riuscirci perché hai scelto una tecnica mistica troppo difficile. Sarebbe uno spreco se formassi un Totem pre-Yuan solo dopo essere avanzato allo stadio delle fondamenta Yuan!” Cang Yan si spiegò con chiarezza. Era raro per lui educare un membro della giovane generazione in modo così severo.

Yi Yun annuì quando sentì queste parole e sembrò rifletterci sopra.

“Ha ragione e capisco…”

Cang Yan si accarezzò la barba con fare soddisfatto. Proprio quando fu sul punto di dire altre parole per eliminare completamente le aspettative irrealistiche di Yi Yun, persuadendolo a condensare un Totem pre-Yuan con i piedi per terra, sentì Yi Yun dire piano: “Ma come stavo dicendo… se lo padroneggiassi…”

“Tu…” Cang Yan scosse la barba con un soffio e lo fissò. Gli si erano bloccate in gola le parole che stava per dire.

Dopo averlo fissato a lungo, chiese con serietà: “sei sicuro di voler provare?”

“Se è possibile…”

Yi Yun lo disse senza molta sicurezza, ma Cang Yuan sapeva che era determinato a provare. Il solo motivo per cui le sue parole mancavano di sicurezza era perché non voleva andare contro i loro desideri in modo troppo aperto.

“Dato che sei così determinato, allora… va bene.”

Cang Yan scosse la testa: “Allora seguimi nella libreria per scegliere una tecnica mistica!”

…..

Yi Yun era già entrato nella libreria della Divina Città di Tai Ah prima. Erano terrazze di pietra nera dopo le altre, avevano un esterno semplice.

Più si andava avanti, più i libri erano preziosi. Per entrare nella sesta o nella settima terrazza, bisognava pagare poche migliaia o anche decine di migliaia di rune scaglie di drago.

Per prendere in prestito libri bisognava anche usare punti gloria!

I coltivatori ordinari di rado andavano oltre la settima terrazza. Questo perché i libri al suo interno erano troppo costosi. Di solito erano per le figure più potenti della razza umana.

Cang Yan portò Yi Yun direttamente alla nona terrazza!

Era l’ultima terrazza!

Questa terrazza era protetta da una grossa formazione, così nessun coltivatore poteva entrarci.

Una volta che ci entrò, Yi Yun sentì un’aura potente che rallentò il suo respiro.

“Che aura forte. Solo i libri radunati qui possono formare una pressione invisibile che mi rende difficile respirare!”

Cang Yan si era già aspettato la risposta di Yi Yun e lo guardò con fare compiaciuto. La sua espressione sembrava suggerire:

<em>’Ragazzino, non volevi studiare le tecniche totemiche di più alto livello? Così ti ho portato qui per farti capire cos’è una tecnica mistica di livello superiore.’

‘Figuriamoci padroneggiarle, solo la loro aura può spaventarti a morte!’</em>

“Anziano!”

All’entrata della terrazza, un po’ di amministratori vestiti di nero porsero i loro rispetti a Cang Yan quando lo videro.

Yi Yun alzò le sopracciglia. Dopo aver formato l’Occhio Celeste, anche se non poteva vedere il livello di questi uomini, poteva capire a grandi linee quanto erano potenti.

Queste persone erano estremamente potenti. Dovevano essere al livello dei tutori dell’ordine.

Con un gruppo di tutori dell’ordine a proteggere la terrazza, insieme alla formazione protettiva, questa terrazza doveva essere un punto importante nella Divina Città di Tai Ah.

Se non fosse stato per Cang Yan, Yi Yun non avrebbe avuto il diritto di entrare.

Cang Yan annuì e fece cenno agli amministratori di ritirarsi. Portò Yi Yun direttamente in cima alla terrazza!


