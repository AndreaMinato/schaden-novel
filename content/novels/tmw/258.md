---
weight: 2580
title: Capitolo 258 - Sfrenato
pubDate: 2024-05-21T02:46:59.440Z
tags:
    - tmw
---


“Tu… vuoi scegliere il Totem delle Diecimila Bestie?”

Cang Yan ci mise un po’ prima di fare questa domanda. Non poteva credere alle sue orecchie. C’era un buco nel cervello di questo ragazzino?

Tutte e tre le tecniche mistiche erano estremamente difficili da imparare. E la terza era la più difficile da padroneggiare!

Sia uccidere 10.000 specie primordiali, che comprendere le traiettorie di coltivazione dell’energia era un’impresa impossibile.

Inoltre era parte di un reperto!

Solo gli sciocchi o i pazzi avrebbero scelto una tecnica del genere.

Yi Yun annuì e disse: “Signor Cang Yan, sceglierò questa. Dato che è incompleta, dovrebbe essere molto economica, vero?”

Mentre lo diceva, Yi Yun guardò Cang Yan con anticipazione. Sperava che Cang Yan gli facesse una concessione.

“Economica?” Cang Yan si infuriò sentendo queste parole: “Economica sto ca**o! Costa due punti gloria per pagina!”

Cang Yan rimase senza parole. Dopo che aveva provato a convincerlo, Yi Yun lo aveva ignorato comunque.

“Eh…” Yi Yun fece una smorfia.

Due punti gloria per pagina significava che le dodici pagine sarebbero costate 24 punti gloria in totale. Era troppo costoso!

“Signore, questa tecnica mistica viene tenuta qui e mancano così tante pagine. Visto che nessuno l’ha padroneggiata, non dovrebbe averne bisogno nessuno, no…?” Chiese timidamente Yi Yun.

Cang Yan lo fissò e disse: “Chi ha detto che non la legge nessuno? I saggi spesso vengono qui a cercare di capire il Totem delle Diecimila Bestie. Il Totem delle Diecimila Bestia ha solo quelle dodici pagine e c’è solo una copia. Anche se non può essere padroneggiato, potrebbe comunque dare alcune ispirazioni sulle leggi ai saggi!”

“Va bene!” Yi Yun poteva solo accettarlo. Aveva guadagnato tre punti gloria raccogliendo l’erba primordiale, altri due battendo il record di raccolta delle erbe e un altro dopo essere arrivato primo alla competizione tra reclute.

Con un totale di sei punti, ne aveva spesi due per acquistare la Tecnica Sacra di Tai Ah. Poteva solo prendere a noleggio due pagine del Totem delle Diecimila Bestie usando i 4 punti gloria rimasti.

Visto che avrebbe speso tutti i suoi punti gloria in un attimo di secondo, Yi Yun ebbe la sensazione di essere andato in bancarotta da un giorno all’altro.

Era molto difficile ottenere punti gloria.

Per quanto riguardava le rune scaglie di drago, Yi Yun ne aveva ancora molte. Prima di partecipare alla competizione tra i nuovi arrivati, Yi Yun aveva 50.000 rune scaglie di drago. Dopo le scommesse contro i membri dell’associazione Hongdao, aveva accumulato 100.000 rune.

Yi Yun aveva anche guadagnato molto grazie alle scommesse dell’associazione Hongdao. Dopo che il suo introito era stato tassato, aveva guadagnato 30.000 rune scaglie di drago.

Inoltre, durante l’incontro finale, Li Hong gli aveva dato altre 50.000 rune e Yi Yun aveva anche ricevuto la ricompensa per essere finito primo nella competizione tra i nuovi arrivati.

Sommando tutto, Yi Yun aveva ottenuto un totale di 220.000 rune scaglie di drago!

Yi Yun era estremamente ricco. Non doveva più preoccuparsi delle sue spese.

“È il momento di cambiare residenza…”

Yi Yun era rimasto nei dormitori gratuiti ed era stato troppo pigro per trasferirsi. Stavolta si sarebbe potuto spostare immediatamente nella divina torre centrale.

“Lo rimpiangerai ragazzino!”

Mentre Yi Yun stava uscendo dalla libreria, sentì la voce arrabbiata di Cang Yan da dietro.

Yi Yun non sapeva cosa dire. Guardò Cang Yan che stava sbuffando e lo stava fissando ad occhi spalancati. All’improvviso provò dispiacere per il vecchio, aveva la sensazione di averlo imbrogliato.

“Per coltivare il Totem delle Diecimila Bestie c’è bisogno di uccidere una grande quantità di specie primordiali. Sicuramente non ne sarei capace, tanto vale andare nella Sala Divina delle Lande Selvagge e provare a vedere se l’energia delle specie primordiali mi può aiutare a padroneggiarlo…”

Yi Yun non era sicuro della sua idea. Per condensare un Totem, aveva bisogno di assorbire energia di bestie della desolazione che aveva ucciso lui stesso. L’impronta spirituale di una bestia della desolazione si sarebbe dissipata se fosse stata uccisa da qualcun altro, specialmente una creatura uccisa milioni di anni fa. Così sarebbe stato molto difficile condensarlo.

Comunque Yi Yun decise di fare un tentativo. Poteva essere comunque di beneficio per lui usare l’energia nella Divina Sala delle Lande Selvagge per familiarizzare con i metodi di coltivazione del Totem delle Diecimila Bestie.

Pensando a questo, si diresse verso la torre divina centrale. Aveva intenzione prima di finire le procedure per trasferirsi e poi entrare nella Divina Sala delle Lande Selvagge per coltivare il Totem delle Diecimila Bestie.

Visto quanto era costosa, nemmeno i coltivatori ricchi avrebbero scelto la Divina Sala delle Lande Selvagge per coltivare. Dopotutto era comune trascorrere 3-4 giorni a coltivare. Se uno avesse passato tutto questo tempo nella Divina Sala delle Lande Selvagge, sarebbe costato 40.000-50.000 rune scaglie di drago!

Ma Yi Yun poteva fare come voleva visto che aveva 220.000 rune.

Avrebbe anche sacrificato tutte le sue ricchezze per qualcosa che avrebbe potuto aiutarlo a coltivare il Totem delle Diecimila Bestie.

Prima che Yi Yun andasse lontano, una voce lo chiamò, fermandolo.

“Sei Yi Yun?”

Yi Yun si girò e vide due giovani sui 17-18 anni dietro di lui.

“E voi siete?”

Yi Yun non li conosceva.

“Il signorino Yang ti invita al ristorante della Luna Divina.” Disse uno dei giovani.

Anche se il giovane aveva un’espressione impassibile, il suo tono sembrava spiacevole.

“Signorino?” Yi Yun si accigliò. I coltivatori che entravano nella Divina Città di Tai Ah di solito non potevano portare seguaci. I due giovani non sembravano coltivatori e non servi. “Fa di cognome Yang, che sia Yang Dingkun della residenza reale Chu?”

Pensandoci, il solo di cognome Yang con cui aveva avuto qualche interazione di recente era stato Yang Dingkun.

“No! Lo saprai quando verrai con noi. Andiamo al ristorante della Luna Divina.” Disse di nuovo il giovane.

Yi Yun rise: “E se non ci andassi?”

Doveva liberarsi ogni volta che qualcuno lo invitava?

Dalle età dei due giovani di fronte a lui, probabilmente erano coltivatori che avevano trascorso molto tempo nella Divina Città di Tai Ah e presto se ne sarebbero andati.

Ma Yi Yun aveva la sensazione che non fossero così forti. Potevano essere avanzati allo stadio delle fondamenta Yuan, ma non avevano basi solide. In termini di forza, probabilmente non potevano competere con Li Hong.

“Tu…” Il giovane non si aspettava la reazione di Yi Yun e si accigliò immediatamente. Spiegò pazientemente: “La residenza reale Chu ti invita!”

“Come immaginavo, è la residenza reale Chu.” Yi Yun se l’era già immaginato.

“Esatto!” Disse con orgoglio il giovane. Ovviamente pensava che Yi Yun non sarebbe rimasto arrogante una volta che aveva detto le parole “residenza reale Chu”.

Questo era ciò che molti avrebbero pensato normalmente. Yi Yun poteva essere forte, ma non importava quanto fosse potente, era comunque un membro della giovane generazione. In confronto ad una grande entità come la residenza reale Chu non era nulla. La residenza reale Chu era piena di esperti, così chi avrebbe osato offenderli?

Yi Yun sorrise: “Dovete esservi uniti alla residenza reale Chu a metà strada?”

Yi Yun si era reso conto che la residenza reale Chu aveva assorbito ogni tipo di talenti nella Divina Città di Tai Ah facendo firmare loro dei contratti. Il loro obiettivo principale era attirare geni sbalorditivi, ma non si sarebbero fatti problemi a fare numero con persone dalla forza ordinaria. Dopotutto chi poteva entrare nella Divina Città di Tai Ah era un talento.

Questo era anche il motivo per cui i due giovani avevano chiamato un discendente della residenza reale Chu “signorino Yang”.

I due giovani annuirono istintivamente. Proprio mentre stavano per continuare a parlare, Yi Yun si girò e se ne andò dopo aver detto: “Non sono interessato.”

I due giovani rimasero sbigottiti: “Yi Yun, tu…”

Non si aspettavano che Yi Yun fosse così arrogante. Si erano uniti alla residenza reale Chu un po’ di anni fa. Il nome “residenza reale Chu” era sempre stato utile nella Divina Città di Tai Ah. Molti giovani geni non avrebbero osato provocare la residenza reale Chu, non importava quanto fossero forti.

Ma Yi Yun, che era una recluta del primo anno, stava sottovalutando completamente la residenza reale Chu.

Il signorino della residenza reale Chu aveva invitato personalmente Yi Yun al ristorante della Luna Divina. Era il locale più costoso nella Divina Città di Tai Ah.

Servivano ogni sorta di cibo inestimabile. Se uno fosse stato abbastanza ricco, avrebbe potuto perfino mangiare carne di specie primordiali!

Vedendo Yi yun allontanarsi, i due giovani si scambiarono un’occhiata senza sapere cosa fare.

Yi Yun non ci badò. Era piuttosto facile capire il motivo per cui la residenza reale Chu lo stava cercando. Yang aveva una richiesta da fare, eppure aveva mandato due galoppini; di sicuro si stava dando delle arie.

…..

Yi Yun andò dritto all’ufficio amministrativo della torre divina centrale per ottenere una stanza permanente.

Scelse una stanza al 69esimo piano della torre divina centrale. Era la stanza di coltivazione migliore disponibile.

La divina torre centrale era una grande formazione che radunava qi vitale del cielo e della terra. Più in alto si saliva, più denso era il qi vitale. La purezza e la concentrazione del qi soddisfecero molto Yi Yun.

Avrebbe fatto molti più progressi coltivando qui!

Yi Yun fu guidato da una giovane voluttuosa che indossava un vestito nero attillato verso la stanza.

Le dimensioni della stanza non erano troppo esagerate, era ampia circa 100 metri quadrati.

Tuttavia le strutture al suo interno erano costose ed estremamente raffinate. C’erano tre formazioni da usare per coltivare. Ognuna di esse aveva funzioni diverse e avevano bisogno di una reliquia di bestie della desolazione per essere alimentate.

Per quanto riguardava il posto dove dormire e il tappeto, erano fatti da pelle di bestia della desolazione di livello sovrano. Erano state lavorate con delle formazioni ricamate. Dormire su di esse avrebbe nutrito il corpo e avrebbe rafforzato leggermente le fondamenta della propria coltivazione.

Fuori dalla stanza c’era ogni sorta di struttura che aiutava ad allenarsi. Era davvero lussuoso.

“Com’è?” Chiese la bellezza vestita di nero con una risatina. La sua voce era estremamente dolce, come un campanellino. Era una servitrice della torre divina centrale che avrebbe accolto e servito gli ospiti.

Solo le residenze della torre divina centrale comprendevano del personale.

“Costa 20.000 rune scaglie di drago al mese rimanere qui.”

La ragazza vestita di nero conosceva già l’identità di Yi Yun, ma era molto curiosa. Perfino i coltivatori tra i primi dieci posti della classifica del cielo e della terra forse non si sarebbero potuti permettere di vivere qui.

E non erano passati nemmeno quattro mesi da quando Yi Yun era arrivato nella Divina Città di Tai Ah.

“Sì, non male!” Yi Yun era molto soddisfatto. Non si faceva problemi a spendere per qualcosa che avrebbe potuto aumentare la sua velocità di coltivazione.

“Affitterò questa stanza per seimesi!” Disse Yi Yun senza esitare e passò il suo gettone alla bellezza vestita di nero. C’erano 220.000 rune nel suo gettone.

Le palpebre della bellezza vestita di nero fremettero.

Sei mesi sarebbero costati 120.000 rune scaglie di drago. Nessun altro coltivatore nella Divina Città di Tai Ah avrebbe speso in questo modo eccetto il giovane di fronte a lei. Era impossibile e completamente ridicolo l’idea di trovare un’altra persona come lui.

Dopotutto la ragazza vestita di nero guadagnava un salario in quanto dipendente della Divina Città di Tai Ah. E anche quel salario veniva pagato con rune scaglie di drago.

Anche i dipendenti avevano bisogno di coltivare. Non potevano rinunciare alle loro arti marziali solo per lavorare nella Divina Città di Tai Ah.

Così anche loro avrebbero avuto bisogno di usare rune scaglie di drago da scambiare per risorse.

In quanto dipendente di basso livello, il salario di questa ragazza vestita di nero era solo di 3000 rune scaglie di drago. Era rimasta senza parole di fronte a questo giovane. Questo ragazzino aveva speso in un secondo ciò che lei avrebbe guadagnato in tre anni!

“Questa è la tua chiave.”

La ragazza vestita di nero diede una chiave dorata a Yi Yun. Questa era la chiave della divina torre centrale ed era della forma di una piramide tetragonale. Era davvero raffinata.

“Grazie.” Yi Yun la prese e sorrise alla ragazza vestita di nero per mostrare il suo apprezzamento.

In seguito, lasciò la divina torre centrale e andò nella Divina Sala delle Lande Selvagge. Comprò 60 ore in una sola volta e così spese altre 30.000 rune scaglie di drago.

In un giorno di lavoro, Yi Yun aveva speso 150.000 rune scaglie di drago. Questo lo riempì di emozioni contrastanti. Era facile fare quello che si voleva quando si aveva molto denaro a disposizione.


