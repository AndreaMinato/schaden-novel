---
weight: 2610
title: Capitolo 261 - La Furia di Luo Huo’er
pubDate: 2024-05-21T05:46:59.441Z
tags:
    - tmw
---


Il campo di allenamento era nella porta accanto dove stava Luo Huo’er. Dong’er iniziò subito a preparare la formazione insonorizzante con fare capace. In seguito, la signorina toccò il suo anello interspaziale e fece volare fuori un enorme calderone.

<em>Dang!</em>

Con un forte tonfo, l’enorme calderone atterrò sul pavimento. Dopo che Luo Huo’er fece un po’ di sigilli con le mani, una fiamma color arcobaleno cominciò a bruciare dal calderone. La temperatura del campo di allenamento iniziò ad aumentare rapidamente…

Dong’er si ritirò e lasciò Luo Huo’er da sola nel campo di allenamento a coltivare. Luo Huo’er cominciò a modulare il suo respiro mentre iniziava ad usare la sua tecnica di coltivazione, assorbendo essenza delle fiamme mentre cercava di capire le leggi del fuoco…

Le fiamme nell’enorme calderone erano state ottenute in una terra misteriosa remota. L’essenza del fuoco veniva assorbita e rilasciata da Luo Huo’er.

A causa dell’alta temperatura, il tungsteno viola del pavimento quasi si stava sciogliendo. Si potevano lasciare impronte sul metallo che di solito era estremamente duro.

Luo Huo’er aveva iniziato a diventare rossa mentre il suo corpo si scaldava in questo ambiente estremo.

Continuò a coltivare per quattro ore. Le fiamme nell’enorme calderone si stavano spegnendo lentamente e anche le onde di calore che riempivano il campo di allenamento stavano iniziando a dissiparsi lentamente.

Luo Huo’er ora era fradicia di sudore, ma il suo viso arrossato era pieno di entusiasmo. Aveva compreso ulteriormente le leggi del fuoco. Di questo passo, presto sarebbe arrivata al terzo stadio del suo “Libro Infinito del Fuoco Sacro”.

“Il mio Libro Infinito del Fuoco Sacro è ancora al picco del secondo stadio. Anche se non riesco a trovare qualcuno che possa competere con me tra i miei coetanei, è ancora lontano dallo stadio che desidero raggiungere…”

“Mio madre ha detto che quando il mio Libro Infinito del Fuoco Sacro raggiungerà il settimo stadio, potrei aiutarlo a stento. Ma il settimo stadio… è così lontano…”

Pensando alle sue intenzioni di suo padre, Luo Huo’er divenne un po’ ansiosa.

Era problematico non avere abbastanza potere.

Pensando a questo, Luo Huo’er superò un grosso specchio e ci diede un’occhiata noncurante. Notò il suo bel viso nel suo riflesso.

All’inizio questo campo di allenamento non aveva uno specchio, ma visto che lo usava solo lei, si era presa la libertà di porre più di dieci specchi del Divino Mercurio al suo interno.

Questi specchi del Mercurio erano stati fatti da fabbri. Il metallo che avevano usato era estremamente costoso e poteva riflettere al perfezione. Era ad un livello completamente diverso in confronto agli specchi di bronzo usati dai mortali.

C’erano più di dieci specchi posti in modo tale che, se uno si fosse messo in un certo punto del campo di allenamento, avrebbe potuto vedere il proprio riflesso da ogni angolazione.

In quel momento Luo Huo’er stava in quel posto e stava ammirando i suoi riflessi.

Era all’età in cui era bella come un fiore. Visto che era fradicia di sudore, il suo abito ora era incollato al suo corpo, sottolineando le sue curve perfette.

Il suo fisico sottile e snello era sostenuto dalle gambe che teneva unite. Visto che il suo vestito era bagnato, si poteva intravedere vagamente la sua pelle delicata. Quelle gambe perfette sembravano morbide ed elastiche al tatto.

Si poteva vedere facilmente il suo seno pieno e fermo a causa dell’abito zuppo. Si potevano intravedere perfino due piccoli punti sporgenti.

Luo Huo’er sembrava un germoglio delicato e incantevole.

Mentre guardava il suo riflesso, lasciò perdere velocemente ogni preoccupazione.

Disse tra sé e sé: “Così perfetta… Talento marziale eccellente, talento nelle divine tecniche della desolazione e alchemiche. Aspetto e fisico perfetti. Ho dei punti deboli?”

“Se fossi un uomo, anche io mi innamorerei di me stessa… A proposito, di sicuro è un problema. Cosa succederebbe se nessuno è degno di me? In questa Divina Città di Tai Ah si radunano innumerevoli membri d’élite, eppure nessuno di loro è niente di che. Sì… preferirei rimanere nubile a vita che lasciare che questi rospi abbiano un colpo di fortuna…”

Mentre parlava tra sé e sé, a causa del calore e dell’entusiasmo, la sua pelle si era arrossata.

Si girò un po’ di volte e ammirò il suo corpo perfetto a 360°. Allo stesso tempo, la formazione isolante che Dong’er aveva preparato per farle coltivare il Libro Infinito del Fuoco Sacro si era dissipata con il tempo.

Proprio mentre la formazione isolante si era dissipata e l’espressione di Luo Huo’er era ancora piena di narcisismo, all’improvviso ebbe la sensazione che qualcosa non tornasse.

Mentre si girava lentamente, notò non lontano da lei un giovane che indossava un abito di lino e portava una sciabola in spalla. Era lì sul posto con un’espressione sbalordita. La stava guardando con un sopracciglio alzato!

Luo Huo’er era estremamente scioccata!

Ci vollero un po’ di secondi prima che si coprisse il petto e urlasse: “Tu… tu… come sei entrato qui?!”

Luo Huo’er era imbarazzata e arrabbiata. Era già vissuta nel 69esimo piano della divina torre centrale per due anni. Questo campo di allenamento era condiviso tra tutti i residenti del 69esimo piano, ma in questi due anni, era stato praticamente il suo campo di allenamento esclusivo. Com’era entrato un uomo qui?!

“Eh…”

Yi Yun guardò la chiave a forma di piramide nella sua mano e la alzò lievemente. Intendeva…

Sono entrato usando la chiave per aprire la porta.

“Tu!”

Lo sguardo di Luo Huo’er bruciava di rabbia. Quando si ricordò delle parole che aveva detto tra sé e sé, si imbarazzò da morire. La formazione isolante si era già indebolita di molto prima che iniziasse a parlare. Data la percettività di un esperto, sarebbe stato molto facile sentire ogni suono da una distanza ravvicinata. Inoltre avrebbe potuto anche leggere le labbra di una persona.

“Da quanto tempo sei qui?!” Chiese stringendo i denti Luo Huo’er.

“Sono… appena arrivato…” Spiegò frettolosamente Yi Yun.

Luo Huo’er guardò la porta del campo di allenamento che Yi Yun aveva chiuso e, dalla sua posizione, Luo Huo’er poté stimare che questo ragazzino era qui da un po’ di tempo!

“Io… ti ucciderò!”

Luo Huo’er si infuriò e brandì subito una spada.

“Uh… Non essere imprudente!” Yi Yun sentì il suo intento omicida mentre si ritirava. Di sicuro era maledettamente sfortunato. Si era appena trasferito nella divina torre centrale e aveva già incontrato questo tipo di situazione aprendo la porta del campo di allenamento con la chiave.

“Non sapevo che ti stavi allenando qui. Non avevo intenzione di…”

“Tu!” Luo Huo’er era rossa per l’imbarazzo. Balzò in avanti e menò un fendente verso Yi Yun!

Questo fendente era accompagnato da raggi di lama e un’aura soverchiante. Prima che la spada potesse raggiungerlo, Yi Yun sentì i suoi pori contrarsi. Aveva la sensazione che diecimila spade avessero già raggiunto il suo corpo!

Che diamine!

Yi Yun era sbigottito. L’attacco della ragazza era troppo feroce. Anche senza usare la visuale del Cristallo Viola, poteva sentire l’energia devastante che proveniva dalla spada della ragazza. In confronto Li Hong non era nulla!

Sicuramente non sarebbe riuscito a sopportare quell’attacco. La ragazza probabilmente non aveva misurato la sua forza a causa dell’imbarazzo che si era trasformato in rabbia. Se fosse rimasto ucciso o ferito gravemente, costringendolo a letto per metà mese, sarebbe stata una grande ingiustizia!

Se non avesse potuto affrontare questo attacco, non sarebbe stato diverso da un suicidio. Non poteva evitarlo nemmeno se avesse voluto. Yi Yun non poté che imprecare. Come poteva essere così sfortunato?!

Nel panico, Yi Yun vide i raggi di lama avvolgerlo. Il seno della ragazza vestito di rosso stava balzellando con alterigia mentre brandiva la spada.

Visto che il suo abito era attillato e stava usando entrambe le mani per tenere la spada, non si poteva coprire il petto. Yi Yun così poteva vedere tutto chiaramente. Poteva anche vederle attraverso i vestiti, scorgendo il rossore tra la sua morbida pelle bianca.

Immediatamente, a Yi Yun venne un’idea e provò un po’ di rabbia. Dato che non poteva affrontare direttamente l’attacco, doveva vincerla in astuzia!

Guardò il seno della ragazza, lo indicò e gridò: “Bellezza, posso vederti le tette!”

“Ah!”

Luo Huo’er gridò per lo spavento e il qi di spada si dissipò in gran parte.

Una volta che il blocco del qi di spada si allentò, Yi Yun estrasse velocemente la sciabola Esercito di Mille e menò un fendente.

“Cha!”

Il resto del qi di spada di Luo Huo’er fu distrutto. Yi Yun poi usò velocemente la tecnica di movimento della Minuta Sottigliezza e si precipitò fuori.

Era apparso in un batter d’occhio di fronte alla porta del campo di allenamento e aprì la porta con un calcio. Fortunatamente, quando era entrato, non l’aveva chiusa a chiave. Se l’avesse fatto, la porta di tungsteno viola sicuramente gli avrebbe dato problemi!

Era più saggio scappare ora. Rimanere indietro sarebbe stato un suicidio. Le ragazze non erano creature ragionevoli, sopratutto quando erano infuriate.

“Peng!”

Dopo aver chiuso la porta, Yi Yun scomparì immediatamente.

Luo Huo’er stava brandendo la spada con una mano e con l’altra si stava coprendo il seno. Rimase nel campo di allenamento con fare stordimento.

Era infuriata e imbarazzata. Sembrava un gatto dal pelo ritto a cui era stata calpestata la coda.

“Maledetto ragazzino osceno. Se ti catturerò, ti ucciderò sicuramente!”

Luo Huo’er era già estremamente arrabbiata, ma la frase “Bellezza, posso vederti le tette” l’aveva fatta infuriare così tanto da farle stringere i denti.

Abbassò la testa e si guardò il petto. Il profilo del suo seno era completamente in vista a causa del suo abito bagnato. C’erano perfino delle parti di tessuto vagamente traslucide!

Questo la fece vergognare a morte!

Prima quella canaglia l’aveva sentita dire quelle parole narcisiste, poi le aveva visto il seno. Prima aveva detto che avrebbe preferito rimanere da sola per tutta la vita piuttosto che permettere che quei rospi avessero un colpo di fortuna. Ma un momento dopo era stata vista da un rospo!

“Quel maledetto rospo!” Luo Huo’er ansimò. “Sono stata anche stupida. Mi sono dimenticata che posso usare le leggi del fuoco per asciugare i miei vestiti!”

Visto che era accaduto tutto troppo velocemente, Luo Huo’er non aveva avuto l’occasione di riflettere. Si era dimenticata del fatto che aveva avuto un malfunzionamento del guardaroba perché i suoi abiti ora erano zuppi di sudore.

Ma anche se controllava molto bene le leggi del fuoco, ci sarebbero voluti comunque un po’ di secondi per asciugare il suo abito con le fiamme. Se avesse cercato di farlo più velocemente, i suoi vestiti avrebbero preso fuoco.

Quei pochi secondi erano stati sufficienti a lasciare che quella canaglia vedesse tutto!

Pensando a questo, Luo Huo’er si precipitò con rabbia fuori dal campo di allenamento.

“Peng!”

Luo Huo’er aprì con un calcio la porta della sua residenza: “Maledetta Dong’er, esci fuori ora!”

Luo Huo’er aveva una spada in mano e aveva una posizione minacciosa.

Durante la sua coltivazione, visto che non voleva che gli altri vedessero il suo Libro Infinito del Fuoco Sacro, Luo Huo’er avrebbe sempre preparato una formazione isolante e avrebbe lasciato che Dong’er facesse la guardia alla porta. Ma oggi la sua serva era scomparsa!

“Cosa… cos’è successo signorina?”

Dong’er alzò la testa e guardò Luo Huo’er con fare confuso. Le sue mani stavano ancora tenendo un panino che si era già quasi infilato in bocca. Così le sue parole erano smorzate.

Vedendo l'espressione arrabbiata di Luo Huo’er, Dong’er fece del suo meglio per inghiottire il boccone. Poi posò il panino in una scodella e la nascose dietro la schiena, come se comportarsi come uno struzzo la rassicurasse.

“Dovevi sorvegliare la porta e invece sei qui a mangiare?!” Chiese con furia Luo Huo’er. Arrabbiata, afferrò la scodella e la gettò a terra.

“Pa!”

Con un forte schiocco, la scodella si infranse.

Vedendo la scodella rotta e il panino che si era sporcato, Dong’er rimase sbigottita. Lacrime iniziarono a scorrere sul suo viso mentre si sentiva contrariata.

Dong’er non sapeva perché Luo Huo’er era di così cattivo umore.

Luo Huo’er aveva coltivato nel campo di allenamento per due anni. All’inizio Dong’er aveva sorvegliato la porta all’inizio. Ma in seguito, visto che non veniva mai nessuno, naturalmente si era rilassata. Dong’er era ancora giovane e Luo Huo’er a volte avrebbe coltivato più di venti ore in una volta. Naturalmente una bambina si sarebbe annoiata a morte a fare da sorvegliante.

Così occasionalmente sarebbe andata ad occuparsi di alcune faccende e la signorina non l’aveva biasimata per questo in passato…


