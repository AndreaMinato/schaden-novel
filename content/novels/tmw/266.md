---
weight: 266
title: Capitolo 266 - Granmaestra Yuehua
pubDate: 2024-05-21T10:46:59.443Z
tags:
    - tmw
---


Era stato preparato un tavolo di pietra per ogni apprendista nell’aula. Su ogni tavolo c’era un disco con una formazione usata per raffinare reliquie d’ossa della desolazione. C’erano delle rune iscritte sui dischi delle formazioni ampi 90 centimetri quadrati.

Accanto al disco c’era un mobile. Il mobile era un inventario, simile ad un anello interspaziale. Contenevano tutti grandi quantità di ossa della desolazione.

Le ossa della desolazione di solito erano estremamente grandi. Alcune bestie primordiali potevano essere lunghe cento o migliaia di chilometri. Le ossa di creature del genere sarebbero sembrate catene montuose. Perfino un Divino Maestro della Desolazione al livello di un saggio avrebbe avuto difficoltà a raffinare ossa così enormi.

Quando Yi Yun vide tutti i materiali più elementari necessari, si ricordò delle note riguardo alla Divina Tecnica della Desolazione che Lin Xintong gli aveva lasciato.

Il libro delle note era stato scritto da Su Jie. Su Jie aveva dato diciotto blocchi a Lin Xintong, che aveva lasciato il primo volume a Yi Yun.

All’inizio Lin Xintong non aveva appoggiato Yi Yun nel suo desiderio di apprendere la Divina Tecnica della Desolazione visto che era estremamente esigente in quanto a talento. Solo uno su diecimila avrebbero potuto apprendere la Divina Tecnica della Desolazione. Inoltre bisognava avere molte risorse per allenarla, e anche la guida di un maestro. Allora Yi Yun non rispettava nessuna di queste condizioni.

Yi Yun tuttavia aveva insistito ad apprenderla e così Lin Xintong aveva fatto un patto con lui. Se avesse ottenuto qualche ispirazione dalle note di Su Jie entro due anni, apprendendo i sigilli più elementari e il controllo dell’energia, allora Lin Xintong lo avrebbe aiutato ad apprendere la Divina Tecnica della Desolazione. Altrimenti Yi Yun avrebbe dovuto restituire il libro.

Le note di Su Jie erano troppo profonde per Yi Yun che era solo agli stadi iniziali.

Anche se Yi Yun aveva letto le note di Su Jie molte volte negli ultimi sei mesi, aveva appreso poco.

Era riuscito solo ad ottenere un quadro generale riguardo alla Divina Tecnica della Desolazione dal riepilogo del libro. Doveva ancora apprendere le basi e i dettagli.

Apprendere la Divina Tecnica della Desolazione avrebbe richiesto un po’ di sforzi, ma per Yi Yun sarebbe stato sicuramente più di beneficio che un danno.

Il Cristallo Viola poteva preparare l’energia più pura e ricca del mondo. Al momento Yi Yun poteva solo assorbire e inghiottire queste energie, ma sarebbe stato uno spreco limitarsi a questo.

Se avesse potuto usare i metodi della Divina Tecnica della Desolazione, avrebbe potuto manipolare questa energia. Sfruttare un particolare aspetto di vari tipi di energia avrebbe potuto rendere più facile il percorso di arti marziali di Yi Yun.

E se avesse padroneggiato bene la Divina Tecnica della Desolazione, sarebbe stato un buon modo per accumulare ricchezze.

Ora a Yi Yun mancava un maestro, un maestro che potesse guidarlo nel mondo della Divina Tecnica della Desolazione…

Mentre Yi Yun stava esaminando il disco della formazione, qualcuno gridò all’improvviso: “La Granmaestra Yuehua è qui!”

Così tutti interruppero ciò che stavano facendo e drizzarono le schiene.

Quando la porta si aprì, una donna con un abito di colore viola scuro da Divina Maestra della Desolazione entrò lentamente.

Questa donna non sembrava avere più di trent’anni. Aveva i denti bianchi, belle sopracciglia e un fisico perfetto, emanava un fascino maturo.

“Oh?”

Yi Yun ne fu sorpreso. Questa era la granmaestra Yuehua?

<em>Nota traduzione: in cinese non c’è una versione maschile o femminile di un sostantivo, per cui granmaestra (大师) può essere maschile o femminile. Probabilmente si immaginava un vecchio.</em>

Si aspettava una persona anziana come Su Jie. Non credeva che sarebbe stata una donna nel fiore degli anni. Solo dal suo aspetto, era difficile immaginare che questa donna fosse diventata una saggia quasi mille anni fa.

Innumerevoli ragazze sarebbero state ingelosite dalla sua capacità di mantenere uno splendido aspetto per più di mille anni.

In effetti, nel mondo dei guerrieri, ci sarebbero state molte donne dalle maniere e il portamento impareggiabili, che non solo avevano un talento eccezionale, ma erano anche così belle da poter seminare il caos tra città e paesi.

L’aspetto di una persona derivava il 30% della natura e il 70% dall’ambiente. Le signorine ordinarie di ricche famiglie molto probabilmente sarebbero state più belle di una ragazza povera. Questo perché avrebbero mantenuto un certo portamento e non avrebbero dovuto occuparsi di faccende domestiche. Per questo la loro belle e il loro fisico sarebbero stati di gran lunga migliori.

Ma non importava quanto fosse ricca una signorina del mondo dei mortali, non poteva competere con le donne d’élite del mondo marziale.

Queste ragazze avrebbero ereditato una buona stirpe dalla loro famiglia. Crescendo, si sarebbero nutrite di qi vitale del mondo e di ogni sorta di risorsa.

Questo avrebbe permesso a molte di loro di sviluppare i loro corpi quasi alla perfezione. La loro pelle sarebbe stata perfetta come giada bianca e il loro fisico si sarebbe sviluppato alla perfezione grazie al qi vitale. Non sarebbero state come le ragazze mortali, che sarebbero diventate troppo magre o grasse a causa dello scarso nutrimento.

Ad esempio la granmaestra Yuehua aveva un ottimo talento. Questo accompagnato al fatto che era ancora giovane quando era diventata una saggia, le aveva permesso di mantenere la sua giovinezza per molto tempo.

“Da oggi in avanti, sarò la vostra maestra della Divina Tecnica della Desolazione!”

Disse Yuehua senza molta emozione una volta che si posizionò di fronte al resto della sala, battendo lievemente le dita sul disco della formazione sul palco di pietra.

La sua voce era gentile, ma a causa della sua impassibilità, emanava un certo fascino.

Immediatamente molti dei giovani sotto il palco ne furono storditi.

Per giovani di sedici anni estremamente energici, il fascino di una donna matura sarebbe stato ancora più letale di quello di una ragazza.

“La maestra Yuehua è così bella! Sembra anche molto giovane.”

Alcuni trasmisero le loro voci in privato. Le guerriere tendevano ad essere tenere di più al loro aspetto. Nel mondo dei guerrieri, c’erano molti modi per assicurarsi l’eterna giovinezza.

“Per qualche anno insegnerò nella Divina Città di Tai Ah. Istruirò su tutto ciò che riguarda la Divina Tecnica della Desolazione. Se ne sarete capaci, potrete perfino imparare il mio Budda Lunare dalle Mille Mani!”

Quando Yuehua menzionò questa tecnica mistica, molti non poterono che sussultare.

Anche nel mondo dei Divini Maestri della Desolazione esistevano molte tecniche di coltivazione e mistiche. Erano usate principalmente per estrarre e raffinare l’energia.

Il Budda Lunare dalle Mille Mani era una serie di sigilli. Una volta eseguito, si sarebbe finiti con il vedere le ombre dei sigilli delle mani a causa dell’estrema velocità.

Questa era la specialità della Granmaestra Yuehua. Usando questi sigilli, era estremamente facile estrarre e raffinare ossa della desolazione!

Il Budda Lunare dalle Mille Mani era un’opportunità che la Granmaestra Yuehua aveva incontrato per caso durante una spedizione d’allenamento. Era anche il fondamento della sua Divina Tecnica della Desolazione. Era inaspettato che fosse disposta ad insegnarlo ad altri.

Ma era ovvio che soddisfare i requisiti della Granmaestra Yuehua sarebbe stato quasi impossibile.

“Questo Budda Lunare dalle Mille Mani molto probabilmente è stato preparato per Luo Huo’er. È inutile pensarci.”

La gente iniziò a trasmettere le proprie voci in privato. Il rapido arrivo della Granmaestra nella Divina Città di Tai Ah era l’equivalente dell’accettare Luo Huo’er come discepola. Aveva stabilito molti requisiti fatti apposta per Luo Huo’er.

Pensandoci, molti non poterono che provare delusione. Era improbabile che potessero imparare il Budda Lunare dalle Mille Mani.

In quel momento la Granmaestra continuò: “Tutti voi differite di molto in quanto a talento e fondamenta. Devo capire all’incirca cosa insegnare a seconda delle vostre attitudini. Ora vi darò due ore per usare il disco della formazione nei vostri tavoli e i materiali nel mobile. Scegliete la vostra migliore Divina Tecnica della Desolazione e mostratemela!”

Quando Yuehua finì di parlare, spostò gentilmente il suo abito viola e si sedette su una sedia.

Quando i giovani coltivatori sentirono queste parole, si entusiasmarono immediatamente. Specialmente quelli molto sicuri delle loro tecniche, cominciarono a sfregarsi le mani.

Stavano tutti pensando a come attirare l’attenzione di Yuehua all’inizio della lezione. In futuro, anche se non avessero avuto l’occasione di imparare il Budda Lunare dalle Mille Mani, almeno sarebbe stato più facile per loro vincere la borsa di studio. Questo avrebbe aiutato il loro allenamento.

Molti non vedevano l’ora di tirare fuori le ossa della desolazione dal mobile. Scelsero i materiali più adatti a loro e si prepararono a raffinare la reliquia con cui avevano fatto più pratica.

In quel momento però, nell’angolo dell’aula, Yi Yun rimase sbigottito.

Raffinare una reliquia della desolazione?

Non conosceva nemmeno i metodi di sigillo più elementari, come poteva raffinare un osso della desolazione?

Ciò che era scritto nelle note di Su Jie era roba che non poteva usare nemmeno nei suoi stadi iniziali.

Yi Yun tirò fuori alcune sezioni di ossa della desolazione, ma non riconobbe nessun materiale.

In quel momento, molti accanto a lui erano già indaffarati.

Erano tutti concentrati e stavano facendo del loro meglio. Yi Yun era l’unico a non fare niente. Questo lo fece risaltare.

Mentre Yi Yun era confuso, Yang Yuefeng stava per raffinare la sua specialità, la reliquia del Totem dei Sette Tesori. Questa reliquia aiutava a condensare un Totem. Poteva aumentare il tasso di successo nella formazione di un Totem pre-Yuan del 5%.

Questa era la migliore Divina Tecnica della Desolazione che poteva usare.

Era sicuro che non molti avrebbero potuto superarlo eccetto Luo Huo’er e una manciata di altri talenti.

Per quanto riguardava Yi Yun, come avrebbe potuto competere con lui quel rifiuto?

Yang Yuefeng gettò un’occhiata verso il giovane e notò che era confuso.

In effetti Yi Yun lo era davvero.

<em>Questo ritardato!</em> Pensò Yang Yuefeng. Se non fosse stato per la presenza della Granmaestra Yuehua, avrebbe già riso fragorosamente e avrebbe ridicolizzato Yi Yun.

La stupidità di Yi Yun aveva superato la sua immaginazione. Yang Yuefeng all’inizio pensava che potesse fare almeno qualcosa. Non si sarebbe mai aspettato che Yi Yun fosse davvero completamente ignorante riguardo alla Divina Tecnica della Desolazione, ma che fosse venuto a lezione per umiliarsi. Di sicuro era proprio un idiota!

Sfortunatamente, visto quanto era stupido, era improbabile che conoscesse il livello della reliquia del Totem dei Sette Tesori che stava per raffinare. Mostrare le proprie capacità di fronte ad un maiale sembrava inutile. Era davvero futile perdere tempo con una persona del genere.

Yang Yuefeng scosse la testa e non guardò più Yi Yun. Continuò a concentrarsi a raffinare la reliquia del Totem dei Sette Tesori. C’era un tasso di fallimento non insignificante quando si raffinava questo tipo di reliquia, così doveva concentrarsi per avere successo.

Non solo lui, anche Luo Huo’er aveva notato Yi Yun.

Vedendo che era rimasto immobile, divenne contenta.

Gongolò e disse tra sé e sé: “Questo rospo è troppo inferiore. Ha un talento decente nelle arti marziali, eppure è venuto qui ad umiliarsi. Non so davvero che intenzioni ha.”

Luo Huo’er presto smise di preoccuparsi di Yi Yun. Aveva già scelto la reliquia che avrebbe raffinato. Voleva mostrare il suo talento, facendo capire a tutti a che livello era la sua Divina Tecnica della Desolazione.

Yi Yun continuò a rimanere immobile e questo attirò l’attenzione anche di Yuehua. All’inizio la Granmaestra aveva pensato che si stesse preparando mentalmente, era normale che Divini Maestri della Desolazione rimanessero seduti in silenzio per un po’ prima di raffinare una reliquia.

Ma dopo quindici minuti, Yi Yun era rimasto seduto immobile. Yuehua si accigliò lievemente e si alzò per camminare verso di lui.


