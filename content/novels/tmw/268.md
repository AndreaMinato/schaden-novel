---
weight: 2680
title: Capitolo 268 - Prova
pubDate: 2024-05-21T12:46:59.445Z
tags:
    - tmw
---


I coltivatori si riempirono di entusiasmo quando sentirono che ci sarebbe stata una prova a fine lezione.

Se avessero potuto ottenere l’apprezzamento di Yuehua, avrebbero avuto l’occasione di imparare il Budda Lunare dalle Mille Mani oltre ad ottenere la borsa di studio.

Una tecnica mistica di quel livello era il sogno dei coltivatori presenti.

Yuehua disse: “Questi metodi d’estrazione elementari sono le basi di ogni sorta di tecnica mistica e delle sue varianti. Anche se sono definiti delle basi, non sono affatto semplici. Figuriamoci i principianti che hanno appena iniziato ad apprendere, perfino i Granmaestri che praticano da tempo la Divina Tecnica della Desolazione possono fare occasionalmente un po’ di errori. Ora spiegherò tutti i dieci metodi d’estrazione. Potete confrontarli con ciò che avete imparato…”

“Il primo metodo d’estrazione…” Yuehua iniziò la lezione. A volte avrebbe fatto una dimostrazione.

In quanto saggia, le sue capacità da Divina Maestra della Desolazione erano impeccabili. Tutti i coltivatori presenti appresero molto ascoltando la sua lezione. Lentamente molti degli aspetti su cui erano confusi divennero più chiari.

Durante la lezione, Luo Huo’er avrebbe ascoltato con tranquillità, dando occhiate furtive a Yi yun.

Voleva vedere come un sempliciotto avrebbe ascoltato una lezione divina.

Luo Huo’er all’inizio aveva pensato che sarebbe stato impossibile per Yi Yun capire. Pensava che si sarebbe accigliato con un’espressione costipata o che avrebbe sognato ad occhi aperti.

Una qualunque di queste due reazioni l’avrebbe resa soddisfatta. Tuttavia, quando lo guardò, stava ascoltando con un’espressione affascinata.

Teneva una penna con una mano e ogni tanto avrebbe preso appunti.

La memoria di un guerriero era eccellente e spesso sarebbe stata eidetica, ma di solito sarebbe successo se avesse avuto una comprensione elementare di ciò che apprendevano.

Se uno fosse partito da zero, allora sarebbe stato difficile per loro ricordare. Così carta e penna sarebbero stati utili in questo caso.

Vedendo Yi Yun rimuginare, scrivere o accigliarsi occasionalmente, Luo Huo’er rimase sbalordita.

<em>Perché questa canaglia la sta prendendo così seriamente? Sono sicura che non può capire, né apprendere la Divina Tecnica della Desolazione.’</em>

Luo Huo’er non sottovalutava Yi Yun, era solo perché aveva iniziato troppo tardi. Inoltre era una lezione di una Granmaestra, sarebbe stato quasi impossibile tenere il passo con lei.

Se non avesse potuto imparare, perché era così ostinato? Era stupido? Perché essere così testardi?

Alcune parti della lezione furono estremamente profondi. Perfino alcuni degli apprendisti non riuscirono a tenere il passo. Una volta che avessero perso il ritmo, era facile rimanere indietro.

I coltivatori presenti erano tutti adolescenti. Anche se erano diligenti, avevano ancora una mentalità immatura. Avrebbero avuto difficoltà a concentrarsi, specialmente quando gran parte della lezione diventava incomprensibile.

Era stancante per il cervello provare e capire le cose che Yuehua stava insegnando. Per un paio di minuti sarebbe andata bene, ma molti di loro non sarebbero stati in grado di continuare a farlo per più di un’ora.

Luo Huo’er si rese conto che alcuni avevano già perso la concentrazione e quando recuperavano la lucidità, non avrebbero più capito molte cose, non importava quanto cercavano di prestare attenzione.

Ma Yi Yun, che era una persona che non sapeva nulla della Divina Tecnica della Desolazione, rimase concentrato dall’inizio alla fine. Stava prendendo note velocemente senza battere la fiacca.

“Questo rospo…” Luo Huo’er non poteva capire la situazione.

Anche se sapeva di avere poche speranze, era comunque diligente…

Una persona del genere poteva toccare facilmente il cuore di una persona.

Inizialmente, l’atteggiamento di Luo Huo’er nei confronti di Yi Yun era stato di derisione e gongolamento, sperava di vederlo in difficoltà.

Ma nel corso del tempo, la serietà di Yi Yun cambiò l’impressione che aveva Luo Huo’er di lui. Alla fine non era giusto ridicolizzare una persona diligente.

Poteva essere facile ridere della stupidità di una persona determinata a sormontare un’impresa impossibile, ma se uno l’avesse fatto, significava che si stava allontanando dal successo.

La lezione di Yuehua continuò per due ore.

Molti dei coltivatori sentivano dolore la testa. Solo i migliori, come Luo Huo’er o Yang Yuefeng, potevano seguire Yuehua, ricevendo enormi benefici.

“Va bene, digerite ciò che vi ho appena insegnato. Tra dieci minuti terremo la prova.” Sentendo queste parole, molti iniziarono a diventare tesi.

Diversi giovani che prima erano molto sicuri di loro, avevano perso fiducia.

Ciò che Yuehua aveva insegnato era troppo profondo. Temevano che non sarebbero riusciti ad ottenere un buon risultato.

Vedendo così tante persone con espressioni amareggiate, Yang Yuefeng si entusiasmò. Adorava le prove. Voleva guadagnare una borsa di studio con questa prova e, allo stesso tempo, brillare. Voleva fare sapere a tutti quanto talento aveva nella Divina Tecnica della Desolazione!

Anche se era inferiore a Luo Huo’er, se fosse riuscito ad avvicinarsi alla sua posizione lavorando duramente, forse avrebbe ottenuto la sua attenzione.

Più ci pensava, più si riempiva di aspettative. Per quanto riguardava Yi Yun, si era dimenticato da tempo di lui.

Yang Yuefeng guardò ripetutamente Luo Huo’er, pieno di sicurezza.

Doveva lottare per il secondo posto!

“Va bene, ora vi consegnerò la prova!” Yuehua batté le dita sul leggio e zittì l’intera classe.

Molti ora trattennero il respiro mentre diventavano nervosi.

Yuehua tirò fuori rotoli di pergamene dal suo anello interspaziale. C’erano più di cento pergamene. Con un tocco di dita, le pergamene volarono di fronte ad ogni coltivatore. Queste pergamene erano fatte da pelle di bestia della desolazione ed erano completamente vuote.

In seguito, Yuehua fece un sigillo con la mano. Mentre una densa quantità di ombre apparivano attorno alle sue dita, creò più di cento sigilli che si trasformarono in rune dorate volanti!

La sala sotterranea non era molto luminosa, ma grazie alle centinaia di rune si illuminò immediatamente!

“Oh? Questo è il Budda Lunare dalle Mille Mani?”

Gli sguardi di molti coltivatori si accesero.

Era impressionante creare più di cento sigilli in un istante!

La gente esclamò.

Sentendo questo trambusto, Yang Yuefeng disse con sdegno: “Come può essere il Budda Lunare dalle Mille Mani? È solo qualche sigillo della mano che la maestra Yuehua ha fatto con noncuranza. Il Budda Lunare dalle Mille Mani è ancora più incredibile!”

Disse con riverenza Yang Yuefeng. La sua ambizione era aumentata durante la lezione. Anche lui voleva imparare il Budda Lunare dalle Mille Mani!

“Più incredibile…”

La gente deglutì e rimase in silenzio. La Divina Tecnica della Desolazione della Granmaestra Yuehua aveva da tempo superato la loro immaginazione.

I cento sigilli formati da Yuehua volarono di fronte ad ogni coltivatore, atterrando sulle pergamene vuote e fondendosi con esse.

Anche Yi Yun aveva ricevuto una pergamena del genere e le rune su di essa sembravano essere state scritte con una penna dorata.

“Ora potete scegliere un osso della desolazione di qualsiasi livello, estrarne l’energia e condensarla nella runa. Vi darò quindici minuti di tempo prima che raccolga i fogli.”

Il contenuto della prova menzionato da Yuehua era chiaro e semplice.

Anche se sembrava semplice, non era facile da fare. Le rune potevano sembrare piccole, ma erano state create da Yuehua. Non solo i percorsi avevano una grande capacità, erano anche complessi. Provare a conformarsi ai percorsi delle rune e poi riempirli lentamente usando il Potere della Desolazione era più facile a dirsi che a farsi!

Molti si accigliarono. Pensavano che fosse un’impresa impossibile.

Il contenuto della prima prova era davvero difficile!

Un po’ di persone non poterono che dare un’occhiata a Yi Yun. Pensavano che, grazie a questa canaglia che sarebbe finita all’ultimo posto, non importava che risultato avessero ottenuto, sarebbero riusciti almeno ad estrarre un po’ di energia. Ma Yi Yun molto probabilmente sarebbe rimasto lì impalato come un palo di legno.

“La maestra Yuehua è così gentile. Ha dato una pergamena anche a Yi Yun anche se lui non sa nulla…”

Molti di loro pensavano che fosse inutile dare una pergamena a Yi Yun. Pensavano che non avesse fatto distinzioni perché non aveva intenzione di ferire Yi Yun nell’orgoglio.

In quel momento, i migliori tra di loro come Luo Huo’er e Yang Yuefeng avevano già scelto le loro ossa della desolazione. Iniziarono anche ad estrarre energia da esse, trapiantandola nelle rune dorate.

Il livello di questa prova non era un problema per loro, specialmente per Luo Huo’er. Faceva piccoli movimenti con le dita, come se stesse suonando un piano. Tutti i suoi movimenti erano armoniosi come l’acqua di un fiume che scorreva.

La gente poteva vedere chiaramente il luccichio sotto le mani di Luo Huo’er.

Questa era la luce causata dalla condensazione del Potere della Desolazione. I metodi ei fenomeni manifestati dall’estrazione variavano da persona a persona visto che ognuno aveva un’affinità diversa con l’energia. Non importava davvero se il Potere della Desolazione avesse emesso luce visto che poteva accadere in ogni caso. Ma in generale era meglio emettere luce durante la condensazione.

In quel momento Yi Yun doveva ancora fare la sua mossa. Non poté resistere dall’aprire la sua visuale d’energia del Cristallo Viola.

Nella sua visuale, la luce del Potere della Desolazione era diventata più intensa. Yi Yun poteva vedere chiaramente puntini di luce seguire ogni movimento di Luo Huo’er mentre volavano nella runa dorata.

Precedentemente quando Yuehua stava facendo lezione, Yi Yun aveva ascoltato con attenzione. Anche il primo volume di note di Su Jie lasciato da Lin Xintong trattava di estrazione.

Prima Yi Yun non capiva molte cose, ma dopo aver ascoltato la lezione di Yuehua e vedendo la sua dimostrazione, la confrontò con le descrizioni del libro di Su Jie. Così cominciò a comprendere molti dettagli che precedentemente gli erano sfuggiti.

Grazie alla dimostrazione di Yuehua, Yi Yun poteva usare la sua visuale d’energia per vedere con chiarezza ogni sigillo che faceva. Poteva anche vedere come l’energia cambiava e si muoveva, permettendogli di capire bene.

Nemmeno gli altri apprendisti e perfino Luo Huo’er avrebbero potuto vederlo così chiaramente.

Unendo la teoria alla pratica, Yi Yun aveva ottenuto un’idea generale riguardo all’estrazione del Potere della Desolazione. Con l’aiuto del Cristallo Viola, estrarre energia dalle ossa della desolazione non era più difficile per lui.

Ripensando alle dieci teorie dell’estrazione del Potere della Desolazione, Yi Yun fece la sua mossa. Scelse un osso della desolazione di alto livello. Un grado del genere non sarebbe stato facile per un Divino Maestro della Desolazione apprendista!

In realtà se Yi Yun avesse voluto, avrebbe potuto estrarre energia dall’osso di una specie primordiale. Ma sarebbe stato troppo scioccante.

Dopo aver mosso lievemente le dita, Yi Yun stava estraendo rapidamente l’energia delle ossa della desolazione.

Nella visuale del Cristallo Viola, Yi Yun poteva vedere dei puntini luminosi simili a fate per tutta la classe.

Ma nessuno poteva vedere i puntini condensati dal Cristallo Viola.

Non importava quanto fosse maestosa questa scena, gli altri erano ciechi.


