---
weight: 27
title: Capitolo 27 – Malato
pubDate: 2023-06-03T14:09:48.022Z
tags:
    - tmw
---


Yi Yun assorbì l'energia delle ossa della desolazione di notte, riempiendo le sue riserve di energia. Di giorno avrebbe spiato l'allenamento del campo dei guerrieri, ascoltando di nascosto Yao Yuan che insegnava il Pugno costola di drago osso di tigre.

Il campo dei guerrieri non era un'area ad accesso limitato, era comune che la gente entrasse ed uscisse. Finché fosse stato attento, Yi Yun non sarebbe stato scoperto.

Dopo aver appreso le tecniche, Yi Yun sarebbe andato nella montagna posteriore per coltivare. Avrebbe digerito l'energia delle ossa della desolazione, combinandola con il suo organismo. Era un ritmo perfetto.

Con il passare dei giorni, lo stadio del Tuono di Yi Yun si consolidò sempre di più. Poteva rimanere sott'acqua per venticinque minuti, quasi quanto un delfino.

Circa un mese prima della selezione dei guerrieri del Regno Divino Tai Ah, un uomo che stava raffinando le ossa con Yi Yun si ammalò.

Anche se Yi Yun aveva assorbito quanta energia blu tossica poteva, alcuni puntini luminosi sarebbero entrati nel corpo degli altri, causando il cosiddetto "tifo".

Dopo che la prima persona si ammalò, anche Yi Yun si "ammalò" in modo estremamente grave.

Yi Yun non poteva più raffinare le ossa della desolazione. Secondo Jiang Xiaorou, aveva la diarrea, il viso pallido ed era estremamente debole. Jiang Xiaorou aveva dovuto giustificare la sua assenza per suo conto dato che era costretto a letto.

Zhao Tiezhu drizzò le orecchie per finire di sentire la descrizione di Jiang Xiaorou. Pieno di un senso di godimento, sorrise: "Oh cielo, diarrea? Viso pallido? Estremamente debole? Tsk tsk tsk, non era forte? Come può essere costretto a letto stavolta?"

Disse con un tono strano il tirapiedi. Jiang Xiaorou mostrò un'espressione fredda, come se fosse infuriata. Ma in realtà stava fingendo. Naturalmente sapeva che Yi Yun stava bene e stava fingendo di essersi ammalato.

"Tuo fratello era già un debole. Anche se morisse, non sarebbe niente di che. Ma il giovane maestro Lian ha buon cuore e mi ha dato le pillole!" Disse Zhao Tiezhu mentre tirava fuori con riluttanza una pillola rossa dalla sua tasca.

Zhao Tiezhu non aveva intenzione di dare la pillola a Yi Yun. Desiderava solo che morisse, ma non sapeva perché Lian Chengyu lo apprezzasse così tanto e gli avesse detto di passare il medicinale a Yi Yun. Doveva assicurarsi che il ragazzino la mangiasse.

Il giovane maestro Lian teneva così tanto in considerazione quel piccolo bastardo?

Zhao Tiezhu era turbato per questo.

"Il giovane maestro Lian è una così brava persona!"

"Il giovane maestro Lian è troppo gentile!"

Mentre gli uomini che raffinavano le ossa della desolazione si ammalavano uno dopo l'altro, molti si erano radunati per ottenere una pillola. Dopo aver visto Zhao Tiezhu tirare fuori la pillola leggendaria che poteva riportare la gente in vita, la gente iniziò a lodare Lian Chengyu.

Prima pensavano che Lian Chengyu li avrebbe ignorati. Ma vedendo che un ragazzino inutile come Yi Yun poteva ricevere un medicinale, avevano iniziato a pensare che anche i loro uomini forzuti a casa ne avrebbero ottenuto una.

In particolare Zhao Tiezhu teneva una borsa piena che sembrava contenere della pancetta. La gente divenne ancora più agitata. La situazione l'aveva resa frenetica in modo quasi incontrollabile.

"Lord Zhao, anche il mio uomo si è ammalato!"

"Lord Zhao, il padre del mio bambino è gravemente malato. Ha vomitato per tre giorni!"

Una folla si radunò attorno a Zhao Tiezhu sperando di ottenere una pillola e un po' di pancetta. I loro sguardi erano pieni di speranza, stavano quasi per prostrarsi di fronte al tirapiedi.

Zhao Tiezhu era contento perché gli piaceva essere adorato da una folla di gente. Pensò che il giovane maestro Lian fosse troppo generoso. Dare pillole così preziose e pancetta a questa povera gente comune era un tale spreco!

Zhao Tiezhu in origine avrebbe voluto mangiare di nascosto una delle pillole, ma Lian Chengyu lo aveva già avvertito, così aveva dovuto rinunciare all'idea. Il fatto che dovesse consegnare personalmente la pillola a quella scimmia di Yi Yun lo irritava tremendamente.

"Smettetela di fare storie! Finché siete davvero malati, ci sarà qualcosa per voi!" Zhao Tiezhu aprì la borsa di tela e, dopo aver tenuto conto del numero di persone, distribuì le pillole e la pancetta.

Tutti coloro che ricevettero una pillola e della pancetta lo ringraziarono a non finire: "Grazie Lord Zhao! Grazie Lord Zhao!"

"Per cosa mi state ringraziando. Dovreste ringraziare il giovane maestro Lian. Il giovane maestro Lian ricorderà i vostri sacrifici per la tribù. Finché lavorerete duramente per raffinare le ossa, il giovane maestro Lian e la tribù non vi deluderà."

Disse Zhao Tiezhu con un senso di conquista. Aveva l'illusione di stare rappresentando i superiori del clan tribale Lian. In effetti aveva la sensazione di essere una delle persone più importanti del clan.

"Sì, sì. Ringraziamo il giovane maestro Lain." Alcuni si inginocchiarono e si prostrarono verso il cortile del patriarca.

Zhao Tiezhu era contento del risultato. Aveva distribuito la maggior parte delle pillole e della pancetta. Rimanevano due pezzi di pancetta, uno era quello più grosso e l'altro era quello più piccolo.

Naturalmente aveva tenuto per sé quello più grosso. Quando Lian Chengyu gli aveva permesso di distribuire la pancetta, si era già riservato il pezzo più grosso per sé.

C'era una conta dei pezzi di pancetta, così sarebbe stato un problema se ne fosse mancato uno. Come soluzione, aveva tagliato un pezzettino dal secondo pezzo di pancetta più grosso.

Naturalmente era il pezzo più piccolo e lo diede a Jiang Xiaorou.

"Questo è tuo." Disse direttamente Zhao Tiezhu.

"Tu..." Jiang Xiaorou capì che il tirapiedi le aveva dato deliberatamente un pezzo molto piccolo, ma sapeva che era inutile discutere, così accettò il pezzo di pancetta.

Yun'er non aveva mangiato carne per molto tempo.

"Come sta tuo fratello?" Disse pigramente Zhao Tiezhu mentre teneva il pezzo di pancetta più grosso per sé.

"Non l'ho già detto?" Rispose bruscamente Jiang Xiaorou.

"Eheh, lascia che ti segua. Cosa posso fare, ho buon cuore e mi preoccupo per i cittadini." Disse Zhao Tiezhu mentre faceva una netta divisione tra lui stesso e la gente comune. La parola "cittadini" era estremamente irritante.

Per quanto riguardava il motivo per cui voleva vedere Yi Yun era per via degli ordini di Lian Chengyu, altrimenti non se ne sarebbe preoccupato minimamente. Zhao Tiezhu non capiva perché il giovane maestro stesse dando una tale attenzione a quella scimmia.

In realtà Lian Chengyu lo aveva solo con noncuranza e non se n'era preoccupato. Aveva grandi aspirazioni, desiderava diventare un signore assoluto e godersi innumerevoli ricchezze. Perché avrebbe dato attenzione ad una figura così irrilevante come Yi Yun?

Era solo curioso del motivo per cui il ragazzino non era ancora morto.

La prima volta era caduto da una rupe mentre raccoglieva delle erbe. Era riuscito perfino a scavare fuori dalla sua tomba.

La seconda volta gli era stata trasmessa del qi vitale fatale nel corpo, eppure non era ancora morto.

Lian Chengyu voleva sapere se Yi Yun sarebbe riuscito ancora a sopravvivere dopo la raffinazione delle ossa della desolazione che contenevano il veleno gelido e dopo aver assunto le pillole della Trasformazione del Sangue.

Per lui, Yi Yun era come uno scarafaggio. Anche se era un insetto piccolo e debole, aveva una vitalità estremamente tenace. Anche dopo essere stato schiacciato fino a fargli esplodere gli organi e non fosse più riuscito a muoversi, uno scarafaggio sarebbe potuto sopravvivere uno o due giorni senza cibo e acqua.

Yi Yun era simile. Anche se era così debole, era sopravvissuto a numerose esperienze letali.

"Peng!"

La porta del cortile fu aperta con un calcio. Jiang Xiaorou chiese con un tono arrabbiato: "Cosa stai facendo?!"

"Ahah, visito tuo fratello." Zhao Tiezhu avanzò impettito e vide Yi Yun a letto.

Il volto di Yi Yun era coperto di sudore. I suoi capelli erano bagnati ed erano appiccati alla sua fronte. C'era un vaso che sembrava contenere vomito ed emanava una puzza disgustosa.

"Dannazione, è pestilenziale!" Zhao Tiezhu si tappò il naso e passò la pillola della Trasformazione del Sangue a Yi Yun: "Non so davvero che ca**o di fortuna hai per poter ricevere un trattamento speciale dal giovane maestro Lian. Sei messo ancora peggio di un mendicante tra i mendicanti. Solo a guardarti mi sento male. Presto, mangia questa pillola!"

Yi Yun raccolse la pillola della Trasformazione del Sangue sulla sua coperta con un'espressione impassibile. Jiang Xiaorou si precipitò in avanti con una scodella d'acqua.

Quando afferrò la pillola, Yi Yun poté percepirne le proprietà energetiche.

Conteneva una quantità patetica di energia. Non era stata fatta usando erbe preziose, ma conteneva una sostanza davvero velenosa.

Un medicinale di buona qualità conteneva energia. La sua essenza si sarebbe diffusa nel corpo una volta che fosse stata consumata. Allora avrebbe guarito naturalmente le ferite, restituendo un po' di vita.

Ma una pillola di pessima qualità come questa non conteneva energia. Usava la sostanza tossica per stimolare il potenziale di una persona senza preoccuparsi delle conseguenze.

Così, anche se una persona poteva riprendersi velocemente dopo aver mangiato questa pillola, la durata della sua vita si sarebbe abbreviata di molto.

Naturalmente Yi Yun non avrebbe inghiottito un medicinale così dannoso.

Anche se Zhao Tiezhu lo stava guardando, non fu difficile per Yi Yun ingannarlo. Si mise in bocca la pillola della Trasformazione del Sangue e bevve una boccata d'acqua. Pareva che avesse bevuto molta acqua, ma quando Jiang Xiaorou allontanò la scodella, Yi Yun aveva risputato tutta l'acqua nel contenitore.

Sembrava che Yi Yun deglutisse a fatica, ma in realtà la sua bocca era vuota, così naturalmente non aveva inghiottita nulla.

Immediatamente dopo, Yi Yun avrebbe finto che il suo corpo fosse così debole da avere difficoltà perfino a bere e avrebbe tossito violentemente.

Jiang Xiaorou accorse con un fazzoletto per asciugargli la bocca. Mentre lo faceva, Yi Yun sputò la pillola della Trasformazione del Sangue senza lasciare tracce, lasciando il medicinale tra il tessuto.

Una volta piegato il fazzoletto, non si sarebbe potuto vedere nulla.

Zhao Tiezhu era pieno di disprezzo e impazienza, così non si sarebbe accorto di nulla. Se fosse stato presente, nemmeno Lian Chengyu l'avrebbe visto sputare la pillola.

Dopotutto Yi Yun aveva l'aspetto di un dodicenne. Chi avrebbe pensato che sarebbe stato capace di fare una recita simile?

"Ringrazia il cielo! Questa pillola non solo ti salverà la vita, ma ti renderà più energetico. È meglio che sembrare un debole pieno di malanni!" Dopo aver detto questo, Zhao Tiezhu uscì dalla loro casa.

Dopo che il tirapiedi se ne andò, Yi Yun esaminò la pillola della Trasformazione del Sangue con un lampo negli occhi. Questo Lian Chengyu era così crudele. Era pronto ad uccidere molte persone per raffinare quello scheletro di ossa della desolazione!

Questo mondo strano non era come la terra.

Sulla terra a volte si sarebbe parlato di come un ragazzino avrebbe portato un coltello a scuola per pugnalare a morte un'altra persona dopo un litigio. Questo tipo di situazioni erano rare e si vedevano solo su notiziari come Tencent.

Ma in questo mondo strano che ruotava attorno al potere, questioni del genere dove qualcuno poteva essere ucciso per aver detto un po' di parole, eh... Potevano essere ancora considerate questioni?

A causa dell'ordine pacifico sulla terra, uccidere era considerata una grave infrazione, ma quaggiù era una questione banale come macellare del bestiame.

In effetti molte volte non c'era bisogno di avere un motivo per uccidere qualcuno. A volte bastava non sembrare a posto…



