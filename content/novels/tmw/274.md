---
weight: 274
title: Capitolo 274 - Riconoscere una maestra in nome
pubDate: 2024-05-21T18:46:59.447Z
tags:
    - tmw
---


Quando Yi Yun le chiese dei suoi risultati, Luo Huo’er si incupì. I suoi risultati erano di gran lunga inferiori. Dirlo avrebbe dimostrato solo quanto era inferiore in confronto a Yi Yun.

“Huo’er, sai che risultato hai ottenuto?” Chiese Yuehua con un sorriso.

Luo Huo’er annuì con riluttanza: “Probabilmente ho riempito 138 rune alla perfezione. 20 tratti non sono stati riempiti completamente e gli ultimi 24 sono stati lasciati completamente vuoti…”

Luo Huo’er aveva descritto con precisione i suoi risultati. Yuehua annuì: “Esatto! Il punteggio del controllo d’energia di Huo’er è di 296 punti, ma Yi Yun è riuscito ad ottenere un punteggio perfetto, 364 punti. Anche se non ha raggiunto risultati sbalorditivi nel riempimento d’energia, solo il suo controllo gli ha fatto conquistare il primo posto!”

“Yi Yun, era davvero… la prima volta che sei entrato in contatto con la Divina Tecnica della Desolazione?” Yuehua guardò Yi Yun con occhi scintillanti.

Eccoci!

Yi Yun fece un respiro profondo e annuì comunque: “Sì! Era la prima volta che sono entrato in contatto con la Divina Tecnica della Desolazione.”

“Oh?” Lo sguardo di Yuehua brillò. Chiaramente dubitava delle parole del giovane!

“Ma…”

Yi Yun aggiunse velocemente: “Anche se non conosco la Divina Tecnica della Desolazione, ho ricevuto alcune indicazioni da un esperto per l’estrazione dell’energia!”

Per ingannare una persona come Yuehua, Yi Yun doveva mescolare un po’ di verità tra le menzogne. Se avesse detto solo falsità, Yuehua l’avrebbe smascherato facilmente.

“Esperto? Potrei sapere qual è il suo nome?”

Yuehua si incuriosì. Un esperto che poteva trovare un genio come Yi Yun non doveva essere una persona ordinaria.

“Questo…” Yi Yun esitò lievemente e sembrò esitante: “Non mi ha detto se potevo rivelare il suo nome, così preferirei non dirlo. Ma mi ha lasciato un libro… Questo libro descrive molte esperienze riguardo all’estrazione dell’energia.”

Yi Yun mescolò la verità con le menzogne e tirò fuori una pergamena nera.

Questo era il libro di note che Su Jie aveva dato a Lin Xintong. La prima pergamena tra le diciotto note di Su Jie descriveva il controllo dell’energia!

Visto che il controllo dell’energia era il fondamento della Divina Tecnica della Desolazione, era solo giusto che venisse descritta nella prima pergamena.

Circa sei mesi fa, Lin Xintong aveva lasciato a Yi Yun queste note prima di partire. Si erano accordati per un periodo di due anni. Allora, Lin Xintong aveva detto: “Se in due anni potrai capire qualcosa di quella pergamena, apprendendo i sigilli di base più elementari e come controllare l’energia… ti aiuterò ad apprendere la Divina Tecnica della Desolazione.”

“Oh? Questa pergamena…”

Le pupille di Yuehua si rimpicciolirono: “Posso dare un’occhiata?”

Yi Yun esitò. Dopotutto era qualcosa che gli era stato dato da Lin Xintong, non poteva passarlo ad altri con noncuranza.

Yuehua naturalmente capì. Non si arrabbiò e in effetti pensò che fosse una reazione appropriata. Rise: “Non guarderò il contenuto della pergamena.”

Così Yi Yun le consegnò la pergamena.

Yuehua le diede un’occhiata e la sua espressione divenne piena di emozioni contrastanti: “È davvero lui…”

Yuehua sospirò lievemente. Sembrava che si fosse ricordata di qualcosa. Ridiede la pergamena a Yi Yun e disse: “Capisco… Non mi aspettavo che avessi ricevuto indicazioni da lui…”

“All’inizio volevo chiederti di diventare mio discepolo, ma non mi aspettavo che avessi già un maestro.”

Yuehua provò rimpianto. Aveva visto due pezzi di giada, Yi Yun e Luo Huo’er. Tuttavia, viste le origini misteriose di Luo Huo’er, era probabile che avesse già un maestro. Perfino Yi Yun, una persona comune che proveniva dalle Lande Selvagge della Nuvola, aveva un maestro.

Era piuttosto ironico che, data la sua posizione, numerose persone avrebbero voluto diventare sue discepole, ma che non poteva accettare Yi Yun e Luo Huo’er come desiderava.

Yuehua pensava che i loro talenti fossero rari e che avrebbero avuto un grande futuro davanti a loro. Le sue discepole al confronto erano inferiori.

Dopo aver riflettuto un po’, Yuehua sospirò e disse: “Siete disposti a riconoscermi come una maestra in nome?”

<em>Nota traduzione: 准师 maestra in nome, letteralmente sarebbe “quasi maestra”.</em>

Una maestra in nome?

Yi Yun ne fu lievemente sbalordito. In questo mondo esistevano un po’ di tipi di maestri.

Come primo caso, c’era il maestro defunto. Dopo aver incontrato qualche opportunità e aver ricevuto eredità da una persona morta, un maestro del genere sarebbe stato definito un maestro defunto. Ad esempio, il proprietario della tomba della sciabola era diventato il maestro defunto di Yi Yun dopo che il giovane aveva ottenuto ispirazioni riguardo alle verità della sciabola.

Secondo, c’era il maestro. Un discepolo avrebbe concluso una cerimonia formale per riconoscere un maestro. Tipicamente si poteva accettare solo un maestro del genere in circostanze normali.

C’erano delle eccezioni. Quando la propria forza superava quella del maestro, il rapporto maestro discepolo sarebbe stato sciolto automaticamente, permettendo ad una persona di trovare un altro maestro.

Per quanto riguardava il terzo tipo, era il maestro in nome. Un maestro in nome non era ufficiale, ma lo si poteva seguire per apprendere ogni sorta di tecnica e arte marziale. Si potevano avere molti maestri in nome e non erano previste cerimonie formali per accettarne uno.

Tipicamente, una Divina Maestra della Desolazione al livello di un saggio come Yuehua sarebbe stata una maestra, e avrebbe accettato dei discepoli personali o in nome. Non sarebbe mai stata una maestra in nome.

Ma lo avrebbe accettato per Yi Yun e Luo Huo’er.

All’inizio, con solo Luo Huo’er, Yuehua non sarebbe stata disposta a degradare la sua posizione per essere una maestra in nome.

Tuttavia, visto che era apparso Yi Yun, non poteva più reprimere la tentazione. Accettarne uno non era diverso che accettarne due. Tanto valeva che diventasse una maestra in nome.

Questo perché il maestro di Yi Yun era Su Jie. Yuehua era consapevole della sua inferiorità, così essere una maestra in nome dopo Su Jie non sarebbe stato umiliante.

“La Granmaestra Yuehua è disposta ad essere la nostra maestra in nome?”

Yi Yun ne fu sorpreso. Sapeva il significato dietro una maestra in nome. Lo fece sentire lusingato.

<em>’Immagino che la Granmaestra Yuehua conosca il vecchio Su… In futuro probabilmente scoprirà che il vecchio Su non è affatto il mio maestro. Ma è un fatto che abbia ricevuto la pergamena del vecchio Su. Dato che non ho detto che l’ho riconosciuto come mio maestro e ho solo detto che ho appreso da lui, non può essere considerata una menzogna…’</em>

Dopo aver riflettuto, Yi Yun pensò che non ci sarebbero stati problemi e disse: “La ringrazio per l’apprezzamento Granmaestra Yuehua, sono disposto a riconoscerla.”

Yi Yun era ben consapevole della sua situazione. Poteva aver mostrato un talento impareggiabile, ma in confronto ad un saggio o a grandi fazioni del Regno Divino di Tai Ah, c’era un divario troppo vasto.

Aveva bisogno di risorse e di protezione.

Una fazione come la residenza reale Chu stava ancora cercando di attirarlo dalla sua parte facendogli firmare un contratto spirituale. Naturalmente non avrebbe accettato. In confronto, la Granmaestra Yuehua al livello di un saggio non gli aveva chiesto nulla, voleva solo accettarlo come discepolo, anche come una maestra in nome, per crescerlo.

Yuehua aveva già abbassato la sua posizione, così, se avesse rifiutato, sarebbe stato proprio un ingrato.

Yi Yun si inchinò come segno di riconoscimento. Luo Huo’er, che stava guardando accanto a lui, rimase stordita. Non sapeva se accettare o no.

Yuehua guardò Luo Huo’er senza nessuna insistenza. Immaginava che Luo Huo’er fosse molto preoccupata per lo più a causa delle sue origini.

Ma in realtà Yuehua aveva frainteso. A Luo Huo’er non importava di tutte queste regole e inutili cerimonie. Stava pensando che, se avesse riconosciuto Yuehua come maestra, sarebbe stata allo stesso livello di quella canaglia irritante, Yi Yun.

Non si sarebbero incontrati di frequente? Non sarebbe stato ridicolo?

“Huo’er, se non vuoi non importa.”

L’espressione di Yuehua rimase calma. In quel momento, Luo Huo’er strinse i denti e si inchinò dicendo: “Huo’er è disposta a riconoscerla!”

Yuehua mostrò un sorriso soddisfatto: “Bene, in futuro sarete compagni. Dovete prendervi cura l’uno dell’altra…”

Come poteva sapere delle questioni passate tra Yi Yun e Luo Huo’er? Tutte queste parole erano comuni osservazioni quando si accettavano discepoli, ma gli angoli della bocca di Luo Huo’er fremettero.

Che vita era questa? Lei e Yi Yun erano diventati compagni. La fece proprio rimanere senza parole. Nel campo di allenamento, dopo che Yi Yun aveva visto il suo seno e poi aveva detto quelle parole imbarazzanti, Luo Huo’er non si sarebbe mai aspettata che avrebbe avuto un rapporto del genere con lui un giorno…

Non sapeva proprio se ridere o piangere.

“Allora… è tutto per oggi. In futuro la tassa scolastica di Yi Yun sarà annullata. Se avete problemi con la Divina Tecnica della Desolazione, potete cercarmi quando volete.”

Mentre parlava, Yuehua tirò fuori due libri dal suo anello interspaziale. Ne distribuì uno a Yi Yun e uno a Luo Huo’er. "Queste sono le mie note riguardo alla Divina Tecnica della Desolazione. Potete prenderli e studiarli. Il libro di Yi Yun contiene gli argomenti più elementari, mentre quello di Luo Huo’er è un po’ più profondo.”

Yuehua era molto premurosa. Il talento di Yi Yun poteva essere allarmante, ma le sue fondamenta erano troppo deboli.

Il libro di note che Yuehua aveva passato a Yi Yun era stato preparato per apprendisti della Divina Tecnica della Desolazione molti anni fa. Così avrebbe potuto compensare la mancanza di fondamenta di Yi Yun.

“La ringrazio maestra.” Yi Yun accettò il libro e guardò Yuehua con gratitudine.

Yi Yun e Luo Huo’er si salutarono e uscirono dalla porta. Yi Yun notò l’espressione incupita di Luo Huo’er. Non sapeva cosa stesse pensando, ma chiaramente non era molto contenta.

Luo Huo’er era di fronte, mentre Yi Yun dietro. I due tornarono silenziosamente nei loro appartamenti.

Sfortunatamente, erano anche vicini, così anche i loro appartamenti erano nello stesso posto. Naturalmente dovevano fare la stessa strada.

I due rimasero in silenzio, rendendo l’atmosfera estremamente imbarazzante.

Yi Yun aveva la sensazione che, dato che erano compagni, non avrebbero potuto continuare così in futuro. Così tossì e cercò di fare un saluto per alleviare la tensione.

“Oh… ehi…”

Subito dopo che Yi Yun disse queste parole, Luo Huo’er si fermò immediatamente e si girò a guardarlo.

Sorpreso, Yi Yun si fermò.

“Cosa ehi? Chi stavi chiamando? In futuro sarò la tua sorella maggiore. La prossima volta che mi vedrai, dovrai gridare sorella maggiore! Hai sentito?!” Disse con ferocia Luo Huo’er e menò perfino il pugnetto per dimostrare la sua forza.

Dato che erano compagni, era naturale che dovesse essere la sorella maggiore. Non sembrava così male il pensiero che questa irritante canaglia avrebbe dovuto chiamarla sorella maggiore.

Anche avere un galoppino andava bene!

Avrebbe potuto portare oggetti, versarle il tè e fare altre faccende che le avrebbero reso la vita molto più facile.

Luo Huo’er la pensava così. Naturalmente non stava considerando cosa avrebbe potuto pensare Yi Yun o se si sarebbe opposto.

Così Luo Huo’er si rallegrò lentamente. Il suo visino cupo all’improvviso fu illuminato da un sorriso.

Vedendo il suo cambiamento di espressione, Yi Yun ci rimase di stucco. Non sapeva cosa dire.

Non aveva nemmeno detto una parola…

Questa ragazza, era impazzita…?


