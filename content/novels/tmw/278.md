---
weight: 278
title: Capitolo 278 - Viaggiare da Soli nelle Divine Lande Selvagge
pubDate: 2024-05-21T22:46:59.464Z
tags:
    - tmw
---


Per molti coltivatori della città, andare nelle Divine Lande Selvagge a cacciare era una questione importante. Le loro spedizioni spesso sarebbero durate per metà mese. Dovevano fare ogni sorta di preparativo per passare un lungo periodo fuori.

Non bastava essere forti per viaggiare da soli nelle Divine Lande Selvagge. Bisognava conoscere ogni sorta di abilità e tecnica di sopravvivenza per tornare vivi.

Prima di partire, Yi Yun spese altre 50.000 rune scaglie di drago per comprare un anello interspaziale più capiente rispetto a quelli che aveva ottenuto dai quattro signori bulli della capitale.

Poi passò un intero giorno a comprare vari rifornimenti.

Reliquie d’osso, medicine, dischi di formazione per proteggersi la vita, armi di ricambio e altro ancora.

Yi Yun comprò anche una mappa dettagliata dei dintorni della Divina Città di Tai Ah. Impiegò un po’ di tempo per familiarizzare con il terreno e ogni bestia della desolazione che avrebbe potuto incontrare. Alla fine della giornata, aveva capito i punti di forza delle bestie, i loro punti deboli, abitudini…

Tutto questo lavoro preparatorio doveva essere fatto alla perfezione. Ogni anno, il 99% dei coltivatori della Divina Città di Tai Ah che erano periti, erano morti mentre si allenavano nelle Divine lande Selvagge. Erano molti di meno quelli che venivano uccisi accidentalmente nelle battaglie dell’arena.

La maggior parte del tempo, queste conoscenze all’apparenza banali potevano salvare la vita.

Yi Yun di recente aveva sentito di un piccolo gruppo di tre coltivatori morti pochi giorni fa, avevano scambiato un serpente penetra cuore per un serpente dalla linea d’oro.

Entrambe le specie erano dorate, lunghe circa due metri e praticamente non c’erano differenze nel loro aspetto esterno. Ma un serpente penetra cuore era dieci volte più forte di un serpente dalla linea d’oro. Aveva anche un veleno fatale che, una volta fosse stato iniettato con un morso, avrebbe potuto uccidere anche un guerriero negli stadi iniziali delle fondamenta Yuan dopo cinque secondi.

Il serpente penetra cuore e il serpente dalla linea d’oro non potevano essere distinti usando il loro aspetto. La sola differenza tra i due stava nei loro comportamenti. Un serpente dalla linea dorata avrebbe serpeggiato di lato mentre si spostava in avanti, creando una traiettoria curva. Il serpente penetra cuore invece avanzava percorrendo una linea dritta.

Molti dei coltivatori nella Divina Città di Tai Ah non erano morti perché erano troppo deboli, ma principalmente a causa della loro imprudenza.

Il livello di Yi Yun non era male, ma era di gran lunga inferiore ai coltivatori tra i primi posti nella classifica della terra. Anche coltivatori in quelle posizioni della lista avrebbero rischiato di morire durante le spedizioni, così Yi Yun doveva stare attento.

Yi Yun non si sarebbe unito ad una squadra e si sarebbe allenato da solo. Così il rischio della spedizione sarebbe aumentato di molto.

Oggi il cielo era limpido e il sole brillava in alto nel cielo costellato di nuvole. Yi Yun portò tutti gli oggetti che aveva preparato e si diresse verso le Divine Lande Selvagge per allenarsi.

In passato Yi Yun aveva lasciato la Divina Città di Tai Ah per andare ad allenarsi nella montagna delle erbe numero sessanta. Allora aveva usato una formazione di teletrasporto.

Ma oggi stava passando dalla porta principale.

Quando raggiunse la porta della Divina Città di Tai Ah, guardò giù da un’altezza di 10.000 metri le vaste lande selvagge sotto di lui.

Le sconfinate terre della desolazione si fondevano con il cielo, sembravano maestose e antiche.

Catene di metallo nere delle dimensioni di un catino collegavano le parti frastagliate delle pianure decine di migliaia di metri sotto. C’era una vasta coltre di nebbia.

Questo era il percorso che conduceva nelle Divine Lande Selvagge. Per difendersi dalle orde di bestie, l’entrata della Divina Città di Tai Ah era una barriera naturale che avrebbe permesso ad un uomo di respingere tutti i nemici.

Yi Yun fece un respiro profondo e balzò. Atterrò lievemente sulla catena.

Poi Yi Yun posò una corda robusta sulle catene e scivolò giù con l’aiuto della gravità tenendosi alle estremità della corda.

Usare una corda per scendere da un’altezza di 10.000 metri era così veloce da sembrare quasi una caduta nel vuoto.

Yi Yun sentì l’ululato del vento alle orecchie mentre vedeva antiche bestie della desolazione avvicinarsi a lui.

Le divine lande selvagge erano esistite per chissà quanti anni. Nelle profondità di questi territori, c’erano chissà quanti tesori segreti. Allo stesso modo, aveva anche sepolto chissà quante ossa di membri d’élite del passato…

Ma ora Yi Yun avrebbe usato i suoi piedi per esplorare questa terra.

“Boom!”

Yi Yun atterrò. A causa dell’estrema velocità, quando atterrò sollevò un polverone.

Le terre della desolazione di fronte a lui erano coperte da chiazze d’erba sparse. Le pianure erano di colore nero e costellata da molte rocce. C’erano anche molti alberi antichi forti e alti che svettavano all’orizzonte.

Yi Yun guardò verso una certa direzione e cominciò a correre.

Un guerriero ordinario avrebbe scelto una velocità appropriata quando correva per le Divine Lande Selvagge. Non si poteva essere troppo veloci, non perché fosse stancante, ma perché si poteva rischiare di venire colti di sorpresa da una bestia della desolazione in agguato. Se uno non fosse stato abbastanza vigile, avrebbe potuto ricevere un attacco a sorpresa.

Non era raro nella storia della Divina Città di Tai Ah che ci fossero esempi di coltivatori che avevano corso troppo velocemente ed erano finiti accidentalmente nella tana di una bestia della desolazione, alla fine non era rimasto nemmeno un pezzo del loro cadavere.

Ma non potevano nemmeno andare troppo lenti. Visto che le Divine Lande Selvagge erano troppo vaste, essere troppo lenti avrebbe fatto sprecare molto tempo. Ci si poteva perdere molte occasioni esplorando solo una piccola area.

Yi Yun prima usò una velocità normale per coprire decine di chilometri per poi aumentare il passo. Allo stesso tempo, usò la visuale d’energia del Cristallo Viola.

Nel suo campo visivo, ogni forma di energia tornava nel suo stato originale, senza lasciare modo di nascondersi alle creature.

Con il Cristallo Viola, Yi Yun non doveva spendere troppo tempo ad essere vigile.

Non c’erano molte bestie della desolazione da uccidere attorno alla Divina Città di Tai Ah. Le creature avrebbero temuto l’energia della città e così sarebbero fuggite lontano.

La destinazione di Yi Yun era l’Abisso del Meteorite. Le leggende dicevano che, decine di milioni di anni fa, un’enorme stella di fiamme Yang era caduta dal cielo, precipitando nelle Divine Lande Selvagge. Aveva spaccato una catena montuosa lunga decine di migliaia di chilometri, creando un abisso profondo.

Quell’abisso era diventato l’Abisso del Meteorite!

Quando la stella era caduta, le sue fiamme Yang erano divampate per le Divine Lande Selvagge, bruciando innumerevoli quantità di bestie della desolazione fino alla morte. Nemmeno le specie primordiali sarebbero sopravvissute se si fossero avvicinate al centro dell’esplosione. Sarebbero state ridotte in cenere all’istante!

Dopo decine di milioni di anni, le terre si erano riprese dalla distruzione lasciata dalla stella caduta. Tuttavia l’Abisso del Meteorite aveva lasciato un’enorme cicatrice nelle Divine Lande Selvagge.

La stella si era fusa con l’Abisso del Meteorite. Anche se le fiamme Yang che si erano diffuse per le terre si erano spente, c’erano ancora arcobaleni di fiamme Yang nelle profondità dell’abisso. Tutto il qi Yang nel raggio di milioni di chilometri era radunato qui!

Così c’era un gran numero di bestie della desolazione dell’elemento Yang nell’Abisso del Meteorite.

L’attributo che aveva scelto Yi Yun per coltivare il Totem delle Diecimila Bestie era il puro Yang.

Così l’Abisso del Meteorite era la prima destinazione di Yi Yun.

Ma data la sua forza, non avrebbe osato avventurarsi nel profondo dell’abisso. Poteva solo uccidere le bestie della desolazione nel perimetro esterno per condensare il suo totem.

Yi Yun volò in avanti con il vento che fischiava nelle sue orecchie.

Dopo aver attraversato un grosso tratto di pianure, trovò la prateria. L’erba era alta circa la metà di una persona e si chiamava erba della stella gelida.

Le foglie dell’erba della stella gelida portavano rugiada che si era formata nel corso degli anni. La temperatura di questa rugiada era al di sotto del punto di congelamento, ma non diventava ghiaccio. Se un mortale avesse attraversato queste pianure, pochi passi l’avrebbe lasciato congelato a causa della rugiada.

Yi Yun radunò qi vitale e fece circolare il qi e il suo sangue, per aumentare il calore del suo corpo.

Poi si precipitò nelle praterie. Le perle brillanti di rugiada riflettevano la luce del sole appariscente. Bagnarono Yi Yun, ma il giovane sentì solo un po’ di freddo e non influenzò i suoi movimenti.

Usando tecniche di movimento perfette e la visuale d’energia del Cristallo Viola, Yi Yun attraversò il terreno complicato come un’aquila nel cielo e, a volte, un pitone in agguato.

Lungo la strada, Yi Yun incontrò alcune bestie della desolazione. Ad esempio il pitone spettrale che si nascondeva decine di metri sotto le pianure o una tigre dai tre punti in agguato sulla cima di una collina. Yi Yun le aveva individuate tutte usando la visuale del Cristallo Viola, permettendogli di evitarle prima.

Il suo obiettivo era chiaro. Era di uccidere bestie della desolazione del puro Yang, per assorbire il loro potere e il loro sangue, e condensare un totem.

A meno che non ci fossero state bestie della desolazione preziose lungo la strada, Yi Yun non si sarebbe fermato.

L’Abisso del Meteorite era molto lontano. Yi Yun riuscì a farsi strada con cautela e furtività. Solo quando il sole morente fu inghiottito dall’orizzonte e iniziarono ad apparire le costellazioni che Yi Yun si fermò.

Era arrivato in una pianura spoglia. La brezza notturna soffiava, facendo rotolare i ciottoli e turbando costantemente la quiete della notte.

La notte era ancora più pericolosa nelle Divine Lande Selvagge. Yi Yun doveva dormire o meditare per recuperare le energie.

Yi Yun usò la sciabola Esercito di Mille e scavò velocemente una fossa in cui dormire. Posò con attenzione la paglia morbida, adatta a dormire, nella fossa.

Anche se i guerrieri erano robusti, il freddo della rugiada della stella gelida mordeva fino all’osso. Era inevitabile che un po’ di esso entrasse nel corpo di un guerriero, causando un po’ di danni inutili al qi e al sangue.

Yi Yun preparò un po’ di trappole attorno alla fossa e posò dei dischi di formazioni triangolari al loro interno.

Ogni disco era delle dimensioni di un pugno, conteneva una debole energia esplosiva. Questo era qualcosa che molti guerrieri avrebbero portato con loro quando viaggiavano per le Divine Lande Selvagge, la “formazione di ignizione”.

Questa “formazione di ignizione” non poteva uccidere le bestie della desolazione, ma poteva essere usata come avvertimento. Dopotutto i guerrieri avrebbero comunque allentato la guardia quando dormivano o meditavano. Invece alcune bestie sarebbero state molto abili nel nascondersi. Molti coltivatori spesso sarebbero morti nel sonno o mentre meditavano a causa di questi attacchi a sorpresa.

Dormire e meditare era indispensabile. Se uno fosse stato sempre vigile per molto tempo, avrebbe esaurito le sue energie mentali anche se non fosse stato attaccato, riducendo di molto la sua forza combattiva.

Così, per la maggior parte del tempo, queste convenienti formazioni di ignizione avevano la funzione miracolosa nel salvare la vita.

Dopo aver sistemato le formazioni di ignizione, Yi Yun tirò fuori una borsa di tessuto dall’anello interspaziale. Poi sparse tutta la polvere nella borsa.

Erano feci in polvere di bestie della desolazione di grado sovrano. Questa polvere avrebbe emesso un odore speciale che solo le bestie della desolazione avrebbero potuto individuare. Questo avrebbe fatto pensare alle creature attorno che quest’area fosse il territorio di una bestia della desolazione di grado sovrano, e così non si sarebbero avvicinate.

Dopo aver creato due livelli di protezione, Yi Yun indossò un’armatura di scaglie fine, si tenne la sciabola Esercito di Mille alla vita e l’arco Tai Cang alla schiena ed entrò nella fossa.

Non separarsi dalle proprie armi era un’abitudine che i guerrieri avrebbero avuto quando cacciavano. Nel momento in cui ci fosse stato trambusto, avrebbero potuto reagire rapidamente.

C’era ogni sorta di pericolo nelle Divine Lande Selvagge. Bisognava stare attenti.

Ma anche con tutte queste protezioni, era impossibile garantire che non andasse storto nulla…


