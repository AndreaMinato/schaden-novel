---
weight: 280
title: Capitolo 28 – Fingere
pubDate: 2023-06-04T14:09:48.022Z
tags:
    - tmw
---


Grazie alle pillole della Trasformazione del Sangue, tutti gli uomini che avevano contratto il "tifo" si ripresero nel giro di un giorno.

Dopo aver ricevuto l'elisir e la pancetta, naturalmente erano estremamente grati e lavorarono ancora più duramente per raffinare le ossa della desolazione.

Naturalmente Yi Yun era uno di loro. Il suo "recupero" era stato il più veloce perché doveva semplicemente asciugarsi il sudore finto, l'acqua che si era schizzato sul viso.

Così Yi Yun si diresse verso l'area dell'essiccazione del grano il mattino dopo come se fosse pieno di energia.

Dopo questo periodo di malattia, Yi Yun e il gruppo passarono dal turno di notte a quello di giorno. Questo si addiceva ai bisogni di Yi Yun dato che non poteva più apprendere molto altro dal Pugno costola di drago osso di tigre. Yao Yuan non aveva intenzione di insegnare le ultime posizioni, ma le prime erano già sufficienti ad occupare Yi Yun per un certo periodo di tempo.

Raffinare le ossa della desolazione di giorno rendeva più facile allenarsi di nascosto di notte tra le montagne posteriori.

"Ragazzino, ti senti meglio?" Chiese la signora della porta accanto. Aveva visto Yi Yun saltellare per la strada, come se avesse un eccesso di energia.

"Signora Wang, sto proprio bene! Grazie all'elisir del giovane maestro Lian! Il giovane maestro Lian è una così brava persona!" sorrise Yi Yun, con uno sguardo di gratitudine. Quando scese giù per la strada, si era vantato con gli altri dell'efficacia della pillola della Trasformazione del Sangue.

"Ottimo, ottimo!" Disse la signora Wang mentre notava quanto era energico, accertandosi che si fosse pienamente ripreso.

Per un adulto come Yi Yun, era piuttosto imbarazzante saltellare per la strada, ma dopotutto era un dodicenne agli occhi degli altri.

A questa età i ragazzini erano molto giocosi. Lian Chengyu l'aveva "notato" perché aveva pensato che fosse troppo maturo, diversamente da un ragazzino.

Un dodicenne doveva comportarsi come un bambino. Se occasionalmente si fosse comportato in modo puerile, avrebbe rassicurato gli altri che non ci fosse nulla di anormale.

"L'uomo della mia casa voleva raffinare quella cosa, la zuppa di ossa, ma è un peccato che non ci sia riuscito. Di sicuro sei fortunato ragazzino." Disse con invidia la signora Wang.

"Ahah, signora Wang. Mi è rimasta ancora un po' di pancetta di quella che ho ricevuto. Te ne darò un pezzo stasera." Disse con noncuranza Yi Yun; non teneva così tanto a questo pezzo di pancetta desiderato da tutta questa gente comune.

In realtà Yi Yun ne aveva tagliato un pezzettino per darlo in pasto ad un cane. Naturalmente quel cane non apparteneva a Yi Yun perché una famiglia povera non aveva i mezzi per crescere un cane. Anche se li avessero avuti, il cane sarebbe stato da tempo macellato e mangiato.

Nell'intero clan tribale Lian, solo il campo dei guerrieri ne crescevano un po', erano tutti cani da caccia. Visto che c'erano poche bestie selvatiche vicino a questa terra, cercare conigli senza cani da caccia sarebbe stato come cercare un ago in un pagliaio.

Yi Yun aveva dato la carne ai cani perché temeva che Lian Chengyu avesse avvelenato la pancetta. Anche se era improbabile, Yi Yun doveva essere cauto.

Dopo aver visto che il cane stava bene, Yi Yun aveva permesso a Jiang Xiaorou di cucinarla.

Yi Yun non si era goduto il sapore della carne da tantissimo tempo. Tuttavia il sapore della pancetta non era così buono, sembrava che fosse stata stagionata per troppo tempo. La carne era dura e sapeva di legno. Si sentiva solo il sale e mancava la fragranza della pancetta.

Jiang Xiaorou aveva insistito a lasciarla al fratello e si era rifiutata di mangiarla. Yi Yun aveva dovuto insistere molto per convincere Jiang Xiaorou ad inghiottire un boccone.

Yi Yun non mangiò molto. Appese perfino la carne rimasta al muro.

Yi Yun aveva come obiettivo la selezione dei guerrieri del Regno Divino Tai Ah; così non gli importava questo pezzo di pancetta insapore. Aveva sentito da Jiang Xiaorou che la signora Wang della porta accanto si era presa cura di loro in passato, specialmente negli anni dopo la morte della madre di Yi Yun. Jiang Xiaorou esauriva sempre il cibo prima della distribuzione delle razioni e se la signora Wang non avesse dato loro un po' di cibo, sarebbero morti di fame da tempo.

Era un grosso debito di gentilezza, dopotutto pochi avrebbero ceduto il loro cibo agli altir in questo mondo. Era molto più difficile che dare in prestito dei soldi sulla terra.

Così dare questo pezzo di pancetta alla signora Wang era giusto.

"Come... come puoi farlo. Ragazzino, tu e tua sorella state crescendo, è stato difficile per te ottenere questa carne. Non posso accettare!" Disse con fermezza la donna, facendo provare emozioni contrastanti a Yi Yun.

In questa tribù povera e arretrata, nonostante ci fosse molti cittadini ostinati e persone malvagie, esistevano ancora persone come la signora Wang che pensavano agli altri anche quando stavano morendo di fame.

Una terra del genere poteva produrre ogni tipo di persone.

"Signora Wang, anche Xiaoke sta crescendo. Anche se non la mangi te, ne avrebbe bisogno anche lei." La bambina della signora Wang, Zhou Xiaoke, aveva circa la stessa età di Yi Yun. Quando erano piccoli, di solito seguiva sempre Yi Yun.

Dato che Xiaoke stava crescendo ed era piena di vita, e in seguito alla resurrezione di Yi Yun, i due avevano interagito molto di meno.

"Signora, non dica altro. Vado ad occuparmi della zuppa di ossa." Yi Yun non aspettò la risposta della signora Wang e corse via.

"Questo ragazzino!" La donna scosse la testa, ma con un sorriso stampato in faccia.

Nell'area del patriarca della tribù, Lian Chengyu era al centro di un cortile di pietra, a praticare boxe.

Indossava un abito d'allenamento, fatto da un raro tessuto di seta che era difficile da trovare nel clan tribale Lian. Era davvero costoso. Questo vestito era morbido e soffice al tocco, ed era estremamente confortevole da portare.

Lian Chengyu camminava in cerchio a varie velocità. Quando era lento, sembrava un vecchio che si esercitava di mattina, ma quando era rapido pareva un ghepardo a caccia.

Per tutto il processo, lo sguardo di Lian Chengyu era concentrato sulle sue dita. Le sue braccia erano come un serpente che si insinuava tra gli alberi, rendendo difficile determinare dove avrebbe lanciato il suo attacco.

Zhao Tiezhu rimase in silenzio vicino, in attesa che Lian Chengyu finisse il suo allenamento.

Finalmente lo terminò dopo mezz'ora.

Tenne le mani ai fianchi e sputò una freccia di respiro. Quest'aria volò lontano senza dissiparsi.

Sputare una freccia d'aria era il simbolo dello stadio del Vigore, ma il respiro di Lian Chengyu non era più così semplice. Era potenziato dal quinto livello del Sangue Mortale, lo stadio del Raccoglitore di Qi. Lian Chengyu era capace di radunare il qi vitale dell'ambiente nel suo corpo, così non sputava solo aria, ma anche qi!

"Splendido! Assolutamente splendido!" Gridò Zhao Tiezhu quando vide che Lian Chengyu aveva finito. Il suo sguardo si accese mentre iniziava ad adularlo.

"Questa forza, questa abilità, tra la selezione dei guerrieri tra due mesi il giovane maestro diventerà un cavaliere del Regno Divino Tai Ah!" Zhao Tiezhu lo lusingò di nuovo. La forza di Lian Chengyu in effetti non era male. Per avere un'ambizione del genere, doveva avere i mezzi per farlo. Aveva raggiunto il quinto livello del Sangue Mortale l'anno scorso, così i pochi pugni che aveva lanciato sembravano appartenere a quelli di un esperto.

"Basta str***ate, come va la raffinazione delle ossa della desolazione?"

"Tutto sta andando normalmente! Dev'essere normale!" Disse Zhao Tiezhu battendosi il petto con una mano. "Quella gente misera era estremamente grata dopo aver ricevuto la pancetta e le medicine del giovane maestro. Desiderano poter raffinare le ossa per tutto il giorno!"

"Mmh... Dà loro un po' di residui di erbe allora." Disse con noncuranza Lian Chengyu. I residui delle erbe non valevano più nulla per lui. All'improvviso Lian Chengyu chiese: "Giusto, cos'è successo a Yi Yun?"

"Yi Yun..." Zhao Tiezhu mostrò uno sguardo sdegnoso: "Quel ragazzino si è ammalato un po' di giorni fa e gli è venuta la diarrea, ed era coperto di sudore. L'intera casa puzzava. Non era diverso da un mendicante."

"Se non fosse stato per la pietà del giovane maestro, sarebbe morto da tempo senza l'elisir! Ho seguito le istruzioni del giovane maestro e l'ho visto inghiottire la pillola con i miei occhi. Ma fortunatamente quel ragazzino ha ancora un po' di coscienza. In questi giorni è andato in giro a cantare le lodi per il giovane maestro, dicendo che è riuscito a riprendersi tutto grazie alla medicina del giovane maestro!"

"Questo..." Lian Chengyu rivelò un lieve sorriso dopo aver ascoltato il resoconto di Zhao Tiezhu.

Questa tribù di vite miserabili, ognuno più sciocco del precedente. Pensava che ci fossero alcune persone astute come Yi Yun, ma sembrava che si fosse preoccupato troppo.

Era un bene che fossero stupidi perché gli avrebbe permesso di nascondere ulteriori incidenti in futuro.

"Rimani vigile. Più ci avviciniamo alla fine, più dobbiamo assicurarci che nulla nella raffinazione delle ossa della desolazione vada storto. Se la raffinazione avrà successo, ti ricompenserò. Se ci saranno errori, pagherai con la testa!" Lian Chengyu disse le ultime parole con un grande intento omicida, spingendo Zhao Tiezhu ad annuire incessantemente pieno di paura.

"Non si preoccupi giovane maestro. Rimarrò vigile giorno e notte, mi assicurerò che nulla andrà storto!"

.....

Zhao Tiezhu si affrettò verso l'area dell'essiccazione del grano. Yi Yun stava ancora tagliando legna con il suo solito ritmo tranquillo. Quando vide il tirapiedi, Yi Yun sorrise ma non lo diede a vedere, era vero che un idiota non era una minaccia.

"Che stai a guardare, vai a lavorare! Vuoi morire!" Ruggì Zhao Tiezhu e lanciò una grossa borsa. Quando la borsa fu aperta, ne uscì un'enorme pila di residui erbacei.

Erano gli scarti del bagno di Lian Chengyu.

"Questi residui erbacei sono una ricompensa per voi. Ci sono anche le medicine supplementari necessarie. Prendetele e bollitele nell'acqua. Immergetevi nell'acqua mentre è ancora calda, e vi drà grandi benefici. Maledizione, siete proprio privilegiati!" Zhao Tiezhu imprecò. Gli sguardi degli uomini si accesero e si precipitarono a prendere gli scarti delle erbe.

Naturalmente Yi Yun non ne ricevette nemmeno un grammo. Anche se fosse, Yi Yun non li avrebbe voluti. Perché avrebbe voluto i resti del bagno di qualcun altro? Dev'essere uno scherzo!

Yi Yun fece comunque finta di protendersi in avanti. Quando non ricevette nulla, si limitò a sospirare.

Vedendo che Yi Yun aveva reagito in modo così lento e sciocco, Zhao Tiezhu scoppiò a ridere. Questo idiota non poteva fare nulla nemmeno quando era di fretta, cos'altro poteva fare? Meritava di morire di fame!

Zhao Tiezhu se ne andò mentre gli uomini continuavano a raffinare le ossa della desolazione. Il processo di raffinazione consisteva nel radunare l'essenza delle ossa della desolazione nell'acqua del Fuoco Elementale per poi farla evaporare, permettendo all'essenza dissolta di cristallizzarsi.

Il punto di ebollizione dell'acqua del Fuoco Elementale era estremamente alto, così non era facile farla evaporare. Avevano dovuto bruciare moltissima legna. Gli uomini al comando della raffinazione avevano la pelle rossa a causa della bollitura.

Ma Yi Yun era un'eccezione. La sua pelle sembrava ancora quella di un neonato e le sue guance erano rosee. Questo colorito non era un risultato del fuoco, ma dell'assorbimento dell'essenza delle ossa della desolazione. Visto che era ben nutrito, il suo corpo rivelava un sano colorito.

Mentre Yi Yun guardava la schiena di Zhao Tiezhu, gettò un'occhiata verso l'enorme calderone. Aveva saziato di nuovo il suo appetito e non vedeva l'ora di sfogarsi nella montagna posteriore.

Era pieno di energia, ma i suoi pugni non potevano più aspettare!



