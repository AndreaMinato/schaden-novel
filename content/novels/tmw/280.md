---
weight: 2800
title: Capitolo 280 - Giovane Misterioso
pubDate: 2024-05-22T00:46:59.490Z
tags:
    - tmw
---


Yi Yun recuperò la seta nel baco e una porzione delle sue tossine il più velocemente possibile. Dopodiché prese un po’ dei suoi denti metallici, li ripose nel suo anello spaziale e usò la sua tecnica di movimento per correre nelle profondità delle lande selvagge.

Lo spazio era un grosso problema per i coltivatori che si allenavano nelle Divine Lande Selvagge. Si potevano rimuovere solo le parti più preziose di una tipica bestia della desolazione, altrimenti gli anelli interspaziali si sarebbero riempiti velocemente.

Mentre stava correndo, Yi Yun attivò di nuovo la sua visuale d’energia del Cristallo Viola.

Il Potere della Desolazione attorno assomigliava a delle onde mentre si increspava attorno. Yi Yun prestò notò dei puntini di energia in lontananza.

“Uno, due, tre…”

Ognuno di questi puntini naturalmente era un baco da seta nera mille piedi.

Yi Yun cambiò velocemente direzione, evitando un gruppo di bachi da seta mille piedi mentre si addentrava nelle lande selvagge.

Prima che il baco da seta nero mille piedi comparisse, Yi Yun aveva già dormito per quattro ore. Era già sufficiente per lui.

Anche se le notti nelle vaste lande selvagge erano pericolose, Yi Yun aveva la visuale d’energia del Cristallo Viola a guidarlo, così poteva evitare qualsiasi pericolo preventivamente.

Mentre correva velocemente, Yi Yun cominciò a percepire il totem che si stava condensando lentamente nel suo corpo.

Non sarebbe bastato uccidere solo un baco da seta nero mille piedi per condensare un totem.

Tuttavia Yi Yun poteva già sentirlo germogliare.

Un totem di un guerriero ordinario di solito sarebbe stato determinato una volta che fosse apparso, ma l’aspetto del Totem delle Diecimila Bestie sarebbe stato diverso, avrebbe rivelato una varietà di bizzarri cambiamenti.

Dalla sua forma embrionica al suo stato di formazione, fino al suo completamento, poteva mutare ed evolversi.

Non sapeva cosa sarebbe successo dopo una mutazione.

Yi Yun non vedeva l’ora di crearne uno, ma sapeva che nelle sue attuali condizioni, era ancora ben lontano dal poter mutare il suo totem.

Aveva solo fatto il primo passo della sua lunga marcia.

Nell’oscurità delle lande selvagge sconfinate, Yi Yun corse per chissà quanto tempo. Incontrò un po’ di bestie della desolazione appostate nell’oscurità, ma le evitò in anticipo.

Quando il primo raggio dell’alba si fece avanti tra l’oscurità, la terra distante era coperta da nebbia. Questa foschia cambiava costantemente ed emanava un pessimo odore.

Era miasma!”

Poi Yi Yun sentì il rumore di bolle che scoppiavano.

Vide una palude cupa e sconfinata davanti a sé. La lieve nebbia avvolgeva il fango.

La puzza pungente nell’aria aveva raggiunto il suo picco.

“È la palude Acquanera.” Yi Yun ripensò alle note del libro delle Divine Lande Selvagge. Il fango marcio e il miasma erano velenosi, più si andava avanti, più sarebbe aumentata la tossicità.

Specialmente il fango nero, che era molto simile ai fluidi del baco da seta nero mille piedi, era corrosivo.

In principio, una palude così tossica non avrebbe dovuto avere organismi viventi, ma stranamente crescevano piante acquatiche qui. Queste piante acquatiche facevano sbocciare fiori splendidi, creando un netto contrasto con il fango nero putrescente.

Yi Yun sapeva che erano i fiori del Sangue dei Cadaveri. Usavano i corpi come nutrimento e adoravano il miasma. I fiori del Sangue dei Cadaveri erano anche tossici.

Yi Yun avrebbe potuto usare il qi vitale per avvolgere il suo corpo, permettendogli di tollerare la natura corrosiva del fango, ma nel corso del tempo avrebbe esaurito rapidamente le energie.

La palude Acquanera si estendeva in lontananza. Yi Yun immaginava che avrebbe avuto bisogno di almeno un giorno e una notte per percorrere la palude.

Inoltre c’erano anche un po’ di bestie della desolazione, come l’antico coccodrillo acquanera. Se ne avesse incontrato uno, sarebbe stato nei guai!

“Devo fare una deviazione?”

Yi Yun si accigliò lievemente. Se l’avesse fatto, avrebbe dovuto viaggiare a lungo prima di raggiungere l’Abisso del Meteorite. Contando anche gli occasionali incontri con le bestie, ci sarebbero voluti almeno dieci giorni per terminare il viaggio.

Mentre Yi Yun stava riflettendo, all’improvviso vide qualcosa.

<em>Quello è…</em>

Yi Yun guardò con incredulità in lontananza. Lì, nel lieve miasma, un giovane vestito di verde stava cavalcando una mucca verde, avanzando lentamente.

Le zampe della mucca verde stavano passando sulla palude, ma non venivano macchiate dal fango.

Sul dorso della mucca c’era un giovane che portava un ottavino. Indossava un cappello a cono di bambù e suonava una musica melodiosa, influenzando il vento della palude. Un fiore del sangue di cadavere dopo l’altro ondeggiò al vento.

La palude tossica piena di pericoli all’improvviso si era trasformata in un santuario che irradiava splendore e fascino di primavera. Perfino gli splendidi fiori del sangue di cadavere sembrarono ammorbidirsi.

Yi Yun era scioccato. Una maglia verde, una mucca verde e un ottavino…

Questo giovane, vestito da pastore, lasciò un grande impatto nella palude acquanera.

Sembrava completamente fuori posto nelle sconfinate lande selvagge.

<em>Lui è…</em>

Yi Yun guardò il giovane a bordo della mucca avvicinarsi. Toccò l’impugnatura della sua sciabola Esercito di Mille e fece circolare il suo qi vitale.

Non poteva capire il livello del giovane. Sembrava una persona completamente normale. Anche dopo averlo esaminato con la visuale del Cristallo Viola, il giovane non sembrava avere immense quantità di energia. Il solo aspetto diverso in lui era che il suo corpo conteneva una splendida forza vitale colorata.

Quando il giovane vide Yi Yun, allontanò l’ottavino dalla bocca e gli sorrise: “Ciao.”

La voce del giovane sembrava una brezza di primavera.

Yi Yun non abbassò la guardia e annuì lievemente per reciprocare.

“Sei… un coltivatore delle Divine Lande Selvagge?”

Yi Yun sentì istintivamente la potenza del giovane. Ma questa persona sembrava avere circa 16 anni. Era difficile immaginare che ci fosse un talento del genere.

“Coltivatore?” Il giovane sembrò un po’ sbalordito e poi rise. Scosse gentilmente la testa: “No, non lo sono. Sono solo un turista che sta attraversando le Divine Lande Selvagge…”

<em>’Turista? Sta attraversando le Divine Lande Selvagge?!’</em>

Yi Yun ne fu allarmato. Dalla direzione che stava prendendo, probabilmente aveva appena attraversato la palude acquanera.

La palude acquanera era estremamente tossica, eppure poteva attraversarla tranquillamente. Tuttavia non fu questo aspetto ad allarmare di più Yi Yun.

Era spaventato perché la direzione in cui si stava dirigendo era chiaramente il Divino Regno di Tai ah. E le zone settentrionali da cui era venuto erano disabitate. Più a nord delle Divine Lande Selvagge c’erano terre della desolazione sconfinate. C’erano numerose bestie dormienti molto forti lì. Perfino i saggi umani dovevano scappare se avessero incontrato molte creature del genere!

Questo giovane aveva detto che stava solo passando per le Divine Lande Selvagge. Se proveniva davvero da nord, allora da dov’era venuto esattamente?

Non dall’altra parte delle divine lande selvagge, vero…?

Anche se Yi Yun era sconvolto, mantenne una superficie calma. Non disse un’altra parola. Questo giovane misterioso apparteneva ad un mondo diverso dal suo al momento.

O forse non era nemmeno un giovane…

“Beh… Sei proprio interessante.”

Il giovane guardò Yi Yun e ridacchiò: “Probabilmente ci incontreremo di nuovo.”

Dopo aver detto questo, continuò a cavalcare la sua mucca verde e andò oltre.

Tornò a suonare l’ottavino melodioso. La canzone allegra sembrò trasformarsi in realtà. Risuonava liberamente nel cielo blu costellato da nuvole bianche.

Anche gli avvoltoi nel cielo furono attirati dalla canzone e iniziarono a danzare nell’aria non lontano dal giovane.

Lontano nella palude, un pesce tossico dall’aspetto strano balzò fuori dall’acqua e sputò una bolla. Sembrava estremamente contento.

Queste forme di vita spaventose e detestabili sembrarono trasformarsi in spiriti felici. Questa scena lasciò una profonda impressione su Yi Yun…

Yi Yun guardò il giovane scomparire dalla sua vista. Aveva la sensazione che l’ottavino avesse un potere magico che poteva controllare i pensieri delle bestie della desolazione…

Quando il giovane aveva attraversato la palude acquanera, era stata come una passeggiata in giardino.

Era un obiettivo ovvio, ma le bestie della desolazione non avevano potuto individuarlo, ma… forse era stata la strana melodia ad impedire che venisse attaccato.

“Questo giovane di sicuro è strano. Ha l’abilità di controllare le bestie della desolazione… Perché si sta dirigendo verso il Divino Regno di Tai Ah?”

Mormorò Yi Yun. Il percorso delle arti marziali avrebbe rivelato ogni sorta di stranezza. Non c’era da meravigliarsi che una persona avesse la capacità di controllare le bestie.

Per quanto riguardava le intenzioni del giovane nei confronti del Divino Regno di Tai Ah, Yi Yun non ci pensò più. Adesso era preoccupato sopratutto di attraversare la palude acquanera.

Ci avrebbe messo troppo tempo a prendere una deviazione.

Yi Yun seguì il confine della palude e poi procedette per circa 15 minuti, all’improvviso si fermò.

<em>Oh?</em>

Nella sua visuale d’energia, una massa di energia nera era appostata sottoterra.

“Glu, glu.”

Nelle profondità della palude nebbiosa, apparì una traccia di movimento insolita. Il fango si sollevò mentre si stava sollevando una grossa bolla.

Un profilo nero apparì in mezzo alla nebbia…


