---
weight: 285
title: Capitolo 285 - Occupare il Posto
pubDate: 2024-05-22T05:46:59.491Z
tags:
    - tmw
---


Vedendo l’espressione agitata di Qiuniu, Yi Yun provò esasperazione. Non si era mai reso conto che a questa canaglia piaceva entusiasmarsi per le inezie.

Va bene, una tecnica mistica che nemmeno i saggi potevano padroneggiare sembrava un po’ ridicola…

“Yi Yun, perché hai scelto quella tecnica mistica?”

Chu Xiaoran lo trovava incomprensibile. Yi Yun aveva un talento sbalorditivo nei totem. Al suo stadio del Sangue Viola, era capace di condensare marchi della bestia al livello di signori umani.

Ma questo solo in confronto ai signori umani.

I veri saggi potevano uccidere bestie della desolazione ancora più forti e i marchi che avrebbero condensato sarebbero stati ancora più splendidi.

Inoltre i saggi avevano un potere spirituale superiore. Contando la loro esperienza, ispirazioni nelle leggi e tecniche mistiche, superavano di molto Yi Yun.

Ora, scegliere il Totem delle Diecimila Bestie sarebbe stato uno spreco di tempo per Yi Yun considerando che quella tecnica non poteva essere usata nemmeno allo stadio delle fondamenta Yuan, figuriamoci quello del Sangue Viola.

“Yi Yun, il marchio che hai condensato e assorbito è stato d’aiuto nel condensare il Totem delle Diecimila Bestie?” Chiese Chu Xiaoran.

“Una goccia in un secchio…” Rispose impotente Yi Yun. “Sembra che questa tecnica mistica sia proprio difficile…”

“È più che difficile!” Qiuniu rimase senza parole. Fratello Yi, hai un grande talento, non sprecare il tuo tempo. Non è troppo tardi per te cambiare tecnica mistica. Credo che non sarà un problema padroneggiare quelle tecniche mistiche di alto livello che possono essere coltivate allo stadio delle fondamenta Yuan!”

Qiuniu gli diede un consiglio sincero. Perfino Yi Yun stesso titubò. Forse la sua scelta era stata davvero un errore…

Fino ad ora, Yi Yun non aveva visto un bagliore di speranza nel padroneggiare il Totem delle Diecimila Bestie allo stadio delle fondamenta Yuan.

“Forse dovrei cambiare. La pensavo in modo troppo semplice.”

Yi Yun poteva già prevedere come avrebbe reagito il vecchio Cang. Avrebbe fatto un sorriso compiaciuto da prendere a pugni. Avrebbe potuto anche deriderlo dicendo: “Sapevo che saresti tornato. Ho molta più esperienza di te. Come potevo essermi sbagliato? È una grande virtù correggere i tuoi errori!”

<em>Quel vecchio…</em>

Yi Yun scosse la testa. <em>Lascerò che si senta compiaciuto.</em>

Anche se coltivare il Totem delle Diecimila Bestie era stato un fallimento, Yi Yun non provò rimpianti. Doveva fare tentativi del genere per capire.

Inoltre, una volta che fosse diventato un signore umano, non sarebbe stato troppo difficile coltivare il Totem delle Diecimila Bestie.

“Meglio così.” Chu Xiaoran annuì. Appoggiava la decisione di Yi Yun: “Ma di sicuro hai grandi aspirazioni. Una tecnica mistica che nemmeno i saggi possono padroneggiare ed è anche incompleta. Ho perso interesse solo leggendo la descrizione. Hai davvero scambiato le tue risorse per ottenerla. Solo il tuo coraggio mi riempie di ammirazione!”

Tutto dipendeva dalla persona. Se un coltivatore ordinario avesse scelto il Totem delle Diecimila Bestie, Chu Xiaoran avrebbe pensato che fosse impazzito, ma quando era Yi Yun a sceglierla, la sua valutazione sarebbe cambiata. Era diventato coraggio.

“Andiamo ad allenarci. Conosco un posto adatto!” Qiuniu rise e avanzò, facendo loro strada. Adorava combattere. A parte durante la competizione dei nuovi arrivati, aveva trascorso tutto il suo tempo nelle Divine Lande Selvagge ad uccidere bestie.

“Bene.” Fece da eco il resto.

Yi Yun scelse di rimanere nel gruppo. Aveva già intenzione di rinunciare temporaneamente al Totem delle Diecimila Bestie. Ora non c’erano più problemi nel seguire queste persone e sarebbe stato molto più sicuro.


Il gruppo passò attraverso una foresta di pietra e incontrò un po’ di bestie della desolazione che lanciarono attacchi a sorpresa, ma furono gestiti facilmente dal gruppo.

Il posto che Qiuniu aveva menzionato era una gola. Quando Yi Yun entrò nella gola, trovò un’energia di puro Yang molto più intensa rispetto agli altri luoghi. Sembrava una “vena spirituale” nell’Abisso del Meteorite.

Naturalmente non poteva competere con la Porta della Stella Caduta.

“Questo posto è proprio buono.” Mentre lo diceva, Yi Yun notò che c’erano altre persone.

Sembravano coltivatori della Divina Città di Tai Ah a giudicare dal loro abbigliamento. E la persona al centro indossava un abito viola del drago volante. Brandiva una spada viola e aveva una presenza tirannica.

Le persone attorno chiaramente veneravano il giovane che portava la spada viola. Sia le loro parole che i loro atteggiamenti erano estremamente rispettosi nei suoi confronti.

“È Yang Haoran!” Chu Xiaoran si accigliò lievemente.

I membri della famiglia reale avevano tutti Yang come cognome. Yang era anche un cognome importante nel Regno Divino di Tai Ah. Se uno avesse seguito i rami dei grandi clan, si potevano notare rapporti di sangue con la famiglia reale.

La famiglia di questo Yang Haoran era uno di questi clan. Anche se non era un reale, riceveva comunque un trattamento da reale. Inoltre poteva indossare un abito del drago volante a causa del suo talento sbalorditivo.

“Yang Haoran… Una delle persone più prominenti del terzo anno. Tra i primi cento nella classifica del cielo e appena sopra tra i primi cento della classifica della terra. Ha anche formato la sua associazione che si chiama Acero Viola. In quanto presidente, è una delle persone più influenti della Divina Città di Tai Ah.” Diss Chu Shan accanto a Yi Yun. Una persona come Chu Shan conosceva tutte le persone influenti in città.

Mentre Yi Yun e gli altri videro Yang Haoran, il giovane li vide a sua volta naturalmente.

Non fece nessun segno, ma i suoi tirapiedi avanzarono: “Andate via! Questa gola è nostra!”

Questi seguaci si erano uniti da tempo al clan di Yang Haoran. Data la reputazione tirannica della sua famiglia, spesso la facevano da padrone.

Qiuniu aveva un pessimo temperamento. Vedere questi pesce piccoli vantarsi lo fece incupire: “Chi siete? Avete il diritto di parlare con me? Questa gola non appartiene a nessuno. Chiunque può allenarsi qui. Cosa vi dà il diritto di cacciarci via?”

Qiuniu stava quasi per intervenire. In quel momento, Chu Shan si fece avanti e lo tirò indietro: “Fratellone Qiuniu, non litigare con loro. Dobbiamo solo andare altrove!”

Durante una spedizione, spesso era meglio non agire d’impulso. Yang Haoran era appena al di sopra dei cento posti nella lista della terra ed era negli stadi intermedi delle fondamenta Yuan, tutti loro insieme non sarebbero stati sufficienti a batterlo.

Naturalmente Qiuniu sapeva quanto era forte Yang Haoran, ma non riuscì a calmarsi. “Chu Shan, di cosa hai paura? Non è che può ucciderci!”

La Divina Città di Tai Ah proibiva ai coltivatori di uccidersi a vicenda. Il gettone d’identità che avevano dato conteneva una formazione speciale.

Il gettone registrava il numero di bestie della desolazione uccise da ogni coltivatore. A seconda della forza della bestia, avrebbero ottenuto un punteggio, che si sarebbe riflettuto nella classifica del cielo.

Se si fosse basato sui materiali, alcuni avrebbero potuto acquistare in privato materiali per salire di posizione, facendo perdere credibilità alla classifica del cielo.

Non solo, il gettone avrebbe segnalato se un coltivatore fosse stato ucciso da altri coltivatori. Una volta che fosse stato rivelato un fratricidio del genere, il colpevole sarebbe stato condannato a morte.

Non si poteva scappare a meno che uno non fosse rimasto nelle Divine Lande Selvagge.

E nelle vaste lande selvagge, anche se Qin Haotian era forte, non sarebbe sopravvissuto a lungo. Era praticamente un suicidio.

Proprio quando Qiuniu stava per spingere via la mano di Chu Xiaoran, sentì un ruggito terrificante. Un bue dorato caricò dalle profondità della gola proprio di fronte a Yang Haoran!

“Bue d’Oro Nero!” Qiuniu sussultò. Il Bue d’Oro Nero era molto potente. La sua pelle aveva una capacità difensiva elevata che superava quelle della formica metallica del fuoco. E, aspetto ancora più importante, il Bue d’Oro Nero non aveva quasi nessun punto debole.

Qiuniu non era sicuro di poterlo affrontare.

Yang Haoran mostrò un’espressione indifferente. Fece un passo avanti e fece un affondo!

“Cha!”

Brillò un bagliore d’oro viola. Yang Haoran aveva infilzato la testa del Bue d’Oro Nero. Il raggio di lama ridusse in poltiglia il suo cervello.

In seguito, Yang Haoran si abbassò con destrezza e il grande corpo del bue andò oltre per poi procedere diagonalmente e schiantarsi contro un macigno.

“Splash!”

Il masso collassò e il Bue d’Oro Nero era stato ucciso da Yang Haoran in un solo colpo!

“Ah! Il signorino è troppo forte. È stato come uccidere una gallina per lui. Troppo facile!” I lacchè si complimentarono subito con lui. Non erano venuti nell’Abisso del Meteorite per allenarsi. Erano solo seguaci, così lo lusingavano quando era necessario.

“Non vedi sciocco? Se il nostro signorino volesse uccidervi, lo farebbe con un solo attacco!” Disse con arroganza il tirapiedi a Qiuniu.

Qiuniu arrossì. Doveva ammettere che c’era ancora un grande divario tra lui e Yang Haoran!

“Sparisci velocemente! Il nostro signorino sta per completare l’evoluzione del suo totem. Questo posto è nostro!”

Anche se il nostro signorino non può uccidervi, potrebbe ferirvi gravemente. Questo non garantirebbe punizioni dalla Divina Città.”

Questi lacché continuavano ad insistere. Uno di loro indicò con fare provocatorio Qiuniu per poi girarsi. Credeva che Qiuniu e gli altri prima o poi avrebbero rinunciato.

“Non importa, andiamo.” Disse Chu Xiaoran. La giovane era naturalmente orgogliosa, così non avrebbe abbassato la testa. Ma in questa situazione non poteva fare niente.

Mentre stava per andarsene, notò che Yi Yun non si era mosso.

“Yi Yun?”

“Ah! Non c’è fretta.” Yi Yun sorrise. Questi lacché così arroganti avrebbero fatto infuriare chiunque, ma Yi Yun sembrava non essersela presa, né pareva avesse intenzione di andarsene.

“Yi Yun… Non dirmi che vuoi attaccarli? Questo Yang Haoran è negli stadi intermedi delle fondamenta Yuan!”

Chu Xiaoran aveva intuito che la forza di Yi Yun era aumentata nel corso di questi due mesi, ma non importava quanto fosse migliorato, non poteva competere con un genio negli stadi intermedi delle fondamenta Yuan.

Quando Yi Yun aveva sconfitto Li Hong, il livello di Li Hong si avvicinava appena alle fondamenta Yuan.


C’era un enorme divario tra il Sangue Viola e le fondamenta Yuan!

“No, conosco i miei limiti. Aspettiamo per un po’ e guardiamo.” Yi Yun mostrò un lieve ghigno.

Vedendolo, Chu Xiaoran sussultò in modo inspiegabile. In realtà Yi Yun stava sorridendo normalmente, ma agli occhi di Chu Xiaoran sembrava mostrare una tinta di perfidia.


