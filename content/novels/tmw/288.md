---
weight: 2880
title: Capitolo 288 - Tutt’uno con la Sciabola
pubDate: 2024-05-22T08:46:59.492Z
tags:
    - tmw
---


“Yang Haoran di sicuro è malvagio!” Yi Yun imprecò mentalmente.

Questa gola conduceva nelle profondità dell’Abisso del Meteorite. Logicamente parlando, Yang Haoran si sarebbe dovuto dirigere verso il perimetro esterno se avesse voluto andarsene dal canyon per poi trovare un posto per accamparsi per la notte.

Dopo aver incontrato una bestia della desolazione terrificante, sarebbe dovuto fuggire verso l’esterno. Se quel mostro non avesse voluto lasciare i confini dell’Abisso del Meteorite, forse sarebbe riuscito a sopravvivere.

Ma aveva fatto la scelta opposta, era tornato indietro.

Chiaramente Yang Haoran credeva di avere pochissime possibilità di scappare. Così aveva intenzione di usare gli altri come distrazioni per scappare.

“Yi Yun, cosa sta succedendo?” Chiese Chu Xiaoran. Ma proprio mentre lo chiedeva, non ci fu più bisogno che Yi Yun rispondesse.

Perché aveva visto Yang Haoran sfrecciare verso di loro. E dietro di lui c’era un enorme ragno dorato. Era coperto da strisce come una tigre e aveva tre occhi. Il suo intero corpo brillava.

“È un ragno a tre occhi?!” Chu Xiaoran ripensò alle informazioni che aveva e solo la specie del ragno a tre occhi era la più simile a questa creatura. Ma il ragno a tre occhi non aveva le strisce, né quel bagliore.

Che fosse una bestia mutata?

Chu Xiaoran sussultò. C’erano innumerevoli bestie della desolazione e molte varietà. A volte, dopo un incontro fortuito come l’aver inghiottito un tesoro o per altri motivi, alcune creature sarebbero mutate.

E la maggior parte delle mutazioni li avrebbe resi più forti!

All’inizio un ragno a tre occhi sarebbe stato già molto forte, una creatura con cui Chu Xiaoran non avrebbe potuto competere, figuriamoci una specie mutata!

Non c’era da meravigliarsi che Yang Haoran stesse fuggendo!

Erano in una gola e c’era solo una via. Se non avessero potuto seminare il ragno mutato, probabilmente sarebbero morti tutti qui!

“Non scappate. Fermiamoci e uniamo le forze per uccidere questo miserabile!” Gridò Yang Haoran da dietro. La sua voce arrivò ad intermittenza a causa del forte vento. “Stavo combattendo questo mostro, anche se non posso batterlo, non sono molto più debole di lui. Con il vostro aiuto vincerò! Se continueremo a fuggire, prima o poi ci ucciderà tutti quanti!”

Abbaiò Yang Haoran. Chu Shan quasi si fermò perché aveva senso. Ora stavano correndo verso l’area più profonda. Più fossero andati avanti, più il numero e la forza dei mostri sarebbero aumentati. Sarebbe stato un suicidio.

Se si fossero fermati a combattere, forse avrebbero avuto qualche possibilità di sopravvivere.

“Non credere alle sue parole!”

Nel momento in cui Chu Shan esitò, la voce tagliente di Yi Yun si trasmise nelle sue orecchie: “Vuole solo usarti per rallentare il mostro. Ti garantisco che ti supererà e sarà il primo a scappare se ti fermerai!”

Yi Yun poteva sentire il potere del ragno a tre occhi mutato usando la sua visuale del Cristallo Viola. Non era qualcosa che un gruppo di bambini come loro avrebbe potuto gestire!

Forse un signore umano avrebbe potuto gestire questa bestia.

“C’è una pozza profonda dieci chilometri più avanti. L’acqua è gelida e incredibilmente profonda. Potremmo scappare lì!” Disse con calma Chu Xiaoran mentre il gruppo stava fuggendo.

Era una guerriera che coltivava le leggi del ghiaccio, così aveva molta familiarità con i posti più gelidi dell’Abisso del Meteorite.

“Hai mai esplorato la pozza?” Incalzò Yi Yun.

“Non molto! Sono arrivata solo a qualche centinaio di metri di profondità. Più in basso c’è un’oscurità assoluta e non ho idea di dove conduca, così non sono andata oltre, potrebbe condurre ad un fiume sotterraneo!” Chu Xiaoran fornì velocemente la sua analisi.

“Dieci chilometri, dovremmo riuscirci. Rischiamo!” Yi Yun fece la sua decisione. Con la sua forza, avrebbero potuto coprire dieci chilometri in circa 100-200 secondi a tutta velocità!

Chu Shan e Chu Luo avevano l’aiuto della formazione ad aiutarli a tenere il passo. Sennò, nemmeno Yi Yun sarebbe riuscito ad occuparsi di loro perché non poteva nemmeno salvare sé stesso.

Yang Haoran li stava raggiungendo visto che era più rapido di tutti loro.

“Questo branco di piccoli bastardi è astuto. Ma è inutile, vi supererò tutti!” Yang Haoran strinse i denti. Sapeva anche lui della pozza gelida!

Dieci chilometri, otto chilometri, cinque chilometri…

La pozza si stava avvicinando sempre di più, ma il ragno a tre occhi mutato stava accorciando le distanze!

All’improvviso un’enorme scimmia nera apparì di fronte a Yi Yun e agli altri senza preavviso.

Era una Scimmia Sangue Blu!

Tutti rimasero scioccati. Precedentemente la bestia della desolazione che Yang Haoran aveva attirato usando un’erba speciale e poi ucciso era una Scimmia Sangue Blu!

Yang Haoran era forte, ma avrebbe dovuto lanciare un po’ di attacchi prima di riuscire ad ucciderla.

Per Qiuniu e Chu Xiaoran sarebbe stato estremamente difficile ucciderla. Le sue capacità difensive erano di gran lunga superiori a quelle della formica metallica del fuoco.

La formica metallica del fuoco aveva le antenne vulnerabili, ma una scimmia sangue blu non aveva punti deboli!

La sua improvvisa comparsa che li aveva bloccati era un incubo!

“Oh no!”

Il tempo era un fattore fondamentale. Chu Shan e Chu Luo provarono disperazione vedendo la bestia apparire!

Solo rimanere bloccati lì per un po’ di secondi avrebbe permesso al ragno a tre occhi di farli a pezzi! Perfino Yang Haoran avrebbe impiegato dieci secondi ad uccidere il mostro, così come potevano superarlo?

Mentre si stavano disperando, un’ombra scattò e si precipitò di fronte a loro. Yi Yun era balzato in avanti brandendo la sciabola Esercito di Mille!

In quel momento i suoi occhi erano pieni di intento omicida, ma era estremamente calmo. Ripensò alle 32 parole della tomba della sciabola. Le verità della sciabola erano diventate estremamente chiare proprio in quel momento.

<em>Boom!</em>

Il qi del sole radioso divampò da dietro Yi Yun, formando l’immagine magnifica della valle Tang. Come il ruggito di un drago e di una tigre, la sciabola Esercito di Mille sembrò diventare un’estensione del corpo di Yi Yun, diventando tutt’uno con lui!

“32 parole della verità della sciabola - Tutt’uno con la sciabola!”

L’intero corpo di Yi Yun e la sciabola divennero un raggio accecante che poi colpì la scimmia sangue blu!

La scimmia sangue blu ruggì cercando di tirare uno schiaffo verso Yi Yun!

La sua forza bruta era capace di fare crollare una collina con un colpo!

Ma Yi Yun fu troppo veloce. Così rapido che aveva già colpito la scimmia sangue blu prima che la creatura lo colpisse!

“Swish!”

Il fendente rosso sangue brillò mentre oscurava il cielo, come se avesse inghiottito la luce. Pareva l’unica cosa rimasta in questo mondo!

La scimmia sangue blu tremò e schizzò sangue dal suo corpo. L’attacco di Yi Yun l’aveva divisa a metà dalla testa ai piedi!

Sotto l’impatto delle onde d’urto, le due metà della scimmia sangue blu volarono via, impattando pesantemente sulle rocce.

Yi Yun e la sua sciabola avevano attraversato il corpo della creatura, coprendolo di sangue!

Oh?!

Qiuniu e Chu Xiaoran, che erano dietro Yi Yun, rimasero entrambi scioccati. Chu Shan e Chu Luo non potevano credere ai loro occhi. Precedentemente, Yi Yun aveva mostrato la sua forza uccidendo altre bestie della desolazione, ma per lo più era ricorso a trucchetti. Aveva attaccato i punti deboli delle creature. Non aveva mai fatto così, attaccando direttamente con un fendente e dividendola a metà nonostante il suo terrificante potere difensivo!

Perfino Yang Haoran, che stava correndo dietro di loro, sussultò.

Questo attacco era troppo terrificante. Nemmeno il suo attacco più forte avrebbe causato così tanti danni!

Naturalmente la forza d’attacco era solo un aspetto del potere combattivo. Yang Haoran aveva comunque i suoi vantaggi visto che Yi Yun non aveva un Totem, le ispirazioni nelle leggi e la sua stessa quantità di qi vitale. Anche così, inorridì comunque Yang Haoran!

La forza d’attacco di un guerriero dal Sangue Viola poteva raggiungere un livello del genere?

Yang Haoran pensò che, ora che lo aveva offeso oggi, probabilmente Yi Yun avrebbe cercato vendetta contro di lui.

Solo pensarlo riempì Yang Haoran di intento omicida.

“Yi Yun, stai bene?” Chiese Chu Xiaoran mentre usava la sua tecnica di movimento per correre.

Yi Yun aveva esaurito le forze dopo quell’attacco. Questa era la sua mossa più forte che poteva usare dopo aver cercato di capire le verità della tomba della sciabola negli ultimi due mesi!

La via della sciabola aveva l’assassinio come suo nucleo. Con una mentalità invincibile, si poteva diventare invincibili sotto ogni altro aspetto!

L’aspetto più terrificante delle 32 parole della verità della sciabola era i suoi attacchi. E con il qi del Sole Radioso ad alimentare queste verità, senza dubbio massimizzava i danni dell’attacco!

Ma… all’attuale livello di Yi Yun, consumava troppo qi vitale!

Solo questo attacco aveva esaurito circa metà del suo qi vitale, rendendogli difficile continuare a combattere.

Se il suo livello di coltivazione avesse raggiunto lo stadio delle fondamenta Yuan, allora avrebbe potuto usare lo stesso attacco dieci volte senza problemi. Era anche per questo che non poteva affrontare esperti negli stadi intermedi delle fondamenta Yuan tra i primi centinaia di posti nella classifica della terra.

Dopo che Yi Yun uccise la scimmia sangue blu con un attacco, Chu Shan, Qiuniu e gli altri recuperarono coraggio. Caricarono verso la pozza gelata in un respiro di tempo!

In quel momento però Yang Haoran emise uno strano grido da dietro!


