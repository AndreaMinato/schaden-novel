---
weight: 290
title: Capitolo 29 - Aprire i Meridiani
pubDate: 2023-06-05T14:09:48.023Z
tags:
    - tmw
---


Con il passare dei giorni, Yi Yun aveva percorso praticamente tutta la montagna posteriore della tribù Lian.

Avrebbe raffinato le ossa di notte, sbirciato cosa facevano nel campo dei guerrieri di mattina e poi avrebbe trascorso il resto del giorno a coltivare. Solo al crepuscolo sarebbe tornato a casa per dormire per due ore.

La coltivazione era estremamente dura, ma fece aumentare drasticamente la sua forza.

La montagna posteriore era abbastanza lontana da quella delle erbe e, dato che era molto distante dal villaggio, pochi venivano qui di giorno. Di notte non c'era nemmeno un'ombra, così Yi Yun si allenava con tranquillità.

Quindici giorni dopo...

"Ah!"

Yi Yun ruggì mentre il suo corpo sfrecciava nel cielo. Era balzato oltre una roccia alta dieci metri!

Mentre l'aria sibilava nelle sue orecchie, ogni giuntura nel corpo di Yi Yun crepitò fragorosamente come il ruggito di un drago o una tigre!

"Tigre feroce discende dalla montagna!"

Yi Yun tese il suo corpo tenendo il suo piede premuto contro l'altra sua coscia, per poi scagliare un pugno!

"Twang!"

Il suo corpo emise un forte schiocco simile a quello di un arco. Il rumore era stato provocato dai tendini di Yi Yun! In confronto a Yao Yuan, questo suono era ancora più intenso!

"Crack!"

Un'enorme roccia si sgretolò di fronte a Yi Yun mentre la colpiva con un pugno!

Fessure simili a ragnatele apparirono per la pietra!

Non era una roccia ordinaria, era fatta di ferro nero. Era più forte delle rocce normali, ma oggi era stata fatta a pezzi dal pugno di Yi Yun.

"Chirp! Chirp! Chirp!"

Nella foresta, diversi uccelli volarono via per lo spavento. Tutti gli insetti e le rane si zittirono subito a causa dello shock!

In quel momento l'intera montagna era in silenzio. Solo le foglie e le piume degli uccelli cadevano a terra, o sulla testa e le spalle di Yi Yun.

Fulmine dal Nono Cielo, Schiocco d'arco fa cadere Stormi!

I miei pugni hanno raggiunto uno stato del genere!

Quando Yi Yun esercitò tutta la sua energia, le sue giunture sarebbero crepitate con forza, con un fragore; per quanto riguardava lo Schiocco d'Arco fa cadere Stormi, sarebbe stato possibile solo per un'oca ferita e sola. Perché perfino un arco da 540 chili avrebbe avuto difficoltà a fare crollare uno stormo.

Un movimento noncurante di Yi Yun emetteva crepitii. Le sue ossa erano forgiate come il metallo e i suoi tendini erano forti come costole di drago!

"Il mio attuale livello si è consolidato pienamente. È il momento di tentare di aprire i miei canali ed entrare nello stadio dei Meridiani!"

Il corpo umano aveva i meridiani, ma le persone ordinarie non li avevano aperti, così non potevano completare una circolazione per accomodare il qi vitale del cielo e della terra.

Quando un guerriero praticava le arti marziali, avrebbe tentato di liberare i suoi meridiani dopo aver completato il suo allenamento. Era il primo passo nella via delle arti marziali.

I canali umani consistevano in dodici meridiani normali e otto meridiani speciali.

I dodici meridiani regolari erano sparsi per gli arti di una persona. C'erano tre meridiani yin del braccio (polmone, pericardio, cuore), tre meridiani yang (grande intestino, triplice riscaldatore e intestino tenue), tre meridiani della gamba yang (stomaco, cistifellea, vescica) e tre meridiani yin della gamba (milza, fegato e rene).

Per quanto riguardava gli otto meridiani speciali, erano sparsi per il corpo. Quelli più importanti erano Ren e Du Mai.

Si trovavano nella linea dell'asse centrale di una persona e potevano essere considerati come una linea dritta.

La vena Ren era di fronte mentre la vena Du era dietro. Le due linee si legavano nel corpo di una persona passando attraverso il Dan tian e il punto Hui Yin. Come due corde che passavano attraverso i genitali, sostenevano il corpo di una persona.

C'erano canali rotti tra il Ren e il Du Mai. Quando venivano aperti, i canali rotti sarebbero guariti, formando una superstrada dove l'energia sarebbe potuta circolare pienamente. Così aprire Ren e Du Mai era un passo importante per liberare tutti i meridiani.

Nei racconti Wuxia che Yi Yun aveva letto precedentemente, c'erano diversi modi per aprire il Ren Mai e il Du Mai.

Per esempio Zhang Wuji aveva usato il grande spostamento del cielo e della terra per aprirli, mentre Xuzhu lo aveva fatto ereditando i poteri di Li Qiushui e Tonglao.

Includendo gli antichi libri di medicina, c'erano diverse note su come aprire il Ren e il Du Mai. Nel momento in cui fossero stati aperti, una persona sarebbe ringiovanita e il suo corpo sarebbe diventato più forte.

Un'apertura perfetta avrebbe preparato la strada per raggiungere uno stadio più elevato in futuro.

Yi Yun incrociò le gambe e si sedette. Iniziò ad accumulare energia per aprire i suoi meridiani!

Finché li avesse aperti, la forza di Yi Yun sarebbe stata circa allo stesso livello di un esperto impareggiabile di quei racconti Wuxia.

Nell'antica Cina, sarebbe riuscito a camminare su per i muri, sistemare ogni conto e decapitare il generale di un'intera divisione nemica.

C'erano due modi per aprire il Ren e il Du Mai. Uno era contare su aiuti esterni, mentre l'altro era dipendere da sé stessi.

Nei racconti ci sarebbero stati esperti impareggiabili ad aiutare il protagonista ad aprirli, aumentandone la forza. Era anche conosciuto come "trasferimento di potere".

Poteva essere veloce, ma non era il metodo appropriato. Era meglio coltivare da soli.

Naturalmente Yi Yun scelse il secondo metodo.

Nel Pugno costola di drago osso di tigre c'era scritto un modo per aprire i meridiani. Sedendosi a gambe incrociate, bisognava allungare il più possibile ogni respiro.

Una volta che un guerriero raggiungeva il terzo livello del Sangue Mortale, il suo respiro si sarebbe mescolato con l'energia accumulata nel suo corpo, facendo diffondere la circolazione come un incendio!

Yi Yun mandò deliberatamente quell'energia al suo Dan Tian e la compresse!

Il suo corpo si riempì di energia più volte. Il suo respiro aumentò in velocità, ma ogni respiro era più profondo del precedente.

Radunava l'essenza del sole e della luna e respirava il qi vitale del cielo e della terra!

Se qualcuno lo avesse guardato da una certa distanza, avrebbe visto Yi Yun circondato da un sottile strato di luce.

Specialmente sul suo petto. C'era un bagliore viola concentrato che si stava diffondendo lentamente per il suo corpo.

Questa era la luce che il Cristallo Viola dell'Origine emetteva dopo aver assorbito il qi vitale dall'ambiente attorno. Quando Yi Yun espirava, il Cristallo Viola nel suo cuore avrebbe assorbito l'energia vicina, aiutandolo ad aprire i meridiani.

Lentamente la luce viola attorno a Yi Yun divenne più densa. Questo bagliore assomigliava alle antiche leggende cinesi dell'Aura Viola dell'Est, il simbolo di un saggio!

Mentre l'energia si accumulava sempre di più, il corpo di Yi Yun iniziò ad emettere suoni che assomigliavano a ruggiti di draghi e di tigri. Il suo flusso sanguigno scorreva come un fiume potente, senza restrizioni!

Ad ogni respiro, l'aria attorno a Yi Yun vorticava rapidamente. Sembrava sbalorditivo come una balena che risucchiava l'acqua.

"Phew! Phew! Phew!"

Il respiro di Yi Yun divenne sempre più pesante. Ogni respiro si sarebbe radunato nel suo corpo, che pareva una barca agitata dalle onde.

Mentre il suo corpo si alzava e si abbassava, la sua energia cominciò a condensarsi.

I suoi tendini iniziarono ad emettere schiocchi, mentre la sua pelle pareva cuoio gonfio. Le sue ossa scrocchiarono.

Al suo picco, Yi Yun ebbe la sensazione di stare per esplodere. Controllò la sua energia e mandò il calore verso il suo Dan Tian, un'ondata dopo l'altra, come se stesse per infrangersi sulle rocce!

Yi Yun iniziò ad arrivare al suo limite. Quando i piccoli vasi sulla superficie del suo corpo furono sul punto di scoppiare, sentì un "boom". L'energia era esplosa. La roccia su cui Yi Yun era seduto crepitò e gli alberi nel raggio di cinque metri si spaccarono!

Yi Yun sentì il suo corpo afflosciarsi. Le sue narici, le sue orecchie stavano tutte sanguinando. Non era sangue fresco, era nero. Un sudore grigiastro e poltiglioso cominciò a fuoriuscire dai pori di Yi Yun.

Era fatta.

Il quarto livello del Sangue Mortale: i Meridiani!

Yi Yun capì di aver finalmente aperto i suoi meridiani, arrivando al livello di un eroe di un racconto wuxia.

Quando aveva letto quei racconti da giovane, Yi Yun aveva spesso sognato di diventare un uomo bello e coraggioso che poteva camminare su per i muri, difendere la giustizia e sé stesso.

Oggi finalmente aveva ottenuto quel potere.

Tuttavia, in questo mondo strano, l'energia era molto più ricca che sulla terra. Aprire il Ren Mai e il Du Mai sulla avrebbe reso una persona un maestro impareggiabile, ma questo solo perché lì non c'era qi vitale del cielo e della terra.

Ma in questo mondo non solo c'era il qi, ma anche il potere della desolazione, poteri psichici e altre energie misteriose che Yi Yun ancora non poteva capire. Questa energia era potente quanto l'energia nucleare sulla terra.

Questa energia era utilizzabile, così il quarto stadio del Sangue Mortale, i Meridiani, erano solo i primi passi lungo la strada delle arti marziali.

Yi Yun fece un balzo. Poteva vedere e percepire chiaramente l'ambiente attorno. Sapeva tutto quello che stava accadendo nel raggio di dieci piedi, ogni fruscio di foglia e movimento di verme era forte e chiaro per lui.

Poteva contare il numero di foglie che era caduto di fronte a lui con un'occhiata. C'erano trentadue foglie!

Con una chiara lucidità e una mente acuta, molti esperti di arti marziali avrebbero avuto una memoria eidetica. L'apertura dei loro meridiani avrebbe migliorato le capacità dei loro cervelli!

Dopotutto l'energia del Ren e del Du Mai passava per il cervello e così poteva migliorare la memoria e i tempi di reazione di una persona.

"Grandioso. Così grandioso!"

Yi Yun era davvero contento di questa trasformazione. Era avanzato alla perfezione al quarto livello dei Meridiani. Non solo, aveva sperimentato un'altra ripulitura del midollo.

I mortali mangiavano ogni sorta di cereali, riempiendo il corpo di impurità. Prima di raggiungere lo stadio del Sangue Viola, era necessario Ripulire il Midollo.

Più il processo veniva fatto in profondità, meglio era. Dato che l'aveva già fatto una volta, la pelle di Yi Yun era meno sporca della volta precedente.

Yi Yun si spogliò e saltò nel bacino d'acqua per farsi un bagno. Si tuffò fino a decine di metri di profondità e trattenne il respiro per circa venti minuti per poi tornare in superficie.

"Puah!"

Yi Yun emerse dall'acqua come un'enorme carpa, creando un'esplosione di gocce d'acqua.

Era completamente nudo. Yi indossò nuovamente il suo abito vecchio e umido.

Questi vestiti erano zuppi e si appiccarono alla sua pelle, delineando con chiarezza le curve del suo corpo.

Dopo giorni di duro allenamento, i muscoli di Yi Yun erano diventati più fermi e la sua forma era migliorata. Era anche diventato più alto, diventando un bel giovane.

Yi Yun emanava un'aura completamente diversa dopo aver raggiunto lo stadio dei meridiani.

Si mise su una grossa roccia, il suo corpo sembrava una spada nella sua guaina. Aveva una presenza tirannica. La debole luce lunare illuminava la sua pelle delicata, rendendola brillante come mercurio.

Non sembrava più un ragazzino povero e affamato.

Anche se sembrava una scultura non ancora finita, era più un diamante grezzo. Gli abiti che indossava erano cenci, ma non potevano nascondere la sua aura brillante.



