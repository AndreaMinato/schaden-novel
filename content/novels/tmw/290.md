---
weight: 2900
title: Capitolo 290 - Porta della Stella Caduta
pubDate: 2024-05-22T10:46:59.493Z
tags:
    - tmw
---


Grazie alla luce degli occhi rossi, il gruppo poté vedere appena i dintorni fino a cinque metri di raggio. Formarono un cerchio per fronteggiare il banco di pesci strani.

Yi Yun strinse con forza l’arco Tai Cang. In quel momento era estremamente calmo. Sapeva molto bene che sarebbe stato fatto a pezzi se li avesse affrontati.

“Ci sono tre mulinelli cento metri sotto di noi. Usando il mio arco come segnale, ci precipiteremo tutti lì quando tirerò la mia freccia. Tirate fuori l’oggetto più pesante nei vostri anelli interspaziali per accelerare lo sprofondamento. Allo stesso tempo fate circolare più che potete il qi vitale… forse potremo entrare nel mulinello…”

Al momento non c’era modo di scappare. Anche se il mulinello era pieno di pericoli sconosciuti, era meglio che rimanere sul posto e diventare cibo per pesci.

“Bene!”

Qiuniu e gli altri accettarono la proposta. Si concentrarono mentre aspettavano la freccia di Yi Yun.

Yi Yun fece un respiro profondo e mosse il palmo. Apparì un oggetto nella sua mano. Era… l’erba attira bestie!

Era stata lasciata da Yang Haoran e sarebbe stata ancora efficace per altre due ore. Dato che Yi Yun aveva deciso, sarebbe andato fino in fondo. Iniettò il suo qi vitale nell’erba attira bestie e fece uscire più che poteva tutto il suo odore!

Poi, il più velocemente possibile, Yi Yun mise l’erba attira bestie nella punta vuota di una freccia inseguitrice del vento. Tirò fuori il suo arco e incoccò il dardo, iniettandovi tutto il suo qi vitale.

“Peng!”

La corda vibrò con forza, emettendo un’esplosione tonante. La freccia inseguitrice del vento con l’erba attira bestie era stata tirata!

E la direzione in cui Yi Yun l’aveva lanciata era il posto dove stava fuggendo Yang Haoran!

L’erba attira bestie simulava l’odore dei tesori delle Bestie della Desolazione, così era molto allettante per le bestie della desolazione. Questi strani pesci esitarono per un po’ per poi nuotare verso l’erba attira bestie.

Questo banco di pesci strani nuotò verso la freccia fulminea!

“Scappiamo!”

Senza il bisogno che Yi Yun lo dicesse, Chu Xiaoran e gli altri attivarono il loro qi vitale, nuotando il più velocemente possibile verso il fondo alla pozza!

C’era ancora una piccola quantità di strani pesci dietro Yi Yun. A causa dell’improvviso tentativo di fuga di Yi Yun e degli altri, furono inseguiti.

“Qiuniu!”

Chu Xiaoran gridò e Qiuniu recuperò un enorme scudo dal suo anello interspaziale. Con il suo enorme scudo a guidare la carica, gli strani pesci furono ridotti del 75%. Non potevano più minacciarli con il loro accerchiamento.

Anche Chu Xiaoran tirò fuori una spada e menò fendenti eleganti. Il qi di spada creò un varco tra i cinque strani pesci che li bloccavano. Il gruppo continuò verso il fondo della pozza senza tregua.

Dopo essere affondati per decine di metri, sentirono un’intensa forza risucchiante. Non dovevano più nuotare perché ora il mulinello li stava risucchiando e non potevano più controllare la loro traiettoria!

La corrente era troppo veloce. Gli strani pesci si ritirarono quando incontrarono il flusso d’acqua. Ondeggiarono le code per riequilibrare i loro corpi e interruppero il loro inseguimento.

Per quanto riguardava Yi Yun, Chu Xiaoran e gli altri, erano come lemne in una tempesta. Avevano difficoltà a controllare i loro corpi, così furono risucchiati a gran velocità dalla corrente.

“Boom!”

Il gruppo entrò nel tunnel senza fondo. Il varco era completamente buio, così Yi Yun usò la visuale del Cristallo Viola per esaminare i dintorni. Il tunnel era ampio circa trenta metri e le pareti erano estremamente lisce. Venire risucchiati qui era come cavalcare un drago volante. Erano estremamente veloci e non potevano controllare dove andavano!

Questo tunnel sotterraneo non era dritto. Aveva numerosi rami. A causa della velocità delle correnti, Yi Yun non poteva controllare la direzione in cui stava andando. Dopo aver superato un ramo, Yi Yun rimase senza parole quando si rese conto che Chu Xiaoran, Qiuniu e gli altri, che erano accanto a lui, erano scomparsi. Era rimasto da solo!

Yi Yun fu turbato dall’oscurità sconfinata e dalla velocità d’accelerazione. Questa era la paura dell’ignoto. Non sapeva cosa lo aspettava in questo mondo sotterraneo.

“La corrente è così forte, così dovrebbe esserci un’uscita. Forse condurrà in un fiume o in un lago sotterraneo…” Yi Yun si consolò. Se questo mulinello non avesse avuto uscite, allora sarebbe morto qui.

La corrente turbolenta lo trascinò per circa quindici minuti prima che la corrente smise di essere fredda. Stava diventando più calda.

Perfino un guerriero non sarebbe riuscito a trattenere il respiro così a lungo. Così Yi Yun aveva esaurito da tempo il fiato che aveva. Poteva solo usare il qi vitale nel suo dantian per mantenere le sue funzioni vitali.

In quel momento sentì un forte rimbombo. Fu lanciato da una forza intensa. All’improvviso tornò la luce e, quando riaprì gli occhi, Yi Yun si rese conto di stare volando a mezz’aria.

<em>Sono fuori!</em>

Yi Yun fece un respiro profondo e si stiracchiò a mezz’aria. Era contento come un uccello che era tornato nel cielo.

Yi Yun si girò e si guardò indietro. Vide un enorme buco che sputava acqua, formando una scata.

E la cascata scioccò Yi Yun. Sotto di lui c’era un ammasso di nuvole rosse. La grande cascata stava scorrendo tra le nuvole rosse. Sembrava che fosse alta 30.000 metri.

Era davvero un paesaggio spettacolare!

“Phew.”

Yi Yun stava cadendo a gran velocità. Quando superò le nuvole rosse, sentì aria calda. Fu avvolto da qi di puro Yang, era decine di volte più ricco di quello della gola!

Anche se coltivava la Sacra Tecnica di Tai Ah, Yi Yun ne sentì la forza. Quando fu risucchiato al suo interno, ebbe la sensazione che si fosse acceso un fuoco nel suo dantian.

Così alta!

Dopo che Yi Yun superò le nuvole di fuoco, vide la vasta terra sotto di lui. Era ad un’altezza di almeno qualche migliaio di metri. Aveva iniziato a cadere da una rupe ripida.

Quando si avvicinò al suolo, Yi Yun tirò fuori l’arco e tirò una freccia dritta verso una roccia verticale. C’era una corda attaccata alla coda della freccia.

Con il potere del dardo, Yi Yun atterrò facilmente tenendosi alla corda.

Yi Yun si guardò attorno, era un mondo magnifico e misterioso.

Le nuvole rosse aleggiavano nel cielo.


I picchi delle montagne si estendevano ininterrotti ed era pieno di vita sotto le nuvole.

Vide anche gruppi di torreggianti alberi rossi.

Inoltre, in lontananza c’era una terra cremisi spoglia, le fiamme arrivavano fino al cielo. Sembrava un regno infernale.

C’era un chiaro confine tra la vita e la morte.

Da lontano risuonavano ringhi profondi di bestie che scuotevano il mondo.

Vedendo questa scena, Yi Yun sentì palpitare il cuore. Aveva difficoltà ad immaginare che ci sarebbe stato un mondo sotterraneo del genere qui!

Poteva essere così vasto un mondo sotterraneo?

<em>’È ancora l’Abisso del Meteorite…?’</em>

Questo pensiero passò per la testa di Yi Yun, ma in quel momento cadde una persona dal cielo.

Yi Yun alzò lo sguardo e vide che era Chu Xiaoran! Anche se il mulinello aveva diverse biforcazioni, molte delle diramazioni conducevano allo stesso mondo.

“Whew!”

Qi di spada squarciò l’aria mentre Chu Xiaoran prendeva in prestito il contraccolpo del qi per atterrare facilmente. Come Yi Yun, era rimasta scioccata da questo mondo.

“Questo posto…” Chu Xiaoran si accigliò. Confrontò la scena di fronte a lei con le informazioni che aveva. Lentamente capì dove si trovava.

“Temo che sia… la Porta della Stella Caduta!”

<em>La Porta della Stella Caduta?!</em>

Yi Yun ne fu scioccato. Ovviamente sapeva della Porta della Stella Caduta. Decine di milioni di anni fa, era caduta un’enorme stella nell’Abisso del Meteorite. Il nucleo era nella Porta della Stella Caduta e le pure fiamme Yang qui infuriavano sempre.

La Porta della Stella Caduta era il nucleo dell’Abisso del Meteorite. C’erano pochissime informazioni al riguardo nella Divina Città di Tai Ah. Questo perché i coltivatori ordinari non sarebbero mai entrati qui.

“Siamo entrati nella Porta della Stella Caduta? Non è un posto che si è formato a causa della caduta di un meteorite dallo spazio? Un meteorite ha formato un mondo?”

Yi Yun lo trovò incredibile. All’inizio pensava che, non importava quanto sarebbe stato grosso, il meteorite avrebbe solo creato un cratere più grande. Decine di milioni di anni dopo, anche se le fiamme di puro Yang fossero bruciate nel cratere, sarebbero solo sembrate un inferno pieno di fuoco.

Ma la scena di fronte a lui sembrava difficile da associare alla caduta di un meteorite.

Era un vasto mondo sotterraneo o in superficie?

Nel secondo caso, perché non l’aveva visto quando aveva guardato dall’alto l’Abisso del Meteorite?

Se fosse stato sottoterra, allora cos’era quel vasto cielo pieno di nuvole sopra la sua testa?

Chu Xiaoran disse: “Non è stato necessariamente un meteorite… è solo un modo per definirlo superficialmente. Ho sentito da mio padre che la stessa caduta forse era una caverna lasciata da un esperto impareggiabile. Decine di milioni di anni fa, questa caverna è caduta dal cielo, aprendo l’Abisso del Meteorite e la Porta della Stella Caduta…”

“Cosa?!”

Yi Yun ne fu davvero scioccato. Una caverna lasciata da un esperto impareggiabile?

Una caverna aveva creato l’Abisso del Meteorite? Aveva creato una fiamma di puro Yang eterna che aveva continuato a bruciare per decine di milioni di anni e formato un mondo così magnifico e affascinante?

A che sorta di livello era quell’esperto impareggiabile?!

A che sorta di livello sarebbe stata una caverna lasciata da un esperto del genere? Che tipo di eredità incredibile avrebbe lasciato?

“Non pensarci nemmeno.”

Chu Xiaoran sospirò e scosse lievemente la testa: “Fin dai tempi antichi, numerosi saggi del Regno Divino di Tai Ah hanno cercato di esplorare l’Abisso del Meteorite, sperando di vedere l’entrata di questa misteriosa caverna. Ma è stato tutto inutile. Così… è solo un’ipotesi che la stella caduta fosse una caverna. È impossibile capire se lo è per davvero.”

“Anche se fosse davvero una caverna, non importa quanto siamo fortunati, non potremo entrarci visto il nostro livello da membri della giovane generazione.”


