---
weight: 2910
title: Capitolo 291 - La Vibrazione del Cristallo Viola
pubDate: 2024-05-22T11:46:59.493Z
tags:
    - tmw
---


Nel corso di decine di milioni di anni, chissà quante persone potenti avevano cercato di esplorare la Porta della Stella Caduta, coprendo ogni centimetro di terreno probabilmente, ma… non erano riusciti a trovare l’entrata della caverna.

In tali circostanze, Chu Xiaoran non credeva che avrebbe avuto fortuna.

Chu Xiaoran disse: “Ci sono molte bestie della desolazione potenti nella Porta della Stella Caduta. La forza della maggior parte delle bestie supera la nostra immaginazione. Solo la pressione che emanano non è qualcosa che possiamo sopportare, figuriamoci affrontarle.”

“Ora è imperativo lasciare la Porta della Stella Caduta. Se siamo sfortunati, potremmo perfino morire qui…”

L’espressione di Chu Xiaoran sembrava seria. Attraversare la Porta della Stella Caduta sarebbe dipeso dalla loro fortuna. Le bestie della desolazione qui erano ancora più potenti del ragno a tre occhi mutato. Una volta che il gruppo fosse stato preso di mira da loro, era impossibile fuggire. Era praticamente un vicolo cieco.

Yi Yun annuì. Proprio quando fu sul punto di mostrare il suo accordo, all’improvviso sentì qualcosa. Solo per un momento, aveva percepito il Cristallo Viola vibrare.

Da quando il Cristallo Viola era entrato nel suo cuore, aveva dormito pacificamente. Sarebbe pulsato gentilmente ad ogni battito del suo cuore. Ogni pulsazione sarebbe stata precisa come un orologio, non c’erano mai state eccezioni.

Il Cristallo Viola non aveva reagito nemmeno le due volte in cui l’Anziano Jian Ge aveva esaminato Yi Yun usando l’Occhio Celeste.

Yi Yun pensò che era insolito.

<em>Cosa sta succedendo?</em>

Yi Yun si fermò e provò a capire con attenzione cos’aveva causato la vibrazione. Sentì vagamente che il Cristallo Viola dell’Origine nel suo corpo aveva formato una lieve connessione con qualcosa in questo mondo.

E questa connessione sembrava guidarlo.

“Cosa sta succedendo?”

Yi Yun era curioso. Voleva capire dov’era stata stabilizzata la connessione. Ma sapeva quanto era pericolosa la Porta della Stella Caduta.

Con la sua coltivazione allo stadio del Sangue Viola, attraversare la Porta della Stella Caduta sarebbe stato come una formica che passava per una strada affollata. Se non fosse stato attento, sarebbe stato schiacciato all’istante.

In quel momento un po’ di persone caddero dal cielo.

Qiuniu, Chu Shan e Chu Luo caddero uno dopo l’altro. Sembrava che le varie biforcazioni avrebbero condotto prima o poi alla Porta della Stella Caduta.

Chu Shan e Chu Luo erano pallidi. A quanto pareva avevano consumato molta energia. Tutti rimasero senza parole quando videro il vasto mondo di fronte a loro.

Chu Xiaoran spiegò a Qiuniu e gli altri dov’erano. Yi Yun invece era pensieroso. Continuò ad interfacciarsi con il Cristallo Viola usando la sua energia spirituale, cercando di trovare quella guida sconosciuta…

“Yi Yun, è il momento di andare.” La voce di Chu Xiaoran risuonò nelle orecchie di Yi Yun. Nella sua mano c’era una semplice mappa che aveva appena disegnato.

Guardando la mappa disse: “Conosco poco della Porta della Stella Caduta. Ho usato i miei ricordi per tracciare un tragitto ipotetico. Non so se potrò portare tutti fuori.”

Nel gruppo, Chu Xiaoran era la persona più informata riguardo alla Porta della Stella Caduta. Era meglio seguire le sue ipotesi piuttosto che procedere a caso.

“Andiamo. Dobbiamo cooperare per superare questa difficoltà!” Disse Chu Xiaoran che iniziò a camminare. Qiuniu e gli altri naturalmente la seguirono.

“Yi Yun, cosa succede?” Chu Xiaoran si incuriosì rendendosi conto che il giovane non si stava muovendo.

Yi Yun sospirò lievemente e alzò la testa per guardare verso una direzione. C’era un mare di fiamme lì. Era l’inferno perpetuo che alimentava le fiamme di puro Yang.

Yi Yun poteva sentire che la fonte della vibrazione del Cristallo Viola proveniva dal mare di fiamme.

E la direzione che Chu Xiaoran era opposta al mare di fiamme.

Il mare ardente era considerato una terra mortale, mentre Chu Xiaoran aveva scelto una via per la salvezza.

Usando l’intuito, c’erano molte possibilità che seguendo Chu Xiaoran sarebbero potuti uscire dalla Porta della Stella Caduta, ma Yi Yun non aveva intenzione di farlo.

Disse: “Andate pure avanti. Per ora non voglio andarmene da qui.”

Sentendo questa risposta, Chu Xiaoran rimase sorpresa. Pensò di aver sentito male: “Cos’hai detto?”

“Voglio… entrare e dare un’occhiata…” Yi Yun indicò il mare ardente. Chu Xiaoran era completamente sbalordita. Qiuniu, Chu Shan e gli altri guardarono Yi Yun con incredulità.

Anche se non sapevano nulla della Porta della Stella Caduta, potevano immaginarsi quanto fosse terrificante il mare ardente. Dirigersi lì sarebbe stato praticamente un suicidio! Yi Yun era impazzito?

“Fratello Yi, cosa stai dicendo? Anche tirando a caso, non mi dirigerei mai lì!” Disse con incredulità Qiuniu.

“Esatto fratello Yi. Non c’è da scherzare. È la Porta della Stella Caduta, non il perimetro esterno dell’Abisso del Meteorite. Non oseremmo avventurarci troppo perfino nel perimetro esterno. Sarebbe un suicidio!” Fece da eco Chu Shan.

Ma Yi Yun aveva deciso. Non sapeva cosa significava la vibrazione del Cristallo Viola, ma intuiva che l’avrebbe rimpianto se non avesse indagato.

Il percorso delle arti marziali era pieno di difficoltà. Anche se Yi Yun aveva un artefatto divino come il Cristallo Viola, non poteva impigrirsi. Doveva lavorare sodo.

Molti che praticavano le arti marziali rischiavano la vita per esplorare regni mistici solo per un’occasione dell’1% di fare incontri fortuiti e quelle persone non avevano nessuna guida, né potevano ipotizzare cosa avrebbero ricevuto dal regno mistico.

Ma in confronto agli altri, Yi Yun aveva il Cristallo Viola a guidarlo. Era in condizioni di gran lunga migliori.

Il percorso delle arti marziali era già una sfida contro le leggi celesti. Se non avessero lottato per gli eventi fortuiti di fronte a loro per via dei pericoli, tanto valeva rinunciare a coltivare.

“Yi Yun, hai davvero deciso? Non puoi pensare di trovare quella leggendaria entrata della caverna, vero…? Devi sapere che l’inferno nella Porta della Stella Caduta è stato esaminato da potenti figure nel corso di decine di milioni di anni. La loro percezione e forza superano ogni tua immaginazione, eppure non sono mai riusciti a trovare l’entrata nell’inferno bruciante!” Chu Xiaoran guardò con serietà Yi Yun.

Lo trovava incomprensibile. Che importava se aveva un talento sbalorditivo? Come poteva un giovane allo stadio del Sangue Viola competere con un saggio nell’esaminare un regno mistico?

“Sì!” Yi Yun annuì.

Chu Xiaoran era esasperata. Non sapeva cosa Yi Yun stesse cercando di fare. Dalla sua personalità, le era sembrato una persona davvero razionale.

“Va bene, dato che hai deciso, posso solo augurarti buona fortuna…” Naturalmente Chu Xiaoran non avrebbe accompagnato Yi Yun. Sarebbe stato praticamente un suicidio.

“Auguro buona fortuna anche a voi.” Disse Yi Yun.

Chu Xiaoran sospirò: “Si spera…”

Nelle quattro brevi ore nell’Abisso del Meteorite, Chu Xiaoran aveva intuito che Yi Yun aveva dei segreti. La sua percezione del pericolo e le sue reazioni superavano di gran lunga quelle degli altri.

Se Yi Yun poteva davvero prevedere i pericoli, allora forse avrebbe avuto qualche possibilità di tornare vivo.

Chu Luo fu sul punto di dire qualcosa, ma Yi Yun stava già iniziando a camminare verso l’inferno bruciante con l’arco Tai Cang appeso alla schiena.

“Ran’er, vuoi…” Chu Shan si interruppe a metà frase. Nell’orizzonte distante, la schiena di Yi Yun e le fiamme brucianti che laceravano il cielo emanavano un forte senso di solitudine.

L’aria scaldata danzava come se distorcesse la luce. La figura di Yi Yun presto divenne confusa.

Chu Luo fu sul punto di fermarlo diverse volte, ma non riuscì ad aprire bocca.

“Lo lasciamo andare così? Ho sentito che perfino dei saggi sono morti nella Porta della Stella Caduta…” Chu Luo non capiva davvero perché un giovane come Yi Yun volesse entrare in quell’inferno bruciante.

Chu Xiaoran disse: “I saggi sono morti perché si sono addentrati troppo in quell’inferno bruciante. Yi Yun dovrebbe esserne consapevole e non correre rischi del genere. Ma anche così, sarebbe difficile per lui tornare vivo… Forse ha un motivo che lo spinge ad andarci…”

Chu Xiaoran fece questa ipotesi e smise di pensare a Yi Yun.

“Andiamo… Se non ho fatto ipotesi errate, dovrebbe essere il perimetro esterno della Porta della Stella Caduta. Se non siamo troppo sfortunati, potremo uscire vivi da questo posto…”

“Va bene…” Chu Luo, Qiuniu e gli altri gettarono un’altra occhiata verso Yi Yun per poi girarsi, dirigendosi verso l’uscita della Porta della Stella Caduta…


