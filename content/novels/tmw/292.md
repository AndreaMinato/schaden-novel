---
weight: 2920
title: Capitolo 292 - Inferno Bruciante
pubDate: 2024-05-22T12:46:59.493Z
tags:
    - tmw
---


C’erano enormi pericoli dentro la Porta della Stella Caduta. Yi Yun si era imbarcato in questo viaggio da solo. Sapeva molto bene che, al suo attuale livello, sarebbe stato come una piccola increspatura in un’onda anomala, avrebbero potuto distruggerlo in qualunque momento.

Doveva stare estremamente attento. Yi Yun mantenne la sua visuale d’energia aperta in ogni istante e memorizzò a fondo tutto ciò che vedeva.

Il controllo sull’energia del Cristallo Viola non era solo efficace con l'energia nel mondo esterno, ma anche nel suo corpo. Yi Yun usò il Cristallo Viola per radunare tutto il suo qi vitale. Questo gli diede la sensazione di essere una membrana invisibile. Copriva completamente Yi Yun, facendolo sembrare isolato dal resto del mondo.

Appoggiò con cautela la schiena ad una roccia. Con la visuale del Cristallo Viola, Yi Yun aveva una percezione acuta di dove fossero le creature più potenti, rendendolo capace di evitarle facilmente in anticipo.

Senza essere visto, da lontano Yi Yun percepì una bestia della desolazione terrificante che stava guardando verso la sua direzione. Yi Yun rimase immobile trattenendo il respiro. Era come se fosse diventato un pezzo di roccia.

Yi Yun aggirò la roccia solo quando la bestia della desolazione terrificante che aveva visto con la sua visuale d’energia si allontanò lentamente. Aprì il suo occhio celeste e lo usò per esplorare i dintorni. Dopo essersi assicurato che non c’erano bestie della desolazione forti nel raggio di cinque chilometri, cominciò a procedere più rapidamente attraverso questo piccolo pezzo di terre desolate.

Più e più volte, Yi Yun usò la visuale d’energia del Cristallo Viola e vari tipi di camuffamento che la Porta della Stella Caduta poteva offrire per avanzare con difficoltà. Aveva percorso una distanza di solo decine di chilometri, eppure Yi Yun aveva impiegato due interi giorni per arrivare a questo punto.

Da quando si era avvicinato all’inferno bruciante, Yi Yun non aveva riposato per due giorni. Mentre era costantemente in allerta, la sua fronte ora era coperta di sudore.

Yi Yun teneva stretto l’arco Tai Cang e respirava piano. Nella porta della Stella Caduta, l’arco Tai Cang e la sciabola Esercito di Mille erano solo un modo per confortarsi psicologicamente. Se avesse davvero incontrato una bestia della desolazione, non sarebbero state diversi da giocattoli.

Dalla sua attuale posizione, Yi Yun poteva già vedere tutto l’inferno bruciante.

Potevano dire che fosse pieno di fiamme eterne, che erano bruciate da decine di milioni di anni, ma in realtà, quando si avvicinò, Yi Yun vide chiaramente che non era fuoco, ma scie di luci multicolori.

Queste luci a cinque colori erano tutte formate da puro qi Yang. Danzavano nell’inferno e si sollevavano come strati di nuvole divine. Sembravano piene di buoni auspici.

Da lontano sembravano fiamme che accendevano il cielo.

Yi Yun sentì la temperatura aumentare ad un livello inconcepibile. Tutta la sua pelle era stata bruciata dal calore e stava per dividersi da un momento all’altro.

Il qi del puro Yang aveva molti punti in comune con il fuoco, ma non era fuoco.

Un pezzo di legno poteva bruciare, emanando luce e calore nell’oscurità. Quello sarebbe stato un fuoco, ma non poteva essere chiamato puro Yang.

Solo quando una stella bruciava, emettendo raggi solari, poteva essere considerato puro Yang!

Il puro Yang poteva fare nascere un incendio, ma il fuoco non sarebbe stato necessariamente capace di evolversi in puro Yang.

Yi Yun regolava costantemente il qi vitale nel suo corpo. Voleva ritornare ad una condizione relativamente ottimale prima di avventurarsi nell’inferno bruciante.

<em>Oh? Quello è…</em>

Le pupille di Yi Yun si contrassero. Quando interfacciò la sua energia spirituale con il Cristallo Viola, isolò l’energia del suo corpo dal mondo esterno, trattenendo temporaneamente il respiro.

Aveva visto sei-sette bestie della desolazione saltellare per l’inferno bruciante. Mentre attraversavano la terra, stavano anche respirando il qi del puro Yang di questo inferno.

Dalla visuale d’energia del Cristallo Viola, Yi Yun vide chiaramente che erano scimmie del fuoco alte tre metri. Erano tutte robuste e avevano gli occhi verdi e dorati!

Nei miti leggendari di questo mondo, esisteva una scimmia di pietra che era stata bruciata dal vero fuoco del caos ma, non solo non era morta, era diventata una grande saggia tra le bestie della desolazione. Era una creatura che superava di gran lunga i saggi umani.

Le scimmie del fuoco di fronte a lui non avevano nessun rapporto con la scimmia di pietra raffinata dal vero fuoco del caos, ma erano comunque molto più potenti di Yi Yun!

Bestie della desolazione del genere che potevano attraversare facilmente l’inferno bruciante e respirare il suo qi del puro Yang sicuramente erano molto più potenti del ragno a tre occhi mutato che Yi Yun aveva incontrato prima!

<em>’Questo branco di scimmie di sicuro è problematico!’</em>

Yi Yun appoggiò la schiena ad una roccia e non si mosse. Se non fosse stato per il Cristallo Viola che sigillava la sua energia nel suo corpo, sarebbe stato chiaro a che destino sarebbe andato incontro se fosse stato notato da una qualunque di quelle scimmie del fuoco.

Solo quando era entrato nella Porta della Stella Caduta si era reso conto di quanto era minuto il suo potere. Una qualunque creatura qui poteva annientarlo facilmente.

Questo lo rese ancora più determinato ad esplorare l’inferno bruciante.

Voleva sapere cos’aveva fatto vibrare il Cristallo Viola.

Yi Yun non poteva entrare nell’inferno bruciante visto che c’erano queste scimmie del fuoco. Figuriamoci entrare nell’inferno bruciante, Yi Yun non osò nemmeno muoversi di un millimetro mentre erano lì vicine. Se avesse cercato di andarsene all’improvviso, probabilmente sarebbe stato scoperto dalle scimmie del fuoco.

Avrebbe dovuto aspettare silenziosamente.

Ma le scimmie del fuoco sembravano aver deciso di coltivare qui. Molte bestie della desolazione avrebbero coltivato per mesi, anni o per ancora più tempo mentre respiravano l’essenza della luna e del sole.

Perle di sudore colarono per i capelli di Yi Yun. Una volta che le perle di sudore lasciavano l’area di influenza del Cristallo Viola, sarebbero evaporate in un istante a causa dell’alta temperatura dell’inferno bruciante.

Yi Yun tenne conto del passare del tempo silenziosamente. Stimò che doveva aver aspettato qui per almeno venti ore ormai.

Facendo un conto, aveva già passato tre giorni nella Porta della Stella Caduta. Più a lungo fosse rimasto qui, più probabilmente sarebbe accaduto un incidente. E dopo non aver riposato o dormito per tre giorni di fila, la forza fisica di Yi Yun stava iniziando a diminuire. Anche le sue facoltà mentali stavano declinando a causa dell’alta tensione.

Yi Yun strinse i denti e non batté la fiacca. Continuò a mantenere la visuale d’energia. Era ciò da cui dipendeva la sua sopravvivenza. Senza di essa, non avrebbe scoperto molte delle bestie della desolazione in agguato solo con l’aiuto del suo occhio celeste.

Fortunatamente le bestie della desolazione erano fortemente territoriali. Questo gruppo di scimmie rimasto nell’inferno bruciante sembravano essere abbastanza formidabili. Nessun’altra creatura osava avvicinarsi con loro presenti. Questo garantiva la sicurezza di Yi Yun.

Passò altro tempo e trascorsero altre due ore. All’improvviso risuonò un grido acuto nell’inferno bruciante.

“Xiiiao!!”

Sembrava il richiamo di un uccello, ma la sua sonorità superava i limiti dell’immaginazione di Yi Yun. Questo richiamo creò delle increspatura visibili ad occhio nudo nell’aria, come se le onde soniche si fossero disperse ed esplose.

“Peng!”

Il rumore fece invertire il flusso sanguigno di Yi Yun. Il suo battito cardiaco si interruppe. I suoi organi sentirono un intenso dolore e sangue iniziò a scorrere da entrambe le sue orecchie.

Che mostro era questo?

Yi Yun non ebbe il tempo di pensarci. Mangiò velocemente una reliquia per controllare le sue ferite. In quel momento un vento feroce si sollevò nell’inferno bruciante! Le fiamme Yang serene erano diventate caotiche a causa della raffica.

Un uccello di fuoco multicolore dalle piume splendide e dall’apertura alare superiore a dieci metri stava sfrecciando dalle profondità dell’inferno!

Questo uccello di fuoco assomigliava ad una fenice. Aveva artigli affilati e il suo corpo era avvolto dalle fiamme. La tempesta di prima era stata causata dal suo battito d’ali!

Nel perimetro dell’inferno, il gruppo di scimmie che stava giocando emisero strani richiami per poi disperdersi dopo l’improvvisa comparsa dell’uccello!

Gli occhi dorati dell’uccello di fuoco riflettevano una luce fredda. Stese gli artigli taglienti e con velocità fulminea catturò due scimmie e volò verso l’alto!

“Roar! Roar!”

Le scimmie del fuoco ruggirono con rabbia. Erano anche loro potenti bestie della desolazione, così naturalmente cercarono di resistere alla cattura.

Usarono le loro forti braccia per afferrare gli artigli, nella speranza di distruggerli, ma fu tutto inutile. Gli artigli trafissero i loro corpi come una sciabola tagliente!

Le due scimmie del fuoco sanguinarono da ogni orifizio mentre venivano fatte a pezzi, ancora frementi.

L’uccello di fuoco portò i corpi delle due scimmie su una montagna di pietra. Atterrò sul picco come un macigno cadente, distruggendo una grande quantità di macigni rossi.

Yi Yun aveva trattenuto il respiro dall’inizio alla fine. Era estremamente scioccato. Scimmie del fuoco così potenti erano state uccise da questo uccello senza poter resistere in nessun modo? Questo uccello del fuoco era troppo sconvolgente!

Che specie era? Era una Piuma di Sangue Arcobaleno?

Yi Yun ripensò alla statua della specie primordiale del puro Yang nella sala numero sei. C’era la scultura di una Piuma di Sangue Arcobaleno, ma era diversa da questa creatura.

In realtà, quando molte bestie della desolazione raggiungevano questo livello, avrebbero avuto tutte le loro differenze individuali. A causa di com’erano cresciute e dei tesori che mangiavano, l’essenza del cielo e della terra che assorbivano sarebbe stata differente. Così avrebbero avuto un aspetto e abilità diverse.

“Oh? Il suo dorso è ferito?”

Yi Yun guardò la schiena dell’uccello di fuoco. C’era una ferita orribile lì, come se fosse stata infilzata da una lancia.

La ferita era delle dimensioni di una vasca. La carne attorno era stata squarciata al punto che si potevano vedere le ossa e gli organi interni. Attorno ai confini della ferita c’erano tracce carbonizzate. Questo raggelò Yi Yun. Che sorta di creatura poteva ferire un uccello del fuoco così potente?

La ferita sembrava recente e non era una sorpresa che l’uccello fosse rimasto ferito nelle profondità dell’inferno.

“Questo inferno bruciante…”

Yi Yun trattenne il respiro. Se c’era qualcosa che poteva ferire l’uccello nell’inferno bruciante, se fosse entrato…

Quel tipo di creatura avrebbe potuto annientarlo usando solo l’1% della sua forza.

In quel momento l’uccello del fuoco in cima alla montagna di pietra cominciò a divorare i corpi delle due scimmie del fuoco. Strappò i loro arti e li inghiottì interi.

L’energia del puro Yang nelle scimmie fu assorbita dall’uccello di fuoco e lentamente la ferita sul suo dorso iniziò a guarire.

Molte potenti bestie della desolazione avevano forti capacità rigenerative. Questo uccello del fuoco non faceva eccezione, ma la sua ferita sembrava contenere un qualche tipo di energia misteriosa. Una volta guarita, si sarebbe riaperta. Questo processo continuò più a lungo.

“Così il motivo per cui ha mangiato le scimmie del fuoco era per guarire… ma cosa l’ha ferito?”

Yi Yun si girò e guardò in direzione dell’inferno bruciante. Le scimmie del fuoco nella periferia erano scappate molto tempo fa.

Erano rimaste solo le fiamme multicolori che bruciavano serene. Sembrava un’aurora misteriosa che copriva il mondo sotto l’inferno. Cosa c’era lì dentro?

Dopo che l’uccello di fuoco finì di mangiare, spalancò le ali e volò via.

Yi Yun strinse con forza l’arco Tai Cang e si precipitò verso il vasto mare di fuoco…


