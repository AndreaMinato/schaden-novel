---
weight: 293
title: Capitolo 293 - Radiosità dai Sette Colori
pubDate: 2024-05-22T13:46:59.493Z
tags:
    - tmw
---


Nell’inferno bruciante, la nebbia dai cinque colori formava degli strati. La temperatura di queste fiamme formate dall’accumulo estremo di qi di puro Yang era terrificante.

Yi Yun ebbe la sensazione che questo inferno assomigliasse ad un sole a cavallo delle Divine Lande Selvagge. Entrare nell’inferno bruciante era come entrare nel sole.

Al suo livello, era impossibile sopportare il calore ardente delle fiamme di puro Yang. Poteva solo contare sul Cristallo Viola. Grazie al suo controllo, poteva respingere l’energia ricca di puro Yang.

“Buzz!”

Yi Yun interfacciò la sua energia spirituale con il Cristallo Viola e formò una spirale dorata.

Tuttavia questa spirale ruotava verso l’esterno invece che verso l’interno.

Precedentemente, le spirali che aveva evocato con il Cristallo Viola erano state usate per assorbire energia, stavolta però le stava usando per respingerla.

Ondate di energia di puro Yang si dispersero come una marea che si abbassava, mentre Yi Yun correva verso l’orizzonte dell’inferno bruciante come un pesce nell’acqua.

L’inferno nella Porta della Stella Caduta era delle dimensioni di un enorme buco e si estendeva nelle profondità della terra. Più si scendeva, più alta diventava la temperatura delle fiamme!

Anche se Yi Yun aveva il Cristallo Viola a proteggerlo, sentì comunque caldo.

Visto che il qi del puro Yang era troppo denso e l’energia spirituale di Yi Yun era limitata, il suo controllo sul Cristallo Viola era imperfetto. Occasionalmente un po’ di qi di puro Yang si sarebbe infiltrato attraverso la protezione del Cristallo Viola e sarebbe fluito nei meridiani di Yi Yun.

Solo una traccia di questo qi di puro Yang entrata nel suo corpo lo fece sentire come se fosse scoppiato un incendio nei suoi organi. Aveva la sensazione che il suo corpo sarebbe iniziato a bruciacchiare solo per questo.

“Una potente energia di puro Yang.”

Yi Yun chiuse gli occhi per concentrarsi, facendo circolare più che poteva il suo qi vitale. Usando il Cristallo Viola e la Tecnica Sacra di Tai Ah, Yi Yun riuscì a stento a controllare la traccia di energia di puro Yang che era entrata nel suo corpo. Poi la raffinò lentamente, lasciando che entrasse nei suoi meridiani, accumulandola lentamente nel suo dantian e rendendola parte della sua forza.

Quando la traccia di energia di puro Yang diventò parte di lui, Yi Yun sentì il suo qi vitale diventare più denso. Anche la sua Tecnica Sacra di Tai Ah aveva fatto progressi.

Se avesse potuto coltivare la Tecnica Sacra di Tai Ah per un periodo di tempo prolungato in questo inferno, avrebbe facilitato di molto i suoi progressi.

Ma questo luogo era troppo pericoloso. Se non fosse stato per il Cristallo Viola, i suoi meridiani sarebbero stati bruciati facilmente dall’energia di puro Yang mentre stava coltivando qui.

Inoltre c’erano anche vari tipi di potenti bestie della desolazione nella Porta della Stella Caduta. Questo era il pericolo più grande.

Yi Yun continuò il suo viaggio con cautela e usò la sua visuale d’energia per percepire l’ambiente circostante.

Nell’inferno di puro Yang, sia la percezione che la visibilità sarebbero state indebolite di molto dall’energia eccessiva. Non era solo Yi Yun, anche le bestie della desolazione avevano lo stesso problema. Perfino un saggio umano ne avrebbe risentito.

Ma la visuale d’energia di Yi Yun era quasi di 50 chilometri di raggio. Poteva individuare chiaramente qualsiasi rischio in questo raggio.

Yi Yun vide una bestia della desolazione delle dimensioni di una piccola montagna. Il suo corpo era coperto da un’armatura di scaglie cremisi. Sembrava un macigno rosso, appostato silenziosamente nell’inferno bruciante.

Non si potevano vedere la sua testa e i suoi arti, erano tutti ritratti nell’armatura di scaglie, come se fosse in ibernazione.

Non c’era nessuna informazione su questa creatura nel libro delle Divine Lande Selvagge. Che fosse in ibernazione o meno, rimase comunque cauto e la evitò.

A causa della forma ad imbuto dell’inferno bruciante, era più stretto in fondo rispetto che in cima. Yi Yun si stava spostando giù verticalmente, così poteva vedere le mura dell’inferno. Erano un’ampia distesa di strane rocce frastagliate. Erano color rosso scuro, come se fossero ferro bollente.

“Oh? Perfino le ossa delle bestie della desolazione possono essere ridotte in cenere in questo inferno, ma queste rocce sono rimaste completamente intatte qui?”

Yi Yun lo trovò strano, così usò la sua percezione per esplorare il muro, ma non trovò nulla di speciale. Sembravano rocce ordinarie.

“Davvero interessante…”

Yi Yun divenne pensieroso. Normalmente questo inferno bruciante non avrebbe dovuto formare un confine con il mondo esterno, perché se ci fosse stato, il macigno sarebbe stato bruciato dal fuoco di puro Yang.

Non riusciva a capirlo, né continuò a pensarci. Pensò solo che ci fosse un qualche tipo di legge invisibile che limitava l’inferno bruciante, facendo sì che le fiamme non attraversassero il confine.

Arrivando a decine di chilometri di profondità, Yi Yun trovò qualcosa. Quando si concentrò sull’oggetto, vide uno scheletro.

Era lungo più di dieci metri e sembrava estremamente incompleto. Non poteva più capire che bestia della desolazione fosse.

Questo scheletro era stato bruciato dal fuoco di puro Yang, lasciandolo pieno di crepe. Il potere della desolazione al suo interno era stato bruciato completamente e pareva che si sarebbe ridotto in cenere tra non molto.

Nell’inferno bruciante non poteva rimanere nessun corpo. Il corpo di una bestia della desolazione pieno di tesori sarebbe stato distrutto lentamente dalle fiamme di puro Yang qui.

“Che peccato!”

Yi Yun scosse lievemente la testa. Se non fosse stato bruciato dalle fiamme di puro Yang e avesse potuto riportarlo indietro, sarebbe valso una fortuna e avrebbe potuto scambiarlo per un’enorme quantità di rune scaglie di drago.

Erano tutte ricchezze che avrebbe potuto scambiare per numerose risorse.

Yi Yun provò rimpianto. Se solo queste bestie della desolazione fossero morte fuori dall’inferno bruciante. Lasciare qui ad ardere come legna era un tale spreco.

“Non importa. Con il Cristallo Viola, non dovrei limitare così tanto i miei obiettivi. Sono solo residui di una bestia della desolazione sconosciuta. In futuro ossa del genere non saranno nulla per me. Ho una grande ambizione, così che importa se non otterrò questi resti?”

Anche se Yi Yun aveva detto così, raccolse comunque un po’ di ossa che sembravano presentabili, riponendole silenziosamente nel suo anello interspaziale.

…..

Mentre si avventurava ancora più giù, la guida del Cristallo Viola rimase intermittente. Ma la direzione verso cui puntava era chiara. Era all’estremità dell’inferno bruciante!

Dopo essere sceso per diversi chilometri, Yi Yun rimase cauto come sempre. In quel momento sentì la sensazione di aver attraversato una sottile membrana.

Sotto questa membrana, le fiamme di puro Yang manifestavano delle forme, passando da cinque a sette colori.

Questo bagliore dai sette colori assomigliava alle nuvole più belle del mondo. Era pieno di mistero e bellezza, ma anche di pericoli!

Tra le nuvole, le fiamme di puro Yang erano radunate insieme, manifestando forme di uccelli o bestie. Sembravano piene di vita, come se questo fuoco avesse la traccia di uno spirito.

Raggiungendo questa profondità, Yi Yun iniziò ad avere difficoltà a controllare il Cristallo Viola. Sempre più qi di puro Yang si infiltrò attraverso le difese del Cristallo Viola, scorrendo nel corpo e nei meridiani di Yi Yun.

Affrontare questa energia brutale lo riempì di dolore.

Allo stesso tempo, il suo qi vitale continuò ad inspessirsi. Questo fece sentire uno strano senso di contentezza a Yi Yun. Coltivare qui nell’inferno bruciante era sia un dolore che un piacere.

All’improvviso sentì una vibrazione un po’ più intensa dal Cristallo Viola. Era un cambiamento insignificante, eppure riempì di gioia Yi Yun.

“È qui…?”

Yi Yun trattenne il respiro e seguì la guida del Cristallo Viola mentre attraversava le nuvole fiammeggianti. Più andava avanti, più sarebbe stato attento per evitare di fallire proprio all’ultimo momento.


