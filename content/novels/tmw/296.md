---
weight: 296
title: Capitolo 296 - Superare la Formazione! Novantanove ritorna all’Uno
pubDate: 2024-05-22T16:46:59.507Z
tags:
    - tmw
---


I palmi di Yi Yun si coprirono di sudore freddo, aveva la sensazione di essere caduto in una fossa di ghiaccio!

<em>E ora cosa faccio?</em>

Non sapeva per quanto tempo sarebbe durato lo scontro tra l’uccello di fuoco e lo spirito di puro Yang. E non importava chi avesse vinto, di questo passo questo posto sarebbe diventato il suo luogo di sepoltura se fosse rimasto qui!

Scappare!

Questo fu il primo pensiero di Yi Yun, ma dove poteva fuggire?

Questo inferno ardente era estremamente profondo e pieno di pericoli. Quando era disceso in questo luogo, aveva usato la visuale del Cristallo Viola per evitare tutte le bestie della desolazione e procedere poco a poco.

Se avesse cercato di scappare da qui con la velocità da tartaruga che aveva usato per evitare le bestie della desolazione, allora non importava quanto avesse corso, sarebbe stato inseguito dall’uccello di fuoco fino alla sua morte.

Se fosse stato troppo rapido, allora molto probabilmente sarebbe finito nei guai e sarebbe stato ucciso da altre bestie della desolazione!

Yi Yun pensò velocemente ad ogni possibilità. Era la più grande crisi che avesse mai incontrato da quando era finito in questo mondo!

L’intento omicida dell’uccello di fuoco rimase fisso su di lui. Yi Yun smise di nascondersi visto che ormai era diventato inutile.

Approfittandosi del conflitto tra l’uccello di fuoco e lo spirito di puro Yang, Yi Yun balzò e, cercò prima di allontanarsi dall’uccello di fuoco. Almeno questo gli avrebbe dato l’opportunità per reagire.

“Phew, phew, phew!”

Soffiavano venti multuosi sotto l’inferno ardente. La battaglia tra l’uccello di fuoco e lo spirito di puro Yang si intensificò. Se Yi Yun fosse stato coinvolto in questa battaglia, sarebbe stato polverizzato!

Doveva essere arrivato a 300 metri d’altezza, eppure ancora ondeggiava mentre veniva scosso dai forti venti.

Mentre cercava di scappare, Yi Yun continuò ad usare la visuale d’energia per osservare la battaglia tra l’uccello di fuoco e lo spirito di puro Yang. Stava prestando attenzione ad ogni dettaglio. Voleva vedere se l’uccello di fuoco avrebbe rivelato un punto debole o forse sarebbe stato ucciso dallo spirito di puro Yang.

Ma Yi Yun ne fu deluso. L’uccello di fuoco sembrò gradualmente entrare in vantaggio.

Continuava a beccare, quasi divorando lo spirito di puro Yang.

“Oh? Quella sfera di luce…”

Nella visuale d’energia non c’era solo l’uccello, ma anche le cento sfere di luce sulla parete di pietra.

Yi Yun aveva notato che, non importava quanto il vento soffiasse, le luci non si erano mosse. La loro energia rimase immobile, come se non fosse influenzata dalle raffiche.

In quel momento c’era in gioco la sua vita. All’inizio non aveva intenzione di prestare attenzione a queste sfere di luce, ma ad una distanza di 300 metri, aveva cambiato angolazione e così aveva notato che le sfere sembravano disposte in modo particolare. Le luci vicine erano ad una distanza fissa l’una dall’altra. E la distanza delle sfere molto lontane le une dalle altre erano comunque disposte ad intervalli regolari.

Questo è…

Sondando con la sua percezione, Yi Yun si rese conto che il numero delle luci non era cento, ma novantanove.

Cinquanta sfere di luce erano di colore nero, mentre quarantanove erano rosso scuro. Non ce n’era una di più, né una di meno.

Che sia…

All’improvviso Yi Yun capì. Mentre si approfittava del fatto che l’uccello era distratto a divorare lo spirito di puro Yang, Yi Yun salì di quota e continuò ad esaminare la formazione di sfere di luce da un’angolazione diversa.

Poteva vedere tutte e novantanove le sfere di luce, Brillavano sopra la roccia rosso scuro. Il loro debole bagliore si riflesse nelle profondità delle iridi di Yi Yun.

Gli venne in mente un’idea.

Yi Yun si era reso conto che queste novantanove sfere di luce in realtà erano…una scacchiera.

Cinquanta pezzi neri e quarantanove pezzi rossi. Erano posati s un reticolo quadrato. Erano mescolate, formando un qualche tipo di schema!

Un gioco da tavolo…

Questo gioco da tavolo era il segreto dietro la Porta della Stella Caduta?

Il battito cardiaco di Yi Yun accelerò. Se avesse capito la soluzione di questo gioco da tavolo, forse avrebbe scoperto i segreti dell’Abisso del Meteorite!

Gettò un’occhiata verso l’uccello di fuoco che stava combattendo contro lo spirito di puro Yang e poi al gioco. Gli vennero in mente varie idee.

Scappare era praticamente un suicidio. Se non fosse stato inseguito dall’uccello di fuoco, sarebbe stato ucciso da altre bestie della desolazione se fosse stato incauto.

Allora, era meglio rischiare tutto e vedere se avrebbe potuto capire la soluzione di questo gioco!

Il gioco da tavolo di fronte a lui assomigliava al Go. Anche se ci aveva giocato, sicuramente non era abbastanza bravo da capire il livello di difficoltà di una disposizione così misteriosa. Inoltre il modo in cui veniva giocato in questo mondo poteva essere diverso dal Go della sua vita precedente.

Questo per dire che sarebbe stato impossibile per Yi Yun capire la partita con le sue capacità. Non aveva idea di come procedere.

“Xiao!”

In quel momento sentì un grido che tuonò per l’inferno ardente. Yi Yun si girò e vide l’uccello di fuoco che emanava fiamme color oro e rosso. Sembrava che il fuoco lo stesse consumando, dietro il suo dorso rivelò l’immagine di un corvo dorato a tre zampe!

“Il corvo dorato a tre zampe!”

Yi Yun rimase scioccato. Il corvo dorato a tre zampe era una bestia divina primordiale leggendaria.

“Dieci soli di Fusang,chi padroneggia il puro Yang!”

Questa era una delle frasi nei princìpi generali della Tecnica Sacra di Tai Ah. I cosiddetti Dieci Soli di Fusang si riferivano ai dieci soli che sorgevano sull’albero Fusang. E in ogni sole c’era un corvo dorato a tre zampe!

Il corvo dorato era una personificazione del sole ed era un’incarnazione spirituale del puro Yang. Questo uccello di fuoco poteva condensare un corvo dorato che aveva una traccia dell’antica stirpe del corvo dorato!

Questo uccello di fuoco era il discendente di un corvo dorato!

La specie del corvo dorato poteva esprimere al meglio la sua potenza in questo inferno ardente perché era pieno di energia di puro Yang!

Aveva usato la stirpe dei suoi antenati, dimostrando che stava iniziando ad usare tutta la sua potenza!

Yi Yun trattenne il respiro. Il tempo che gli era rimasto si stava riducendo.

Se il corvo dorato stava usando tutte le sue energie, voleva dire che lo scontro sarebbe finito presto.

Ma poteva superare la formazione in così poco tempo?

Yi Yun rifletté mentre sopprimeva il panico. Esaminò il gioco da tavolo da diverse centinaia di metri d’altezza.

<em>Calmati… Devo calmarmi!</em>

Yi Yun si calmò e si rese conto che l’energia dei pezzi rossi e dei pezzi neri era diversa.

I pezzi rossi rappresentavano l’energia di puro Yang, mentre i pezzi neri sigillavano energia dello Yin!

Energia Yin…

Yi Yun rifletté velocemente. Anche se l’Abisso del Meteorite era pieno di estremo Yang, conteneva anche estremo Yin. Il fiume di ghiaccio e la pozza fredda lo dimostravano.

Questo era anche il motivo per cui Chu Xiaoran poteva allenarsi nell’Abisso del Meteorite!

C’erano princìpi opposti dietro la materia e puro Yang faceva nascere puro Yin! Una valle di montagna di puro Yang conteneva anche puro Yin. Questo creava una forma d’equilibrio.

Yi Yun guardò la scacchiera sotto di lui dove l’energia si agitava in modo caotico. La situazione di ogni pezzo si rifletté nella sua mente.

Durante momenti di vita o di morte, gli esseri umani sarebbero potuti ricadere in due estremi, uno era il panico che avrebbe portato agitazione, fino al punto da crollare emotivamente. Tutto sarebbe fallito di conseguenza.

L’altro estremo era la calma, il cervello avrebbe ragionato in modo ancora più lucido.

E ora Yi Yun rientrava nella seconda categoria.

Adesso era così tranquillo da aver abbandonato ogni emozione umana.

Stava perfino ignorando l’ambiente circostante. Sembrava essersi dimenticato dei forti venti e delle fiamme dell’inferno bruciante, e dell’intensa battaglia tra lo spirito di puro Yang e la specie di corvo dorato.

Era concentrato solo sui novantanove pezzi e sul loro flusso d’energia caotico.

Dopo aver controllato il Cristallo Viola così a lungo, Yi Yun aveva formato un intuito estremamente acuto quando si trattava di energia!

L’energia senza legami sarebbe fluita seguendo le sue leggi naturali. La sua corrente avrebbe formato l’immagine più perfetta e armoniosa nell’universo.

Nella scacchiera di fronte a lui c’era un punto in disarmonia.

Nella visuale del Cristallo Viola, Yi Yun poteva andare dritto all’origine dell’energia, permettendogli di vedere sempre più chiaramente la disarmonia!

Lo Yin e lo Yang erano in disequilibrio!

Yi Yun capì.

I novantanove pezzi, di cui cinquanta di puro Yin e quarantanove di puro Yang.

Lo Yin stava prosperando mentre lo Yang era entrato in declino!

E nella Porta della Stella Caduta, l’inferno ardente era un posto dove lo Yang prosperava mentre lo Yin diminuiva.

Forse questa scacchiera e la Porta della Stella Caduta avrebbe formato un equilibrio perfetto.

Ma mancava dell’energia, impedendo di raggiungere questo equilibrio…

Yi Yun divenne sempre più concentrato. Non percepiva nemmeno il suo corpo ormai.

Aveva capito chiaramente che energia mancava ai novantanove pezzi e alla Porta della Stella Caduta!

Yi Yun all’improvviso capì. Ruggì mentre il Cristallo Viola in lui formò un’enorme vortice di energia. Tutto il qi vitale del cielo e della terra attorno si radunò verso di lui!

Gli occhi di Yi Yun erano come stelle. Spostò lo sguardo verso una direzione e poi ci si precipitò velocemente!

Ai novantanove pezzi e alle loro energie mancava un pezzo. Doveva usare il suo corpo per riempire lo spazio vuoto!

Yi Yun usò il Cristallo Viola per guidarlo mentre muoveva l’energia e poi atterrava sulla scacchiera!

In quel momento il suo corpo si trasformò in un pezzo.

Il centesimo pezzo!

In tutto cento.

Il novantanove torna nell’uno!

Nove era il numero estremo. E il novantanove era un numero della massima importanza. Aggiungere uno a novantanove avrebbe fatto tornare ad uno. Era come la reincarnazione.

Questo era un equilibrio perfetto!

Yi Yun era l’uno più critico.

Quando Yi Yun iniettò questa energia, l’intera formazione si ammutolì all’improvviso.

Le novantanove sfere di luce all’improvviso si tinsero di scuro.

L’energia che circolava nella formazione si affievolì, sembrava la calma prima della tempesta.

Yi Yun trattenne il respiro e guardò i novantanove ammassi di luce mentre sprofondavano lentamente nel terreno.

“Boom!”

L’intera parete di pietra cominciò a tremare mentre le rocce si spaccavano, facendo schizzare fuori puro Yang!

Una pesante porta di bronzo emerse lentamente dal terreno. Emanava una presenza antica, ma infinitamente vasta.

Yi Yun fu scioccato da quest’aura. Quando guardò la porta, ebbe la sensazione di essere piccolo quanto una formica.

Era ad un livello completamente diverso!

Sulla porta c’erano antiche incisioni di quattro bestie divine, erano il drago dorato a cinque artigli, la fenice arcobaleno, il qilin del fuoco e il corvo dorato a tre zampe!

Le quattro bestie divine erano in coppia. Ogni linea conteneva leggi del Grande Dao. Solo un’occhiata riempiva di shock.

<em>’Cos’è questo…’</em>

Yi Yun ebbe la sensazione di essere di fronte alla porta per un altro mondo. Se l’avesse aperta, sarebbe entrato in un altro mondo!


