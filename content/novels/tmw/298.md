---
weight: 2980
title: Capitolo 298 - Vicolo Cieco
pubDate: 2024-05-22T18:46:59.507Z
tags:
    - tmw
---


Le tecniche di movimento di Yi Yun avevano raggiunto il gran successo della Minuta Sottigliezza, così la sua velocità era superiore a quella dei guerrieri al suo stesso livello. Ma in confronto al corvo dorato non era degna di essere menzionata.

Visto il divario di potere assoluto, le loro velocità non erano nemmeno nello stesso ordine di grandezza.

Non importava quanto corresse Yi Yun, era lento come una tartaruga per la specie del corvo dorato.

“Xiao!”

L’uccello di fuoco gridò mentre stendeva le ali e caricava verso Yi Yun. Sporse gli artigli taglienti con l’intenzione di ucciderlo. Ma proprio in quel momento, il corvo dorato si fermò all’improvviso mentre una protuberanza delle dimensioni di una vasca era apparsa sul suo dorso. Allo stesso tempo l’uccello di fuoco tossì sangue, come se fosse stato colto da un estremo dolore.

“Peng!”

La specie del corvo dorato si schiantò a terra, sgretolando grandi pezzi di roccia e causando una tempesta!

“Oh?”

Yi Yun ne fu scioccato. Perché il corvo dorato sarebbe caduto all’improvviso?

Ebbe un’idea e aprì la sua visuale d’energia, l’intero corpo del corvo dorato stava bruciando d’energia e al suo interno c’era un ammasso di energia ancora più brillante.

Era lo spirito di puro Yang!

Sì, il corvo dorato doveva ancora uccidere lo spirito di puro Yang. Nonostante l’avesse inghiottito, le due entità stavano ancora facendo uno scontro all’ultimo sangue!

La sola differenza era che il campo di battaglia era nel corpo del Corvo Dorato!

Una parte voleva raffinare lo spirito di puro Yang, mentre l’altra stava iniettando la sua energia nei meridiani del corvo dorato nel tentativo di bruciare il corvo dorato a morte!

Yi Yun non poteva competere con nessuno dei due!

Anche se il corvo dorato stava usando una grande porzione della sua forza per affrontare lo spirito di puro Yang, aveva bisogno di un solo attacco per decapitare Yi Yun.

Yi Yun pensò che non ce l’avrebbe fatta visto che il palazzo era ancora ad una decina di chilometri di distanza. Si girò e caricò verso il lago secco!

Sotto l’enorme lago c’erano le ossa di creature sconosciute!

Queste ossa erano qui da chissà quanto tempo. Anche se sembravano quasi marcite, brillavano ancora come la giada.

Yi Yun corse tra le ossa.

Alcune ossa erano grosse quanto montagne, così grandi che perfino una bestia cornuta sarebbe potuta passare per le fessure, ma altre erano simili ad ossa umane. Bloccavano la strada, ma Yi Yun passò per le fenditure mentre usava più che poteva la tecnica di movimento della Minuta Sottigliezza!

Yi Yun ottenne la migliore copertura nella foresta di ossa, il corvo dorato dall’apertura alare di più di dieci metri ne sarebbe stato intralciato.

“Ah!”

Il corvo dorato dietro di lui emise un grido roco. Si rotolò mentre volava verso l’alto, inseguendo di nuovo Yi Yun.

Vedendo che la foresta di ossa ostacolava il suo cammino, il corvo dorato la ignorò e sfrecciò in avanti come un missile.

“Puah puah puah!”

Il corvo dorato scaraventò via un osso dopo l’altro, riducendoli in polvere bianca in un istante. Il corvo dorato aveva uno slancio inarrestabile!

Ma dopo essere volato per un po’ di secondi, all’improvviso si fermò e gridò!

Un osso bianco aveva trafitto la sua ala come una lancia!

“Peng!”

Il corvo dorato cadde dal cielo, schiantandosi su una pila di ossa.

Una delle ossa rotte sembrava ancora brillante in superficie, anche dopo millenni.

Era stato quest’osso ad essere estremamente tagliente. Anche le ali del corvo dorato forti come il ferro nero non avevano potuto difendersi.

Il corvo dorato ebbe le convulsioni mentre la sua ala ferita si copriva di sangue. Si dovette impegnare per estrarre l’osso troncato con il becco.

Uno schizzo di sangue uscì dalla ferita, coprendo il viso dell’uccello di fuoco.

Il corvo dorato era cresciuto nella Porta della Stella Caduta fin da piccolo. Non aveva mai incontrato un osso così forte prima. Sembrava quasi marcito, eppure era ancora così forte e tagliente. Anche senza che vi venisse iniettato qi vitale, poteva trapassare le sue difese! Questo superava ogni sua aspettativa!

Lottò di nuovo per rialzarsi. Nel suo corpo, lo spirito di puro Yang stava ancora bruciando mentre invadeva le sue vene e i suoi meridiani.

La battaglia tra le due creature di puro Yang aveva raggiunto il culmine.

Vedendo l’umano correre di nuovo lontano, le piume del corvo dorato si rizzarono a causa della rabbia.

Avrebbe potuto uccidere facilmente una creatura così piccola, per questo aveva inghiottito lo spirito di puro Yang, per inseguirlo.

Ma non si sarebbe mai aspettato di metterci così tanto tempo!

Più lo spirito di puro Yang rimaneva nel suo corpo, più il corvo dorato sentiva di avvicinarsi alla morte.

Non gli rimaneva molto tempo. Se avesse inseguito di nuovo quell’umano, forse sarebbe stato bruciato a morte dallo spirito di puro Yang!

Anche se il corvo dorato pensava di poter uccidere facilmente Yi Yun e avrebbe potuto attaccarlo di nuovo, decise di non correre il rischio.

Non valeva la pena rischiare la sua vita preziosa per un miserabile umano.

Inoltre la specie del corvo dorato aveva già bruciato il suos sangue di puro Yang. Era destinato a combattere con tutte le sue forze con lo spirito di puro Yang!

Esitò per un po’ e decise di concentrarsi a combattere contro lo spirito di puro Yang. Voleva divorarlo completamente prima di inseguire di nuovo quell’umano maledetto.

Per la specie del corvo dorato, inghiottire lo spirito di puro Yang era la cosa più importante ora. Farlo avrebbe reso più puro il suo sangue e le sue vene, permettendogli forse di crescere un’altra zampa.

Allora avrebbe potuto manifestare la forma di un antico corvo dorato a tre zampe!

Il corvo dorato si era impegnato per molti anni per ottenere questo spirito di puro Yang. Non voleva fallire all’ultimo momento!

In quel momento però la specie del corvo dorato notò che l’umano stava correndo fuori dal lago secco e si stava precipitando verso una montagna.

La montagna sembrava una spada divina che emergeva dal terreno. Era estremamente ripida e sopra di essa c’era un palazzo!

Il corvo dorato non sapeva cos’era un palazzo, ma poteva sentire vagamente la sua aura forte. Pareva fosse un luogo pieno di opportunità!

Se l’umano fosse entrato e fosse riuscito a chiudere la porta, non sarebbe riuscito ad entrare! Si sarebbe perso quell’opportunità!

Pensando a questo, il corvo dorato stese le ali. Valeva la pena rischiare altri cento secondi per uccidere l’umano e assicurarsi le opportunità nel palazzo.

Emise un lungo grido per poi iniziare a volare, sopportando l’attacco distruttivo dello spirito di puro Yang!

Una delle sue ali era stata trafitta dall’osso, ferendo i suoi meridiani e le sue ossa. Questo influenzava di molto la sua velocità, ma anche così era molto più rapido di Yi Yun.

Il corvo dorato usò circa venti secondi per raggiungere facilmente Yi Yun.

Ma in quel momento il giovane si era precipitato in una foresta!

La foresta era completamente morta, piena di antichi alberi rinsecchiti. Sembravano alabarde spezzate che svettavano nel cielo blu.

Dopo millenni, qualsiasi legno sarebbe marcito, ma questi alberi erano rimasti. Anche se si erano seccati, si levavano ancora con orgoglio!

Il corvo dorato non osò caricare nella foresta nonostante il legno sembrasse marcio. Invece galleggiò sopra la foresta.

Così non poteva catturare Yi Yun.

Yi Yun usò la foresta morta come copertura mentre caricava verso il palazzo. Tuttavia il corvo dorato lo superò. Volò in cerchio due volte per poi aprire il suo becco simile a quello di un’aquila.

“Phew!”

Sparò senza preavviso una sfera di fuoco dorato. Sembrava una meteora!

<em>Oh?!</em>

Yi Yun ne fu allarmato. Non si aspettava che l’uccello di fuoco avesse una mossa del genere. Naturalmente la foresta morta non sarebbe riuscita a resistere alla sfera di fiamme.

Yi Yun strinse i denti e usò più che poteva il gran successo della Minuta Sottigliezza per cambiare direzione e schivare.

“Boom!”

La palla di fuoco esplose, causando una potente onda d’urto.

Anche se Yi Yun aveva schivato l’assalto frontale, fu comunque influenzato dalle onde d’urto. Sentì una forza irresistibile colpirlo e farlo volare via come una pagliuzza.

“Peng!”

Yi Yun si schiantò contro un grosso albero. Il tronco tremò e Yi Yun sentì dolore alla schiena. La sua caduta aveva quasi fatto contorcere i suoi organi.

Usò la sciabola Esercito di Mille come supporto per sostenersi. Sangue colava dagli angoli della sua bocca.

Che forza terribile!

Anche se il corvo dorato era esausto, poteva ancora lanciare una palla di fuoco che l’aveva lasciato in condizioni così patetiche, anche se era riuscito a schivarla.

“Phew!”

Il corvo dorato piegò le ali mentre entrava nella foresta, atterrando in uno spiazzo di circa nove metri di fronte a Yi Yun.

Le ali del corvo dorato erano coperte di sangue e la sua forza vitale era caotica. Il suo sguardo non era concentrato e non sembrava più tagliente come quello di un falco. Chiaramente era al limite.

Nella sua visuale d’energia, Yi yun poteva vedere due violente energie nel suo corpo, che si scontravano e quasi rischiavano di farlo esplodere!

Questo corvo dorato non sarebbe riuscito a resistere così a lungo!

Ma anche in queste condizioni, Yi Yun non poteva gestirlo. Un colpo noncurante lo avrebbe ridotto in briciole.

Inoltre, se Yi Yun avesse attaccato, non sarebbe riuscito a superare le difese del corvo dorato nemmeno se la creatura fosse rimasta immobile.

Questo era il divario abissale che c’era tra di loro.

In quel momento gli occhi color ambra del corvo dorato sembrarono accendersi mentre fissava Yi Yun!

Due artigli metallici, taglienti come lame, si sporsero verso Yi Yun!

L’energia di puro Yang portata dall’artiglio formò una gabbia che lo imprigionò. In questa situazione non poteva schivare!


Una semplice graffiata avrebbe potuto farlo a pezzi come tofu!

Yi Yun divenne estremamente calmo in quell’attimo di secondo. Tirò fuori un sacchettino che aveva sempre tenuto vicino al suo corpo.

Su questo sacchettino era stata ricamata la parola “Rou”. Era l’augurio in cui credeva la gente delle divine lande selvagge.

Nel sacchettino c’era l’incanto protettivo lasciato da Su Jie!


