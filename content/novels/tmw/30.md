---
weight: 300
title: Capitolo 30 - Guardie del Drago Brillante
pubDate: 2023-06-06T14:09:48.023Z
tags:
    - tmw
---


Dopo essere avanzato allo stadio dei Meridiani, il mondo sembrava diverso a Yi Yun.

Non aveva bisogno di usare il Cristallo Viola dell'Origine per percepire il Qi vitale onnipresente. Questo qi era come l'aria; sarebbe entrato nel suo corpo ad ogni respiro e sarebbe stato esalato dai suoi pori. Questo cambiava leggermente il fisico di Yi Yun.

Il qi vitale del cielo e della terra aveva un livello d'energia superiore rispetto al cibo.

Le persone normali mangiavano grano, ma un coltivatore poteva usare il qi vitale del cielo e della terra come fonte d'energia. Ad un certo livello, avrebbe potuto evitare di mangiare completamente.

Nell'antica Cina, "Un'Escursione Felice di Zhuang Zi menzionava come "si nutre solo di vento e beve la rugiada".

Significava che una persona poteva sopravvivere usando l'energia fornita dal cielo e dalla terra, senza avere più bisogno di mangiare normalmente. Un metodo di sopravvivenza del genere permetteva di purificare meglio il proprio corpo. Con meno impurità, potevano anche vivere più a lungo.

Gli antichi davano molta importanza a questo stato, così c'era molta documentazione al riguardo nei libri.

Naturalmente Yi Yun era ancora lontano da quello stato. Pensava che, anche se avesse raggiunto quella condizione, non si sarebbe mai rassegnato ad evitare di mangiare.

Sulla terra, Yi Yun era un ghiottone, emh... a cui mancava sofisticatezza. Si dovrebbe dire che Yi Yun era un intenditore di cibo, sì un intenditore. La prima denominazione era un simbolo di pigrizia e ingordigia, mentre la seconda si riferiva ad una persona che si godeva le bellezze della vita.

A Yi Yun non solo piaceva mangiare, era anche un buon cuoco. Era vissuto da solo per molto tempo sulla terra. Anche se i suoi piatti non erano paragonabili ad un grande chef, la sua cucina era assolutamente deliziosa.

Se avesse lavorato sodo per costruirsi una carriera, dopo due anni, visto il suo aspetto e le sue tecniche culinarie, sarebbe stato uno scapolo davvero ambito tra le donne.

Sfortunatamente, dopo aver attraversato lo spazio e il tempo, doveva ripartire dall'inizio. Non poteva mostrare le sue tecniche in questo clan povero.

Yi Yun poteva solo sperare di poter condurre una buona vita in futuro. Avrebbe preparato un tavolo di prelibatezze per ricompensarsi. Per quanto riguardava "nutrirsi solo di vento e bere la rugiada" poteva andare all'inferno. Una vita del genere era terrificante. Se non avesse potuto soddisfare le sue papille gustative, non sarebbe stata una grande perdita di piacere nella vita?

Dopo essere arrivato in questo strano mondo per un mese, la sola carne che Yi Yun aveva visto era quel pezzo di pancetta. Anche se aveva un cattivo sapore, era comunque carne. Finita la pancetta, rimaneva solo porridge di grano grezzo. Le papille gustative di Yi Yun stavano piangendo per l'insoddisfazione.

Naturalmente, in condizioni del genere, Yi Yun poteva solo sopportare la fame straziante e ripristinare la sua energia usando l'essenza delle ossa della desolazione.

Fortunatamente l'essenza delle ossa della desolazione aveva un ottimo sapore.

Dato che il clan tribale Lian non lascia cibo per me, mangerò la loro essenza delle ossa della desolazione!

Dopotutto aveva già deciso di ripulirla tutta. Non aveva intenzione di trattenersi e aveva deciso di assorbirne quanta più poteva con l'aiuto del Cristallo Viola.

Era ciò che Yi Yun aveva sempre fatto, ma oggi ci fu un'interruzione nei suoi piani.

All'alba Yi Yun aveva notato che la tribù era estremamente animata quando tornò nel villaggio.

I giovani e i vecchi erano usciti dalle loro case. Si erano radunati nella piazza di fronte al quartiere del patriarca, formando una folla.

Tra la folla c'era un enorme oggetto delle dimensioni di una collina.

Yi Yun concentrò lo sguardo verso quella protuberanza e ne fu sorpreso. Era un'enorme bestia!

Questo...

Yi Yun era sbalordito, come poteva una bestia così enorme apparire nel clan tribale Lian? Dalla sua testa sembrava proprio potente. Una creatura del genere poteva annientare facilmente l'intero clan!

Ma con così tante persone attorno, era chiaro che non fosse aggressiva e stesse occupando quel piccolo posto pacificamente.

Oh?

Yi Yun pensò all'improvviso: 'Questa bestia...'

Ripensò al giorno in cui era entrato in questo mondo. Aveva visto un'enorme bestia correre per le lande selvagge mentre tornava a casa con Jiang Xiaorou!

E sul dorso del mostro c'era un uomo con una spada appesa alla schiena. L'aura di quella persona era maestosa ed estremamente terrificante.

Quella scena era rimasta profondamente impressa in Yi Yun. Dopotutto, essendo un terrestre, era stato davvero scioccante per lui.

E ora questa enorme bestia sembrava identica a quella che aveva corso per i campi. Poteva essere la stessa!

Yi Yun capì che qualcuno di importante era arrivato nel clan tribale Lian. Questa enorme creatura era la cavalcatura del VIP!

Come poteva ignorare una questione così rilevante? Sfrecciò subito verso la piazza.

Lungo la strada, Yi Yun vide abitanti del villaggio che festeggiavano, come se fosse arrivato l'anno nuovo.

Yi Yun ascoltò anche le loro conversazioni. Queste conversazioni lo fecero emozionare.

Il proprietario dell'enorme bestia era un membro delle truppe del Drago Brillante!

Le truppe del Drago Brillante erano una divisione militare d'élite del Regno Divino Tai Ah. I livelli dei loro capi erano superiori allo stadio del Sangue Viola!

Dato che i loro soldati erano come minimo allo stadio del Sangue Viola, la divisione del Drago Brillante era imbattibile!

La persona che aveva fondato le truppe del Drago Brillante era il fondatore del Regno Divino Tai Ah. Allora l'imperatore aveva condotto le truppe del Drago Brillante per varie terre, ponendo le fondamenta del regno.

Questa divisione devastante aveva portato avanti la sua eredità finora, per chissà quante generazioni.

Il personale scelto durante la selezione dei guerrieri sarebbe entrato nelle riserve delle truppe del Drago Brillante. Avrebbe prima coltivato nelle riserve e, dopo aver superato gli esami, sarebbe diventato un membro ufficiale.

Ma superare gli esami era estremamente difficili. Se avessero fallito la valutazione finale, sarebbero stati mandati nell'esercito regolare. Allora non sarebbero più stati membri d'élite delle truppe del Drago Brillante.

"Se è un membro della divisione del Drago Brillante, allora questa persona dev'essere almeno un guerriero dal Sangue Viola."

Un guerriero dal Sangue Viola delle truppe del Drago Brillante era completamente diverso rispetto ad un esperto dal Sangue Viola delle lande selvagge della Nuvola.

In realtà il membro delle truppe del Drago Brillante che era venuto qui era un guerriero dal Sangue Viola al picco del suo stadio.

Arrivato a questo livello e dopo che le sue capacità erano state affinate nelle truppe del Drago Brillante, il suo potere combattivo era impareggiabile. Era un membro d'élite!

Perfino il patriarca di una grande tribù di centomila persona si sarebbe dovuto inchinare rispettosamente di fronte ad una figura del genere.

Per il clan tribale Lian era una persona terrificante.

Così i superiori di Lian Chengyu fecero del loro meglio. Lian Chengyu e il patriarca rivelarono i loro sorrisi più larghi mentre organizzavano una festa di benvenuto.

Yi Yun riuscì a vederlo con chiarezza. Era lo stesso uomo che aveva visto quando era arrivato in questo strano mondo. Aveva un'aura maestosa ed esercitava pressione perfino da lontano.

"È proprio lui!" Yi Yun capì. Questa era la seconda volta che lo incontrava.

Non doveva essere una coincidenza.

Pensandoci, da quando era entrato in questo mondo e da ciò che aveva compreso delle Lande selvagge della Nuvola, sapeva che nessun esperto si sarebbe mai disturbato a dare attenzione ad una tribù povera, specialmente al clan tribale Lian.

Così un membro d'élite doveva avere i suoi motivi per rimanere in questa zona per così tanto tempo. Ma quale poteva essere il motivo?



