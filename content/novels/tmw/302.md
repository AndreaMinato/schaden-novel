---
weight: 302
title: Capitolo 302 - Tornare nella Divina Città
pubDate: 2024-05-22T22:46:59.508Z
tags:
    - tmw
---


“Tornerò a dormire. Stavolta sarà un sonno più profondo e non so quando mi sveglierò di nuovo. Dato che sei entrato nel palazzo della spada di puro Yang, significa che eravamo destinati ad incontrarci. Questa spada rotta è tua. Puoi andartene quando vuoi, puoi anche allenarti nel palazzo della spada di puro Yang. Hai un fisico di puro Yang, così potrai coltivare più facilmente qui…”

Dopo aver detto questo, la figura lentamente divenne sfocata fino a scomparire completamente.

Yi Yun fu lasciato solo nella sala.

“Chi! Chi! Chi!”

Con un po’ di lievi suoni, la spada rotta che prima era infilzata nel terreno, emerse lentamente per poi cadere a terra.

Vedendo la spada arrugginita, Yi Yun rimase un po’ senza parole. Aveva rischiato la vita entrando nell’inferno ardente, superato la tavola da gioco per entrare in questo mondo distrutto. Eppure non poteva entrare nelle regioni interne del palazzo e aveva solo ricevuto questa spada rotta dalle pessime condizioni.

Tuttavia Yi Yun sapeva che non poteva essere qualcosa di ordinario…

La domanda era, cosa c’era di straordinario…

Yi Yun raccolse la spada rotta e la esaminò. La lama non era più tagliente e sembrava estremamente debole.

“Le spade di antichi guerrieri dovrebbero rimanere estremamente forti, anche dopo decine di milioni di anni. Anche se la lama non è più tagliente, dovrebbe essere comunque più forte della sciabola Esercito di mille.”

Yi Yun guardò la sciabola e sospirò. Quest’arma l’aveva accompagnato per un po’, ma mentre aveva lottato con la specie del corvo dorato, si era rotta. Rimanevano solo circa un metro dei suoi due metri di prima.

Una volta tornato nella Divina Città di Tai Ah, avrebbe cambiato arma. Si poteva dire che questa sciabola avesse fatto dei contributi considerevoli.

Con la spada rotta in mano, Yi Yun sentì la lama con le dita. Poteva sentirne la ruvidità, facendogli percepire un cambiamento spirituale.

“Lo spirito nero della spada pensava che utilizzassi la sciabola, così crede che non possa capire l’intento di spada del proprietario del palazzo. Eppure tenterò di farlo. Anche se non potessi ottenere ispirazioni, lo capirò lentamente in futuro.”

Con la spada rotta in mano, Yi Yun uscì fuori dal palazzo della spada di puro Yang.

Ora sotto un certo aspetto era più vicino al proprietario del palazzo della spada. Entrambi coltivavano leggi di puro Yang. Era anche per questo motivo che il mondo distrutto aveva creato l’Abisso del Meteorite, una terra di puro Yang.

Per quanto riguardava le differenze tra la spada e la sciabola, Yi Yun non era troppo schizzinoso. Le spade e le sciabola erano le armi più comuni al mondo. Quando aveva scelto la sciabola Esercito di Mille, era perché sembrava estremamente potente, non perché avesse qualche connessione speciale con l’arma.

Gli andava bene sia una sciabola che una spada, per lui era uguale.

Dopo aver letto la Verità delle Leggi, sapeva che sia le verità della sciabola che quelle della spada erano tutti rami del Dao delle armi. E il Dao delle armi era solo una categoria considerevole tra i 3000 Grandi Dao delle arti marziali.

Per coltivare fino al picco delle arti marziali, sarebbe stato insufficiente coltivare solo un Grande Dao.

Se ne avesse avuto la capacità, più Grandi Dao avesse imparato, più si sarebbe avvicinato al Dao Celeste delle Origini. Quando fosse diventato un Grande Imperatore, sarebbe diventato ancora più potente.

“Non può fare male apprendere anche verità della spada insieme a verità della sciabola.”

Dopo aver deciso, Yi Yun arrivò di fronte al pilastro delle sette uccisioni lasciato dal proprietario del palazzo.

Quando guardò avanti, la grande cicatrice di spada sembrava stesse per dividere il mondo.

Yi Yun brandì diagonalmente la spada arrugginita, percorrendo la fenditura di spada nell’aria.

Allo stesso tempo, Yi Yun aprì la visuale d’energia del Cristallo Viola.

Nella visuale d’energia, Yi Yun era stato capace di vedere direttamente l’origine del flusso d’energia.

Nella tomba della sciabola, Yi Yun aveva usato la visuale d’energia per comprendere le trentadue parole della verità della sciabola. Oggi Yi Yun stava facendo la stessa cosa.

Il Cristallo Viola era troppo magico. Anche se lo spirito nero della spada aveva un’intuizione stroarindaria, chiaramente non aveva individuato l’esistenza del Cristallo Viola.

Il livello di questo tipo di artefatto divino superava l’immaginazione di Yi Yun.

Nella visuale del Cristallo Viola, ogni forma scomparì.

Sul pilastro, ogni parola “uccidi” sembrava uguale ad occhio nudo, ma nella visuale d’energia del Cristallo Viola erano completamente diverse.

Ogni “uccidi” incarnava un intento di spada diverso, inciso con una legge del Grande Dao differente!

Anche se Yi Yun non poteva entrare nel palazzo di puro Yang e ottenere l’eredità del proprietario, solo il pilastro delle sette uccisioni era un tesoro!

Tuttavia lo stadio del palazzo superava di gran lunga l’immaginazione di Yi Yun. L’intento di spada lasciato nel pilastro delle sette uccisioni era troppo difficile per Yi Yun, anche guardando dritto all’origine.

Probabilmente questo era un intento di spada di massimo livello.

Yi Yun rimase di fronte al pilastro delle sette uccisioni e alla scioccante fenditura di spada per un giorno e una notte senza muoversi, ponderando sull’origine delle verità della spada.

Tuttavia il suo livello era troppo basso. Era riuscito a capirne solo una piccolissima parte.

Solo quando esaurì il qi vitale riaprì gli occhi e si allontanò dal pilastro delle sette uccisioni. Rimanere di fronte alla colonna era una prova della sua perseveranza. Doveva fare circolare costantemente il suo qi di puro Yang per sopportare la pressione emanata dall’intento di spada.

In quel momento Yi Yun era esausto e ciò che aveva capito ponderando sulla verità della spada del pilastro era estremamente poco.

Era il picco di un Grande Dao. Era estremamente difficile scalarlo.

Anche così, Yi Yun non ne fu scoraggiato.

Sapeva che il percorso delle arti marziali era pieno di difficoltà.

Per praticare le arti marziali bisognava sopportare una solitudine inimmaginabile. Molti esperti sarebbero rimasti in isolamento per decadi.

Un periodo di tempo così lungo in cui rimanere seduti da soli in una stanza avrebbe fatto impazzire di solitudine.

Tuttavia praticare le arti marziali avrebbe potuto alleviare questa solitudine. Ciò che stava sostenendo Yi Yun erano le verità di spada della colonna.

…

Yi Yun tornò nel palazzo. C’erano solo due posti in cui poteva andare, uno era la sala e l’altro era la stanza di coltivazione.

Quando entrò nella stanza di coltivazione, Yi Yun capì perché lo spirito nero della spada aveva detto che questo posto sarebbe stato un tesoro per la sua coltivazione.

La formazione di puro Yang nella stanza non si era rotta, anche dopo decine di milioni di anni. Poteva ancora radunare qi vitale del cielo e della terra.

Il qi Yang nella stanza era sorprendentemente puro. Coltivare qui gli avrebbe portato il doppio dei risultati con metà degli sforzi.

Inoltre anche la piattaforma per meditare era un tesoro. Quando ci si sedette, Yi Yun sentì la sua mente diventare più lucida e il suo qi vitale circolare ancora più velocemente.

Questa stanza era ancora superiore a quella della torre divina centrale.

Yi Yun decise di rimanere nel palazzo della spada di puro Yang per diverso tempo. Aveva lasciato la camera al 69esimo temporaneamente prima di partire.

Le residenze della torre divina centrale erano come locande. Bisognava pagare giorno per giorno. Anche se uno avesse pagato in anticipo, si potevano ricevere le rune scaglie di drago date in anticipo finché uno non avesse occupato la stanza.

Ora Yi Yun pensò che sarebbe tornato spesso qui in futuro. Non aveva più bisogno della torre divina centrale. I sei mesi che aveva prenotato forse sarebbero stati sufficienti per i suoi sei anni nella Divina Città di Tai Ah.

Anche in questo mondo distrutto c’era il susseguirsi della notte e del giorno. Ogni giorno Yi Yun sarebbe rimasto di fronte al pilastro delle sette uccisioni, a ponderare sull’intento della spada. Di notte avrebbe meditato nella stanza del palazzo.

Quando era affamato, avrebbe mangiato il cibo e bevuto l’acqua nel suo anello interspaziale. Durante il suo viaggio nelle divine lande selvagge, aveva radunato un bel po’ di carne di bestia della desolazione. Era sufficiente come riserva.

Così iniziò il suo primo lungo isolamento della sua carriera.

Voleva consolidare il suo livello di coltivazione e porre delle fondamenta per la sua coltivazione della spada e della sciabola durante il suo isolamento.

Passò la primavera e arrivò l’autunno. Yi Yun non si rendeva più conto di quanto tempo passava. Sapeva solo che i suoi capelli stavano crescendo costantemente. La sua altezza aumentò rapidamente.

Un bambino tra i 13 e i 14 anni avrebbe avuto degli scatti di crescita. A causa della malnutrizione nelle Lande Selvagge della Nuvola, lo sviluppo di Yi Yun era stato lento. Ora però, consumare la carne delle bestie della desolazione e le reliquie d’osso lo aveva nutrito, così la sua altezza era aumentata giorno per giorno.

Yi Yun si rese conto che gli abiti che aveva portato con sé erano tutti di una taglia troppo piccola.

Era arrivato all’altezza di un uomo adulto, anche al di sopra di un uomo ordinario. Il suo corpo era diventato più robusto e i suoi muscoli erano tonici, ma non esagerati. A parte una tinta di immaturità nel suo viso, da dietro non sembrava diverso da un adulto.

Anche se Yi Yun non poteva capire l’intento di spada contenuto nel pilastro, dopo molto tempo ne aveva sperimentato il battesimo. Lentamente non dovette più attivare la Tecnica Sacra di Tai Ah per resistere.

Senza che se ne accorgesse, l’aura di questo scioccante attacco di spada lasciato dal proprietario del palazzo si fuse con il Cristallo Viola e si impresse nel mare spirituale di Yi Yun…

Era una sensazione indescrivibile.

Ora, anche se Yi Yun non poteva usare un intento di spada del genere, si ricordava profondamente ogni struttura e legge contenuta al suo interno.

Pensava che ora fosse il momento di partire.

Aveva intenzione di tornare nella Divina Città di Tai Ah.

Sotto la torre divina centrale, c’era anche una tomba della spada!

Ora Yi Yun era sicuro che il livello della tomba della spada e della sciabola era inferiore a quello del palazzo della spada di puro Yang. Relativamente parlando, le leggi nella tomba della spada dovevano essere più facili da comprendere rispetto a quelle del palazzo.

Entrare nella tomba della spada avrebbe potuto gettare delle fondamenta che gli avrebbero permesso di capire l’intento di spada qui. Poi avrebbe potuto usare l’intento di spada per entrare nel palazzo di spada di puro Yang. Forse sarebbe riuscito perfino a raffinarlo, rendendolo suo!

Solo pensarci gli faceva ribollire il sangue.

Il livello di questo palazzo superava di gran lunga la sua immaginazione.

Poteva perfino allargarlo o contrarlo, tenendolo nel suo corpo. Poteva volare e anche fare dei tunnel nel terreno. Poteva anche essere usato come contenitore spirituale.

Se uno avesse ottenuto il controllo di un palazzo del genere, sarebbe stato estremamente facile attraversare le divine lande selvagge.

Bisognava sapere che le aeronavi del Regno Divino di Tai Ah avrebbero avuto bisogno della cooperazione di più di dieci signori umani per alimentare la fortezza aerea e attraversare le divine lande selvagge!

Il giorno in cui Yi Yun parì, lo spirito nero della spada era rimasto a dormire. Era caduto in un sonno profondo. Non era stato importunato, né era incuriosito di cos’aveva fatto Yi Yun in questo periodo. Forse non lo sapeva nemmeno. Per lo spirito nero della spada, non valeva la pena preoccuparsi di un giovane come Yi Yun. Dopotutto non gli rimaneva molto da vivere.

Yi Yun raccolse le sue cose e balzò giù dalla montagna del palazzo. Quando si avvicinò alla grossa porta di bronzo, la porta si aprì. Così tornò con successo nell’inferno ardente.

Dopo così tanto tempo, Yi Yun era cambiato completamente, sia nel corpo che nello spirito!

Si poteva dire che fosse rinato!


