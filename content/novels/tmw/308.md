---
weight: 308
title: Capitolo 308 - Yi Yun esce dal suo Isolamento
pubDate: 2024-05-23T04:46:59.509Z
tags:
    - tmw
---


Le notizie riguardo all’alleanza tra le varie fazioni contro l’orda di bestie e la competizione per i posti dell'assemblea si diffusero velocemente. Lo vennero a sapere anche i giovani discepoli di varie fazioni.

Finalmente capirono perché il signore della città aveva organizzato un banchetto di compleanno e perché si era interrotto all’improvviso.

Era solo un pretesto, il vero motivo per cui era stato tenuto era per negoziare un’alleanza. Inizialmente questa ragione era stata tenuta confidenziale, per questo era necessario mentire riguardo al banchetto.

Era importantissimo competere per i posti. Ogni fazione cominciò a fare i suoi preparativi.

“Siete i migliori giovani del nostro clan della montagna Bai Yue. Non mi aspetto che diventiate i campioni di questa competizione, né vi chiedo di rientrare tra i primi dieci posti. Finché potrete conquistare un posto per la nostra montagna Bai Yue, diventerà un candidato per succedere al patriarca!”

Disse un uomo di mezz’età ad un po’ di giovani di fronte a lui da qualche parte nella divina torre centrale.

La montagna Bai Yue era un clan recluso che aveva le sue radici nelle montagne Bai Yue. Non appartenevano alle tre fazioni, né avevano saggi. Il capo del clan era un signore umano al picco del suo livello. Al loro livello di questo passo sarebbe stato molto difficile per loro crescere.

Tuttavia sarebbero nate opportunità in periodi turbolenti!

Prima avrebbero dovuto competere per un posto. Era il primo passo per permettere al loro clan di crescere.

Se avessero ottenuto un posto, la montagna Bai Yue sarebbe stata apprezzata dalle altre fazioni. Durante un momento chiave, la gente avrebbe provato a persuaderli offrendo ricompense.

Nel frattempo, in un’altra residenza nella divina torre centrale, il capo della pagoda delle sette stelle con il mantello di pelliccia stava guardando i giovani d’élite del regno del Drago delle Nuvole di fronte a lui.

“Siete il gruppo più forte della pagoda degli ultimi cento anni! Ho suggerito le regole di questa competizione! Ho osato suggerirle perché ho fiducia in tutti voi!”

Il capo della pagoda delle sette stelle torreggiava sui giovani di fronte a lui. La sua ombra sembrò aumentare infinitamente, dando grande pressione agli altri.

“Dato che ho suggerito le regole, se qualcuno di voi otterrà pessimi risultati, diventerò lo zimbello dei dieci paesi meridionali e del Regno Divino di Tai Ah. Perfino i vecchi rivali nel nostro paese mi derideranno!”

“Ora non ho molto altro da dirvi. Voglio solo che otteniate almeno la metà dei posti nella competizione che si terrà tra sette giorni! Questo è il minimo! In effetti, solo ottenendo il 60% dei posti sarei soddisfatto!”

Le sue parole erano scioccanti. I giovani del Regno Divino del Drago delle Nuvole si chinarono su un ginocchio tenendo una mano sul petto: “Sì capo della pagoda!”

Tra la folla, un giovane pallido vestito di nero si legò una mano con una benda.

<em>’La competizione dell’alleanza… Non mi limiterò a questo. Sarà quest’orda di bestie la mia prima prova…’</em> Pensò silenziosamente il giovane vestito di nero. Un lampo freddo brillò nei suoi occhi.

…

I sette giorni di preparazione furono sufficienti. Alcuni paesi chiamarono giovani d’élite dai loro paesi usando formazioni di teletrasporto a lunga distanza, in modo che potessero unirsi alla competizione.

La Divina Città di Tai Ah offrì anche le sue ricompense.

Questa competizione non avrebbe più fornito punti gloria. Il signore della città aveva annunciato che chiunque avesse ottenuto il primo posto nella competizione sarebbe stato libero di usare qualsiasi risorsa mentre si allenava in città. Avrebbe anche ricevuto il titolo di conte, cento città come feudo e avrebbe goduto degli stessi privilegi della casata reale in futuro.

Ad esempio, perfino leggere l’intera Sacra Tecnica di Tai Ah non sarebbe stato un problema.

Questa ricompensa era piuttosto esagerata, ma la comparsa del ragazzo pastore era una questione di sopravvivenza per il Regno Divino di Tai Ah. Offrire ricompense del genere era comprensibile.

Naturalmente, ottenere il primo posto nella competizione era troppo difficile per i coltivatori della Divina Città di Tai Ah.

Perfino le migliori reclute della città, Yao Dao e Yang Qian, sentivano un’enorme pressione stavolta!

I due erano stati vecchi rivali dal momento in cui erano entrati nella Divina Città di Tai Ah e in quel momento erano seduti uno davanti all’altro in un attico.

“Siamo stati in conflitto per quattro anni e ora dovremo combattere insieme.”

Yang Qian fece un respiro profondo. Era un membro della casata reale, così si sarebbe dovuto impegnare molto visto che questa questione avrebbe influenzato il suo fato e quello del suo paese.

Se avesse potuto ottenere il primo posto nella competizione, di sicuro sarebbe potuto diventare re, anche se era impossibile per lui diventare principe ereditario.

“Non vedo l’ora di affrontare i giovani d’élite degli altri paesi.” Disse Yao Dao mentre puliva gentilmente la sua lunga sciabola, il suo sguardo era pieno di spirito combattivo.

Nel momento in cui tutti ricevettero queste notizie, Luo Huo’er ricevette un invito.

Luo Huo’er si accigliò quando lo lesse.

“Competizione per l’alleanza…” Mormorò tra sé e sé come se fosse stata colta da un dilemma.

Accanto a Luo Huo’er c’era una serva entusiasta, Dong’er, che esclamò muovendo le manine come se stesse affrontando un avversario: “Signorina, perché non rappresenta la Divina Città di Tai Ah e non li picchia tutti?”

Dong’er aveva sentito spesso Luo Huo’er vantarsi di quanto era forte, di come aveva fatto a pezzi a mani nude una bestia della desolazione di grado sovrano o di come aveva distrutto esperti da ogni sorta di posto, e così via.

Quando menzionava il suo “glorioso passato”, Luo Huo’er spesso avrebbe aggiunto un’altra frase alla fine: “Non è niente per me, come bere un bicchier d’acqua!”

Così Dong’er era sicura che la sua signora avrebbe potuto annientare tutti i geni dei vari paesi!

Visto che alla sua signora piaceva vantarsi e unirsi alla baraonda, era naturale che non si perdesse questa occasione.

Ma Dong’er non si sarebbe mai aspettata che Luo Huo’er ci riflettesse su, ma che all’ultimo dicesse: “Non posso abbassarmi a combattere contro questi rifiuti! Sarebbe solo indegno per me!” come se le fosse venuto in mente qualcosa.

“Uh…” Dong’er soffocò.

Molte volte Luo Huo’er avrebbe usato vari tipi di scuse prima di combattere,il fatto che fosse indegno per lei era il pretesto che utilizzava più di frequente.

“Ah, non ci pensare più. Non perderò tempo con persone come loro. Allenare la Divina Tecnica della Desolazione ogni giorno è noioso, ma non posso che fare così.” Luo Huo’er si stiracchiò, rivelando le sue curve. “Vado a dormire. Non disturbarmi a meno che non ci siano questioni importanti.”

“Signorina, perché?” Dong’er la seguì velocemente roteando gli occhi, come se avesse visto qualcosa nel viso di Luo Huo’er.

Luo Huo’er non aveva partecipato alle competizioni del cielo e della terra, aveva solo il primo posto nella classifica dell’uomo.

Era davvero strano che la sua signora non volesse vantarsi considerato che poteva fare a pezzi a mani nude una bestia della desolazione di grado sovrano.

Dong’er era ansiosa, ma Luo Huo’er sembrava completamente indifferente. Sbadigliò e ignorò la serva, per poi tornare nella sua stanza.

Seduta sul suo letto, Luo Huo’er rimase lì pigramente. Dopodiché si sbottonò piano l’abito e tirò fuori un talismano appeso al suo collo, era un amuleto protettivo. Lo toccò mentre era assorta.

“Papà, quando mi riporterai indietro? È troppo noioso qui.”

“In questo periodo delicato, se quel signore della città o capo della pagoda scoprissero la mia identità, mi tratterebbero come una spia e mi farebbero a pezzi.”

“Ah, che noia! È così problematico che ultimamente soffro di insonnia…”

Luo Huo’er strinse l’amuleto protettivo, premendoselo al petto, mentre riposava sul letto morbido. I suoi capelli si stesero per tutto il letto come una rosa nera in fiore.

Non molto tempo dopo, si sentì il respiro calmo di Luo Huo’er.

…

I giorni passarono uno per uno. Durante il periodo di preparazione, i dieci paesi del sud convocarono persone dai loro territori per la competizione.

Si stavano radunando sempre più membri d’élite nella Divina Città di Tai Ah.

Questi geni orgogliosi erano tutti estremamente arroganti. Data la rivalità tra le fazioni, come potevano vivere in pace insieme?

Non molto tempo dopo scoppiò ogni sorta di attrito per tutta la città.

Di solito una piccola questione si sarebbe inasprita fino a spingere entrambe le parti a fare un incontro nell’arena.

C’era sempre qualcuno che vinceva e perdeva in uno scontro. Se uno avesse attaccato accidentalmente in modo troppo pesante, l’altra parte sarebbe rimasta ferita e le ostilità si sarebbero intensificate.

Altre persone dopo avrebbero cercato di vendicarsi per la parte ferita, causando un’altra battaglia nell’arena.

Così, prima che la competizione iniziasse, c’erano già molti combattimenti. Diverse persone rimasero ferite e la situazione divenne ancora più tesa!

Presto, nel momento in cui i membri d’élite di varie grandi fazioni si incontravano, sembravano incompatibili come il fuoco e l’acqua. Era quasi un conflitto totale tra le masse.

Furono i membri della Divina Città di Tai Ah  a rimanere più feriti.

Il motivo principale era che le persone delle altre fazioni erano tutti membri d’élite, mentre in città c’erano anche molti altri discepoli ordinari. Sarebbe stato ovvio cosa sarebbe successo se un discepolo ordinario si fosse scontrato con un genio.

La situazione stava quasi andando fuori controllo.

“Questo ragazzino ancora non esce fuori?! Di sicuro fa preoccupare!”

Domani ci sarebbe stata la battaglia dell’alleanza. Cang Yan era rimasto fuori dalla tomba della spada, per un po’ di volte aveva avuto la tentazione di aprire la porta. Tuttavia temeva di interrompere la coltivazione di Yi Yun proprio mentre stava per ottenere ispirazioni importanti.

“Tra quattro ore, se non uscirà ancora fuori, entrerò. Ca**o, questo ragazzino è rimasto dentro per così tanti giorni. Sta quasi bruciando tutto fuori, mentre li se la spassa. Non so nemmeno se si è addormentato lì dentro. Cosa diamine sta facendo da 8-9 giorni?!”

Se Yi Yun fosse entrato nella tomba della sciabola o fosse in isolamento a comprendere la Sacra Tecnica di Tai Ah o qualche tecnica totemica, non avrebbe avuto problemi.

Ma ciò che era più esasperante era il fatto che era entrato nella tomba della spada.

Non era folle studiare la spada nonostante sapesse già usare la sciabola?!

Se non fosse stato per il fatto che gli aveva già fatto vedere un paio di miracoli, Cang Yan si sarebbe lavato le mani della faccenda da tempo.

Cang Yan posò una clessidra all’entrata. Una volta che la sabbia avesse finito di scorrere, avrebbe chiamato Yi Yun. Visto che domani ci sarebbe stata una grande battaglia, aveva bisogno che Yi Yun si riposasse bene, così che entrasse in condizioni ottimali.

Proprio mentre metà della sabbia era scorsa giù, la tomba della spada iniziò a rimbombare mentre si apriva da sola.

<em>’Questo ragazzino può aprirsi la porta da solo…’</em>

Cang Yan stava pensando a questo mentre vedeva Yi Yun apparire all’entrata…


