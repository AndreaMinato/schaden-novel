---
weight: 3130
title: Capitolo 313 - Contro Vipera
pubDate: 2024-05-23T09:46:59.510Z
tags:
    - tmw
---


“Ah, ah, ah…”

Sun Long si rotolò a terra. La mentalità forte di un guerriero di solito impediva di svenire, ma Sun Long non era lontano dal farlo.

La sua mano e la sua gamba sinistra non erano molto diverse da quelle di una rana. Erano state schiacciate completamente.

Venire schiacciati da un mattone metallico era molto più doloroso che venire feriti dalla lama di un artiglio. Inoltre le ferite erano dieci volte più gravi. Anche se si fosse curato con varie buone medicine, ci sarebbero voluti almeno sei mesi affinché la mano e la gamba di Sun Long recuperassero il loro qi vitale.

Per i giovani geni, sei mesi di tempo erano troppo preziosi. Questo avrebbe influenzato la crescita di Sun Long.

“Hai osato dire che coltivi le leggi dell’assassinio. Questo è un insulto al Grande Dao!”

Il dao dell’assassinio era uno dei Grandi Dao e rientrava tra quelli più potenti. Era al di sopra delle cinque leggi elementali e non era inferiore al Dao del Puro Yang.

Sun Long aveva solo radunato un po’ di qi assassino, poteva essere al massimo descritta come un’aura omicida. Era lontano dal vero Dao dell’assassinio!

Dietro Yi Yun, Wen Yu, Xiao Zhen e gli altri si erano ammutoliti per lo shock. Era successo tutto in pochi secondi. Il potente Sun Long era stato ridotto ad un cane morto in pochi secondi, così non erano riusciti a reagire in tempo.

“Questo…”

Xiao Zhen deglutì. Si era perfino dimenticato del dolore che stava provando.

Yi Yun aveva ripagato Xiao Zhen con la stessa moneta, se non di più. Aveva fatto tutto in modo facile e pulito.

“Il signor Yi… è molto forte!” Disse un giovane con un’espressione idolatrante.

Un anno fa, Yi Yun era diventato il campione della competizione tra i nuovi arrivati e poi era scomparso. Circa dieci mesi dopo, molti dubitavano che la sua forza fosse aumentata davvero.

Visto che non aveva combattuto per diverso tempo, la gente inevitabilmente avrebbe nutrito dei dubbi. Era prevedibile, ma ora avevano capito che le loro preoccupazioni erano infondate.

“Non è solo forte, è anche spietato!” Disse un altro giovane. Non era giusto che un guerriero uccidesse innocenti indiscriminatamente, ma contro un nemico bisognava essere crudeli, altrimenti si sarebbe danneggiato da solo.

“Signorina Wen, di sicuro questa battaglia mi ha fatto sfogare la rabbia!” Disse un giovane a Wen Yu. La giovane era ancora stordita, insicura sul cosa dire in quel momento.

Accanto a Wen Yu, Xiao Zhen stava stringendo il pugno sinistro che gli era rimasto, mentre i suoi occhi brillavano.

Quando le persone erano nel loro stato più debole e vulnerabile, era facile che potessero regredire. Tuttavia, allo stesso tempo, potevano farsi ispirare facilmente. Questa breve battaglia aveva lasciato un’impressione indimenticabile nel suo cuore.

Xiao Zhen era in queste condizioni. Nel momento peggiore della sua vita, Xiao Zhen era rimasto impressionato da come Yi Yun aveva malmenato Sun Long.

Xiao Zhen strinse i denti e fece una decisione.

“Grazie signor Yi. Lavorerò sodo e un giorno diventerò come te. Picchierò chi vuole calpestarmi fino a ridurli in poltiglia!"

Tuttavia Yi Yun era ancora sul palco e non prestò attenzione ai cambiamenti psicologici di Xiao Zhen.

Stava guardando Vipera mentre asciugava con noncuranza il mattone dal sangue. Dopo essere arrivato in questo mondo, si stava abituando sempre di più alle regole del mondo dei guerrieri.

Vipera mostrava un’espressione davvero arcigna. I suoi occhi ambrati erano pieni di intento omicida.

“Hai… del coraggio! Ti farò capire cosa significa ignorarmi!”

Quando aveva gridato “fermo” non solo Yi Yun non l’aveva ascoltato, si era anche girato a guardarlo come se non fosse successo nulla dopo che aveva picchiato Sun Long.

Quello sguardo aveva provocato Vipera!

Anche se non lo avessero pagato con delle reliquie della desolazione, avrebbe comunque voluto mutilare Yi Yun, sperava perfino di poterlo uccidere.

“Di sicuro dici un bel po’ di assurdità. Combatterai personalmente? O manderai altri tirapiedi a morire qui?”

Yi Yun era ancora sul palco, guardava dall’alto Vipera. I coltivatori delle settantadue pagode del Drago delle Nuvole accanto a Vipera si infuriarono. Sembrava che volessero precipitarsi da lui e farlo a pezzi.

Tuttavia potevano solo sembrare feroci. Sapevano che sarebbero stati sconfitti di netto in meno di due mosse.

Yi Yun era davvero forte!

Anche se disprezzavano i coltivatori della Divina Città di Tai Ah, non avevano altra scelta se non ammettere che era vero.

Le pupille di Vipera si rimpicciolirono. Il serpente sul suo corpo sporse la lingua mentre sibilava.

“Interessante!” Vipera sogghignò mentre saliva sul palco.

Il pubblico attorno all’ottavo palco rimase sbigottito.

Era troppo esagerato, gli altri gruppi non avevano nemmeno finito le loro prime due battaglie, ma nell’ottavo i capi stavano già per combattere l’uno con l’altro!

Era troppo veloce.

Anche se la dimostrazione di forza di Yi Yun era stata sbalorditiva, Wen Yu e gli altri erano preoccupati per lui.

Questo perché c’era una differenza di livello netta tra i due!

Secondo le regole della competizione, se la differenza d’età fosse stata superiore ad un anno, il più grande avrebbe dovuto sopprimere il suo livello di coltivazione. Se la differenza fosse stata superiore ai due anni, avrebbero dovuto limitare ulteriormente la loro coltivazione.

Per un intero anno, il livello di coltivazione doveva essere ridotto di un grado. Solo allora la competizione sarebbe stata equilibrata.

Yi Yun aveva appena più di quattordici anni e Vipera ne aveva appena compiuti quindici. La loro differenza d’età era appena di undici mesi.

Di conseguenza Vipera non doveva limitare la sua coltivazione. E tra i due, c’era il confine che separava il picco del Sangue Viola e le fondamenta Yuan, che rendevano estremamente ingiusta la competizione!

Non sarebbe stato un problema per un guerriero al picco del Sangue Viola affrontarne uno allo stadio delle fondamenta Yuan se l’altra parte fosse stata mediocre. Molti discepoli della Divina Città di Tai Ah ne sarebbero stati capaci.

Ma il suo avversario era Vipera!

Non solo era un genio, era estremamente spietato! Vista la disputa di prima, non c’erano dubbi che Vipera avrebbe sferrato attacchi letali.

I cuori di Wen Yu e degli altri batterono con forza.

“Signor Yi, sta attento.” Disse piano Wen Yu sotto il palco. Teneva le mani unite da quanto era nervosa.

In quel momento, il pubblico non molto lontano aveva iniziato a prestare attenzione all’incontro dell’ottavo palco.

“Cosa succede? Stanno iniziando così…?”

Cang Yan all’inizio era seduto ad un tavolo a bere vino.

Posò il suo bicchiere quando vide che Yi Yun stava per affrontare Vipera.

Il talento di Yi Yun era scioccante, ma gli mancava tempo. Cang Yan era molto preoccupato. Spinse via la sua sedia e camminò verso l’ottavo palco.

Cang Yan non sapeva come sarebbe finito lo scontro. Dopotutto il suo avversario era un genio alle fondamenta Yuan. Si avvicinò all’ottavo palco così da poter salvare Yi Yun nel caso perdesse.

Per quanto riguardava le regole, non gliene poteva importare di meno. La sua massima priorità era proteggere Yi Yun.

Non fu solo Cang Yan a prestare particolare attenzione a questo scontro, anche Li Hong, Yang Haoran e gli altri lo addocchiarono. I capi stavano iniziando il loro duello.

“È iniziata! Yi Yun contro Vipera!” Li Hong mandò una trasmissione di qi vitale a Yang Haoran. Yang Haoran sogghignò perché aveva aspettato da tempo questo momento.

Ieri, aveva corso l’enorme rischio di cercare Vipera perché aveva saputo della sua crudeltà e della sua forza.

Vipera poteva aggirare i limiti delle regole mentre combatteva contro Yi Yun, così sarebbe andata bene.

“Che importa se Yi Yun è un genio. Se non avrà tempo di crescere è inutile! Vipera lascerà sicuramente un segno indimenticabile su Yi Yun!”


