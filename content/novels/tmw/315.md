---
weight: 315
title: Capitolo 315 - Sconfiggere Vipera
pubDate: 2024-05-23T11:46:59.511Z
tags:
    - tmw
---


<em>Hum hum hum…</em>

Il gas verde tossico sembrò prendere vita mentre iniziava ad ululare come un fantasma.

Il gas tossico era estremamente denso, come se fosse fatto dalla bile di un serpente. Emanava un odore putrido che assaliva le narici.

Hiss!

La marionetta del serpente iniziò a sibilare mentre volava nell’aria. Fissava avanti con i suoi occhi verde scuro mentre si avvicinava silenziosamente a Yi Yun. Non solo questo gas tossico non influenzava questo serpente velenoso, ma gli dava perfino energia!

I Totem erano in grado di volare, così anche questa marionetta poteva farlo.

Poteva essere considerato un sosia di Vipera e, nonostante fosse una marionetta, aveva una vita propria.

“Che importa se non usi un’arma. Che sia una sciabola o un mattone, non potranno resistere al veleno! Domino tutto in quest’area tossica!”

Vipera rise sardonicamente. Iniziò a muoversi rapidamente sfoderando i suoi artigli metallici!

In mezzo al veleno, un guerriero ordinario poteva solo attivare il suo qi vitale protettivo per resistere alla corrosione.

Tuttavia, facendo così, non solo avrebbe consumato rapidamente qi vitale, ma la quantità che avrebbe potuto usare per bloccare gli attacchi di Vipera e del serpente penetra cuore sarebbe stata ridotta.

Non ci si poteva coprire da ogni attacco!

Così Vipera poteva massimizzare l’efficacia dei suoi colpi in questa nebbia tossica.

“Chi! Chi! Chi!”

Entrando in contatto con la foschia tossica, il qi protettivo di Yi Yun cominciò a corrodersi e a rimpiccolirsi.

Dopotutto Yi Yun era solo al picco del Sangue Viola e aveva molto meno qi vitale rispetto ad un guerriero alle fondamenta Yuan. Di conseguenza, sarebbe stato più difficile per lui resistere alla foschia tossica con il passare del tempo.

Molti erano preoccupati per Yi Yun, mentre Yang Haoran e gli altri non vedevano l’ora di guardarlo ridursi ad uno scheletro corroso dalla nebbia tossica.

“Muori!”

Vipera ruggì mentre lui e il serpente penetra cuore andarono in due direzioni diverse. Uno avanzò, mentre l’altro avrebbe attaccato da dietro Yi Yun!

“Shoo! Shoo! Shoo!”

Il corpo di Vipera iniziò a creare decine di immagini residue, impedendo agli altri di capire dov’era. Il serpente penetra cuore sfrecciava nell’aria come un fulmine fino a diventare un turbinio.

Yi Yun rimase lucido di fronte all’assalto di Vipera. Radunò il suo qi vitale più che poteva tenendo il mattone in mano.

“Weng!”

Il Cristallo Viola dell’Origine nel cuore di Yi Yun tremò.

In quel momento sembrava che fosse eruttato un vulcano. Qi di puro Yang bruciante fuoriuscì dal suo corpo!

Secondo stadio della Tecnica Sacra di Tai Ah!

Il qi di puro Yang dalla massima purezza si trasformò nell’immagine di una valle Tang nell’aria. Una lieve foschia coprì la valle spettrale, avvolgendo i divini alberi verdi!

Dopo aver assorbito il marchio del Corvo Dorato e aver coltivato nell’inferno bruciante del palazzo della spada di puro Yang per dieci mesi, la Tecnica Sacra di Tai Ah di Yi Yun era di gran lunga superiore rispetto a quella passata!

Fiamme di puro Yang ardevano e una grande porzione della foschia tossica fu bruciata dal puro fuoco Yang.

Le leggi elementali del veleno erano allo stesso livello delle cinque leggi elementali. Non potevano resistere alle fiamme Yang di livello superiore.

“Chi! Chi! Chi!”

Scie di foschia verde si ridussero in fumo. Perfino il tungsteno viola sotto i piedi di Yi Yun si sciolse!

“Uh?!”

Vipera ne fu allarmato. Se le fiamme Yang erano così dense, i risultati che Yi Yun aveva ottenuto con le leggi del puro Yang superavano quelle delle sue leggi elementali del veleno.

Nonostante la differenza di coltivazione, il qi di puro Yang di Yi Yun proveniva dal palazzo della spada di puro Yang e dalla specie del Corvo Dorato. Gli elementi velenosi che Vipera aveva estratto da bestie della desolazione come il serpente penetra cuore non potevano competere con la loro qualità.

Questa differenza aveva compensato i deficit del suo livello di coltivazione!

In quel momento gli occhi di Yi Yun brillarono, tutto il suo qi vitale di puro Yang era stato iniettato nel mattone di metallo. Il mattone cominciò a brillare e ad ardere!

Non era più normale metallo, ma un mattone di pure fiamme Yang!

Vipera trattenne il respiro mentre si muoveva. Usò le sue tecniche di movimento serpentine più che poteva. Perfino con le leggi di puro Yang, c’era ancora una possibilità che uno dei suoi attacchi colpisse Yi Yun se avesse attaccato insieme alla marionetta del serpente penetra cuore!

Tuttavia, in quel momento, Yi Yun si mosse. Aprì la sua visuale d’energia e le immagini residue che coprivano il cielo scomparirono dalla sua vista. Aveva individuato chiaramente la vera posizione di Vipera.

Per quanto riguardava il fulmineo serpente penetra cuore, non poteva nascondersi dal cristallo viola.

Gran successo della Minute Sottigliezza!

<em>Sou!</em>

Yi Yun scomparì misteriosamente. Vipera sentì un brivido per la schiena. Senza pensare, lanciò un attacco dietro di sé!

In quel momento, il mattone di pure fiamme Yang si stava abbattendo pesantemente verso il basso.

Usando più che poteva la Tecnica Sacra di Tai Ah, il colpo del mattone creò raggi infuocati nell’aria.

“Crack!”

Il mattone fiammeggiante di Yi Yun impattò contro l’artiglio metallico di Vipera. Le fiamme calde e pure piegarono l’artiglio, mentre il mattone non aveva perso il suo slancio. Dopo che spinse giù l’artiglio, puntò dritto verso la testa di Vipera!

“Boom!”

Dopo l’esplosione d’energia di puro Yang, il qi vitale protettivo di Vipera si frantumò come vetro. Sentì un ronzio, come se la sua testa fosse stata colpita dalla carica di una bestia cornuta. Rimase stordito e la sua visuale fu coperta da un colore dorato, non poteva più vedere altro.

Per quanto riguardava il serpente penetra cuore, il totem al suo interno si era dissipato dopo che il suo proprietario era rimasto gravemente ferito. Perse il suo potere combattivo e la sua velocità diminuì rapidamente. In quel momento, Yi Yun afferrò il serpente a sette centimetri dalla testa!

Mentre stringeva con una mano il serpente penetra cuore e con l’altra teneva il mattone ardente, Yi Yun vide Vipera barcollare. Il giovane era stordito e Yi Yun non esitò a colpirlo di nuovo!

In quel momento Vipera era un obiettivo immobile. Così Yi Yun poté colpirlo dritto sulla parte destra della faccia!

“Peng!”

Vipera iniziò a roteare nell’aria come una trottola mentre vomitava sangue e formava una spirale viola. Sputò perfino un po’ di denti.

Vedendo Vipera cadere a terra, Yi Yun si precipitò in avanti e tirò un altro colpo.

Questa mattonata era in una direzione diversa e puntò verso la parte sinistra della faccia di Vipera. Dopo questo colpo, dal senso orario passò a roteare a quello antiorario.

La faccia di Vipera era mutilata. Di nuovo tornò a vomitare sangue roteando.

In seguito, Yi Yun balzò con il mattone in mano e incurvò il suo corpo per scagliare un altro colpo, come se stesse spaccando una palla.

<em>Crack!</em>

Yi Yun colpì la schiena di Vipera e risuonò un crepitio di qualcosa che si rompeva, Vipera cadde pesantemente a terra!

Vipera era completamente stordito.

In quel momento però Yi Yun non badò più a lui, invece lanciò il serpente penetra cuore sul pavimento di tungsteno viola. Senza i comandi di Vipera, la marionetta aveva perso la sua forza combattiva. Si limitò a distendersi a terra una volta gettata.

In seguito, Yi Yun mirò verso la testa triangolare del serpente e colpì.

“Pfff!”

La testa del serpente penetra cuore si ridusse in poltiglia. Anche se ora gli mancava la testa, il suo corpo stava ancora lottando.

Wen Yu e gli altri rimasero completamente stupefatti dalla fine di questo duello. Venne solo una parola nelle loro menti: brutale!

Yi Yun sembrava un demone erratico e brutale con il mattone in mano

Sun Long e Vipera erano stati picchiati fino a diventare irriconoscibili con un po’ di attacchi di mattone!

Dopo aver sistemato il serpente penetra cuore, Yi Yun si avvicinò a Vipera con il mattone in mano.

Anche se Vipera non era svenuto, si potevano vedere le sue ossa su entrambi i lati del volto. I suoi occhi erano coperti di sangue e non poteva vedere nulla, ma poteva comunque sentire i passi di Yi Yun.

Aveva la sensazione che la morte si stesse avvicinando, inorridendolo.

Questa persona era un demone!

Vipera, che aveva sempre maltrattato gli altri, era diventato da bullo a vittima. Era nel panico.

“Non ammetti la sconfitta?” La voce di Yi Yun raggiunse le sue orecchie.

Vipera ebbe la sensazione di aver ricevuto un’amnistia. La sua mandibola era rotta, così non poteva rispondere. Mandò subito una trasmissione della voce a Yi Yun: “Fe… fermo… ammetto la sconfitta…”

“Oh? Ancora non ammetti la sconfitta?” Yi Yun ignorò il messaggio. Come poteva essere una resa senza che non l’avesse detto personalmente?

Yi Yun sollevò con fermezza il mattone metallico.

Vipera si spaventò a morte. Se fosse stato colpito di nuovo alla testa, sarebbe morto.

Non voleva perire qui.

“Fermo… fermo! Ti… ti dirò chi voleva prenderti di mira!” Pregò Vipera con una trasmissione di qi vitale.

“Oh?”

Yi Yun rallentò i suoi attacchi: “Parla!”

“Sono state due persone con dei mantelli neri. Hanno nascosto… nascosto il loro aspetto. E hanno… cambiato anche le loro voci, ma… uno di loro aveva solo un braccio…”

Vipera usò il suo qi vitale per descrivere in modo intermittente le caratteristiche delle due persone con il mantello di ieri.

Dopo che sentì queste parole, Yi Yun sorrise.

Un braccio…

Yi Yun sapeva chi era il coltivatore con un braccio che aveva un feudo con lui.

Per quanto riguardava l’altra persona, anche se non era sicuro di chi fosse esattamente, poteva ipotizzare che fosse Li Hong o Yang Yuefeng.

Yi Yun continuò a stringere il mattone e smise di attaccare brutalmente Vipera.

Secondo le regole della competizione, non poteva causare apposta la morte dei suoi avversari, né renderle invalide.

Ora Vipera aveva perso ogni capacità di resistere. Se avesse continuato a picchiarlo, non sarebbe stato contro le regole, ma non avrebbe potuto uccidere o mutilare permanentemente Vipera.

Se fosse successo, il Regno Divino del Drago delle Nuvole non avrebbe fatto finta di niente. Per la Divina Città di Tai Ah non sarebbe stato nemmeno facile proteggerlo.

Così Yi Yun decise di non infierire.

“Ottavo palco, ha vinto Yi Yun! Ha sconfitto il capo avversario, conquistando due posti!”

Il tutore dell’ordine annunciò il risultato della battaglia.

Questa fu la prima fase terminata nella competizione. Erano anche i primi posti che avevano ottenuto un proprietario.

La velocità di questo scontro era stata così elevata da essere esagerata.

Mentre Yi Yun scendeva dal palco, Wen Yu e gli altri erano ancora confusi. Aveva la sensazione di stare sognando.

Sapevano che Yi Yun non era semplice come sembrava, ma non si sarebbero mai aspettati che fosse così violento. Aveva finito Vipera con un mattone!

E la Tecnica Sacra di Tai Ah che Yi Yun aveva mostrato alla fine li aveva sbalorditi ancora di più.


