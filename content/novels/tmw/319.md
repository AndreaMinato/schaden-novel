---
weight: 3190
title: Capitolo 319 - La Sciabola che Avanza con Volontà Indomita
pubDate: 2024-05-23T15:46:59.512Z
tags:
    - tmw
---


“Ben fatto signorina Xiaoran!”

Quando Chu Xiaoran scese dal palco, un po’ di giovani della Divina Città di Tai Ah si precipitarono in avanti per darle un po’ di medicine curative. Tuttavia il colorito di Chu Xiaoran era innaturalmente rosso. Nel momento in cui se ne andò dal palco, all’improvviso tremò e sputò una boccata di sangue.

“Signorina Xiaoran!” Wen Yu e gli altri sussultarono per lo spavento. Si precipitarono velocemente a sorreggere Chu Xiaoran.

Yun Che guardò le ferite della giovane e si accigliò, erano più gravi di quanto avesse immaginato. Lin Tong di sicuro non era un coltivatore ordinario. Aveva compreso il raro concetto della rotazione, così ogni suo attacco includeva una forza spiraleggiante.

Anche se Chu Xiaoran non sembrava essere stata colpita in punti vitali, la forza delle ruote volanti era penetrata attraverso i meridiani di Chu Xiaoran tramite le sue ferite, danneggiando i suoi meridiani e i suoi organi.

Ci sarebbero voluti almeno uno o due giorni per guarire completamente da lesioni del genere. Era improbabile che Chu Xiaoran potesse usare anche solo metà della sua forza con una ferita del genere.

Con così tanti forti nemici da affrontare, il 50% del potere combattivo di Chu Xiaoran era chiaramente insufficiente.

“Mi dispiace… volevo finirla velocemente, ma non mi sarei mai aspettata che… non ne sarebbe valsa la pena.”

Dopo aver sputato una boccata di sangue, il rossore di Chu Xiaoran era scomparso ed era diventata pallida.

Yi Yun scosse la testa: “Se non l’avessi finita velocemente, avresti consumato troppo qi vitale e non saresti stata in grado di combattere. Il risultato sarebbe stato lo stesso.”

Lin Tong in effetti era molto forte. Chu Xiaoran non avrebbe più potuto combattere dopo aver sconfitto Lin Tong.

La gente tra i posti degli Anziani vide Chu Xiaoran sputare sangue.

“Che peccato. Sembra che sia rimasto solo Yi Yun. E gli rimangono sei avversari da affrontare.” Un Anziano del Regno Divino del Drago delle Nuvole gongolò.

Yi Yun avrebbe dovuto affrontare una serie di battaglie ad eliminazione continue. Forse non sarebbe resistito abbastanza a lungo da poter combattere contro Jun Yue.

In quel momento, una persona del Regno Divino del Drago delle Nuvole salì sul palco. Era estremamente magra. Dava un senso di fragilità, ma il suo sguardo sembrava una lama. Conteneva un po’ di intento omicida.

“È Kui Yu! Sarà il secondo a scendere in campo! Ha sconfitto Qiuniu prima!”

Esclamò un membro della giovane generazione accanto a Yi Yun dopo aver visto questa persona scheletrica che si faceva avanti.

“Oh?” Yi Yun ne fu sorpreso. Così era questa la persona contro cui aveva perso Qiuniu.

“Kui Yu è nato in un mistico clan delle divine lande selvagge. Il suo clan mistico è specializzato nella creazione delle marionette. E anche questo Kui Yu è un marionettista!”

“Kui Yu? Che nome strano…” Yi Yun aveva sentito di clan mistici delle divine lande selvagge in passato. C’erano alcuni clan tribali in certe aree delle divine lande selvagge che avevano una lunga storia. Questi clan tribali non erano retrogradi come le tribù nelle divine lande selvagge. Visto che le divine lande selvagge erano estremamente pericolose, qualsiasi tribù che fosse sopravvissuta avrebbe avuto un suo punto forte.

Spesso avevano un’eredità unica molto difficile da gestire.

“Non mi sarei mai aspettato che un discendente di un clan mistico delle divine lande selvagge sarebbe andato ad allenarsi nelle settantadue pagode del Drago delle Nuvole…”

“Fratello Yi, sta attento. Quel Kui Yu è davvero forte. Il punto debole di un marionettista è il suo corpo, ma quando i marionettisti combattono, entrano in una marionetta dalla grande difesa. Sarebbe come il guscio di una tartaruga. Anche se non ha potere offensivo, né il vantaggio della velocità, è estremamente resistente agli attacchi.”

“Questo vale anche per Kui Yu. Quando entra nel suo ‘guscio da tartaruga’, ordina alle sue marionette di combattere. Se tu prendessi di mira il suo corpo principale, allora sarebbe finita. Perché mentre stai attaccando, le sue marionette si approfitterebbero del momento in cui esaurisci il tuo qi vitale per sferrare un attacco letale!”

Wen Yu alla fine mostrò la sua utilità. Sapeva molto degli esperti del Regno Divino del Drago delle Nuvole e aveva cercato molte informazioni anche su Kui Yu.

Wen Yu continuò: “Il miglior approccio è attaccare tutte le sue marionette prima. Una volta che ti sbarazzerai delle sue marionette, sarà come una tigre senza artigli e denti. Non desterebbe paura. Anche se il suo corpo principale ha ancora una forte difesa, non potrà combattere senza le sue marionette. A quel punto sarebbe solo un bersaglio mobile, così sarà facile batterlo allora!”

“Ma… affrontare le marionette di Kui Yu non è facile!”

Wen Yu si era proprio impegnata. Parlò di nuovo dei punti deboli di Kui Yu: “Le marionette sono raffinate usando tecniche speciali. Sono fatte da armature metalliche o forti scaglie di bestie della desolazione. Queste marionette hanno una forte difesa, così sarebbe molto difficile danneggiare direttamente una marionetta!”

“Ma fortunatamente le marionette hanno un punto debole… Ogni marionetta ha una formazione principale nel suo corpo. Viene anche usata per ricevere istruzioni dal suo proprietario. Anche se ogni formazione principale ha strati di protezione, solo distruggere la formazione renderà molto più facile distruggere l’intera marionetta. Finché distruggerai la formazione, la marionetta diventerà immobile. In tal caso, il signor Yi potrà vincere!”

Wen Yu disse tutto in un respiro. Yi Yun annuì e diede una semplice risposta: “Capito.”

Wen Yu si riempì di gioia. Finalmente si era resa utile.

Dopodiché Yi Yun salì sul palco.

Kui Yu rise spudoratamente e fece una battuta: “State discutendo di strategie? Eheh! Quella signorina sembra preparata. Deve averti detto di attaccare la formazione principale delle mie marionette, vero?”

Wen Yu aveva parlato a Yi Yun usando trasmissioni di qi vitale, così era impossibile che Kui Yu li avesse sentiti. Tuttavia, poteva immaginare cos’aveva detto.

L’espressione di Wen Yu cambiò. Non era contenta che il suo nemico avesse capito completamente cosa stava facendo.

“Sfortunatamente, anche se la sua strategia è buona, è inutile contro di me. Sono completamente diverso dagli altri marionettisti. Ha a che fare con la mia stirpe, jejejeje!”

Kui Yu rise in modo strano. L’espressione di Wen Yu divenne sempre più scontenta dopo aver sentito queste parole. Aveva perso la fiducia nel momento in cui Kui Yu aveva detto quelle parole.

Era difficile prevedere le abilità di una stirpe. Forse Kui Yu non aveva bisogno di una formazione principale per controllare le sue marionette.

Wen Yu sentì un senso di sconfitta. Tutte le informazioni che aveva raccolto erano sbagliate?

“Ma quella signorina ha detto qualcosa di giusto. Cioè… le difese del mio corpo principale non hanno punti deboli!”

Kui Yu all’improvviso emise un grido roco. Il suo corpo si rimpicciolì ed entrò in una marionetta simile al guscio di una tartaruga.

Il guscio della tartaruga era a forma di cupola ed era fatta da un qualche tipo di lega sconosciuta. La sua superficie, coperta da linee misteriose, scintillava. Era stato iniettato qi vitale in questi motivi, formando uno scudo d’energia.

C’erano due strati difensivi!

Il pubblico si inorridì. Se Yi Yun avesse voluto ferire Kui Yu, avrebbe dovuto superare due tipi di protezioni. La difficoltà nell’attraversare uno strato di qi vitale e un guscio aggiuntivo in lega era ovvia.

E le marionette attorno non lo avrebbero lasciato attaccare liberamente.

“Ka ka ka ka!”

Otto marionette apparirono attorno a Kui Yu.

Le otto marionette erano di ogni sorta di forma e dimensione. Alcune erano fatte di puro metallo e altre erano composte da un qualche tipo di legno divino. Ed erano state anche usati corpi di bestie della desolazione.

Le otto marionette brandivano diversi tipi di armi. Erano in formazione di combattimento attorno a Kui Yu!

“Oh no. Quando ha combattuto contro Qiuniu, ha usato solo sei marionette! Ora contro Yi Yun non solo sta usando una formazione, ma anche le capacità difensive incredibili del suo corpo principale, è invincibile! E ha anche detto che non ha i punti deboli di un normale marionettista! Come possiamo batterlo?”

L’espressione di Yi Yun si incupì lievemente di fronte alla formazione di marionette. Sfregò l’anello interspaziale ed estrasse una lunga sciabola.

L’arma era completamente nera. La lama era ampia circa due dita ed era lunga un metro e mezzo.

La lama era dritta e brillava in modo splendido. Era incisa con dei motivi che assomigliavano a ghiaccio rotto.

Il nome della sciabola era Lama Letale Sonica ed era l’arma che aveva scelto dall’armeria della Divina Città di Tai Ah.

Il significato dietro il suo nome era che poteva uccidere anche solo usando le onde soniche!

Dopo aver usato la sciabola Esercito di Mille, Yi Yun preferiva ancora le sciabole dritte che assomigliavano al tipo Tang. La Lama Letale Sonica era lievemente più corta, ma la sua qualità era di gran lunga superiore!

“Oh? Finalmente usi la tua sciabola? Sarebbe divertente! Sfortunatamente è comunque inutile!” La voce roca di Kui Yu risuonava dal guscio della tartaruga.

In quel momento Yi Yun si mosse. Balzò in avanti e caricò dritto verso la formazione delle marionette.

“Phew!”

Il qi vitale di Yi Yun esplose e, come un chiarore di sole, il qi vitale che apparì creò l’immagine della valle Tang dietro di lui.

Qi del Sole Radioso!

Gli occhi di Yi Yun brillarono mentre l’intento omicida si espandeva come una marea dal suo corpo!

“Phew! Phew! Phew!”

Le otto marionette si mossero e cominciarono a radunarsi attorno a Yi Yun.

In quel momento, fece svanire la Lama Letale Sonica e, senza brandirla, Yi Yun si precipitò dritto verso la formazione delle marionette.

Queste marionette furono estremamente veloci, file di lame taglienti e artigli puntarono su Yi Yun!


La mente di Yi Yun rimase calma come l’acqua. Cominciò ad usare il gran successo della Minuta Sottigliezza e si approfittò dell’ordine degli attacchi per schivarli tutti usando angolazioni incredibili. In un batter d’occhio, si era precipitato verso il corpo principale di Kui Yu!

Aveva sfoderato nuovamente la Lama Letale Sonica, che brillò con un bagliore freddo!

Stava attaccando immediatamente il corpo principale?!

Il pubblico ne fu sorpreso. Yi Yun non aveva cercato i punti deboli delle marionette e aveva preso di mira il corpo principale di Kui Yu. Ma il corpo di Kui Yu era protetto da due scudi ed era quasi invulnerabile!

Tra i posti del pubblico, molti Anziani del Divino Regno del Drago delle Nuvole sorrisero.

Attaccare il corpo principale di Kui Yu era una follia. Era come scavarsi la fossa da soli.

Sembrava che si stessero immaginando come Yi Yun l’avrebbe attaccato inutilmente. E proprio quando avesse perso il suo slancio, sarebbe stato circondato e colpito da tutte le marionette, facendolo vomitare sangue per le gravi ferite.

Kui Yu la pensava allo stesso modo.

Sogghignò allegramente. Mentre alimentava lo scudo difensivo del guscio della tartaruga, radunò energia per prepararsi al contrattacco.

Di fronte a lui, Yi Yun mantenne la concentrazione. Era pieno di intento omicida e, quando arrivò al picco, si fuse con il qi del Sole Radioso!

La verità della sciabola, avanzare con una volontà indomita!

La Lama Letale Sonica emise un lungo grido e divenne una cosa sola con Yi Yun!

Tutt’uno con la sciabola!

“Cha!”

Il raggio di lama fendette il cielo, facendo perdere colore ai corpi celesti. La sola cosa che rimase era il raggio che brillava come un sole!

La sciabola colpì il guscio della tartaruga senza usare mosse appariscenti!

“Boom!”

Risuonò un’esplosione terrificante. Il qi del sole radioso accecò il pubblico.

Dopo che la luce scomparì, ciò che rimase fu una scena che lasciò a bocca aperta. La Lama Letale Sonica lunga un metro e mezzo aveva trafitto completamente il guscio di Kui Yu.

L’aveva trapassata da una parte all’altra, rivelando una punta lunga cinque centimetri dall’altro lato, macchiata di sangue…

Kui Yu e la sua marionetta del guscio di tartaruga erano stati… trapassati?!


