---
weight: 3200
title: Capitolo 320 - La Sciabola Precisa
pubDate: 2024-05-23T16:46:59.512Z
tags:
    - tmw
---


La Lama Letale Sonica lunga un metro e mezzo lo aveva infilzato fino alla base dell’impugnatura. La porzione frontale del guscio aveva già iniziato a creparsi. A causa del potente impatto, le piastrelle di tungsteno viola sotto il guscio si erano incavate lievemente.

Era ovvio quanto fosse stato potente l’attacco di Yi Yun.

E in quel momento Yi Yun stava ancora tenendo l’arma. Dietro di lui, le otto marionette che si erano precipitate ad attaccarlo avevano perso ogni capacità di muoversi e rimasero sul posto come spaventapasseri.

L’intera area divenne silenziosa. Tutti erano estremamente scioccati, specialmente le persone che provenivano dal Divino Regno del Drago delle Nuvole. Avevano difficoltà ad accettare la situazione di fronte a loro.

La sciabola di Yi Yun aveva trapassato Kui Yu…

Il corpo principale di Kui Yu, che era così orgoglioso della sua difesa, non era riuscito a sopportare un solo attacco da parte di Yi Yun.

All’inizio gli spettatori avevano pensato che Yi Yun avrebbe cercato il punto debole di Kui Yu.

Tuttavia, inaspettatamente, aveva preso di mira il corpo principale di Kui Yu. Di fronte ad un attacco assoluto, le difese di Kui Yu avevano perso il loro significato.

“Kui Yu è morto?” Dissero i guerrieri del Divino Regno del Drago delle Nuvole, come se si fossero destati da un sogno.

Quell’impatto, unito alla ferita, indicavano che ci fossero molte possibilità che fosse morto.

“Questo Yi Yun è troppo spietato!”

Molti dei guerrieri del Regno Divino del Drago delle Nuvole avevano visto l’intento omicida nello sguardo di Yi Yun. Anche se il torneo non avrebbe considerato responsabile chi non aveva l’intento di uccidere, l’assassino sarebbe stato comunque odiato dagli altri se qualcuno fosse davvero morto.

Un Anziano del Regno Divino del Drago delle Nuvole scomparì e apparì sul palco. La sua espressione era cupa mentre premeva con una mano il guscio della tartaruga di Kui Yu.

“Crack!”

Il guscio fu rimosso dall’Anziano usando una qualche tecnica sconosciuta.

In quel momento tutti potevano vedere che il petto di Kui Yu era stato penetrato dalla Lama Letale Sonica.

Il suo viso era pallido e la sua fronte era coperta di sudore mentre il suo corpo tremava lievemente.

L’espressione dell’Anziano del regno del Drago delle Nuvole divenne sempre più scontenta.

Non osò estrarre imprudentemente la lama. Posò una mano sul petto di Kui Yu, con l’intenzione di iniettare qi vitale nel suo corpo per estendere la durata della sua vita.

Allo stesso tempo, tirò fuori una pillola curativa dal suo anello interspaziale da dare al giovane.

Tuttavia, nel momento in cui posò la mano sul petto di Kui Yu, l’espressione dell’Anziano del Regno del Drago delle Nuvole cambiò all’improvviso.

“Oh?”

Si rese conto che la sciabola di Yi Yun aveva trapassato il corpo di Kui Yu senza causare molti danni ai suoi meridiani, aveva perfino lasciato intatti i suoi organi.

La sciabola era passata attraverso una fessura stretta tra il cuore e il polmone destro di Kui Yu.

Anche se sembrava averlo infilzato al petto, non aveva inflitto gravi ferite.

“La sciabola è passata tra gli organi?!”

L’Anziano del Regno Divino del Drago delle Nuvole guardò con incredulità Yi Yun.

Gli organi di un corpo umano erano praticamente appiccicati l’uno all’altro. Era difficile spiegare un fenomeno del genere usando solo la fortuna.

La posizione degli organi era lievemente diversa per ogni organismo, così evitare di infilzare un organo era estremamente difficile. Alcuni spadaccini a volte potevano farlo usando l’intuizione. Prima però Kui Yu era nascosto nel suo guscio da tartaruga. Non era chiara nemmeno la sua posizione, così com’era riuscito Yi Yun ad attaccarlo in modo così preciso con la sciabola?

L’Anziano guardò con significato Yi Yun: “Yi Yun, vero? Mi ricorderò di te!”

L’Anziano batté i punti di agopuntura di Kui Yu per interrompere l’emorragia.

“Posso ritirare la mia lama?”

Yi Yun aveva aperto la sua visuale d’energia per attaccare. Era riuscito a vedere la posizione degli organi di Kui Yu, così anche se il suo attacco era sembrato fatale, Kui Yu non era rimasto gravemente ferito.

“Umpf!” L’Anziano grugnì e mosse la lama con le dita.

“Clang!”

La Lama Letale Sonica emise un clangore mentre volava dritta nelle mani di Yi Yun.

Il giovane asciugò la lama con una mano e tutto il sangue colò via. Non ne era rimasta nemmeno una goccia sulla sciabola.

Una sciabola era la regina tra le armi. In termini di variazioni di mosse, era inferiore ad una spada, ma era superiore in quanto a potere d’attacco.

Tra i paesi mortali, per impedire ai cittadini di ribellarsi, era proibito usare le sciabole e le balestre, mentre erano ammessi le spade e gli archi. Questo spiegava chiaramente la situazione. Nelle mani di un mortale, il potere distruttivo di una sciabola superava di molto quello di una spada.

Dopo che Kui yu fu sconfitto, rimasero solo cinque persone nel gruppo del Drago delle Nuvole.

Yi Yun rimase sul palco con la Lama Letale Sonica in mano. La lama formava un angolo con il terreno mentre aspettava che scendesse in campo il prossimo.

“Regno Divino del Drago delle Nuvola, chi sarà il prossimo?”

Gridò ad alta voce l’arbitro mentre guardava la gente del regno del Drago delle Nuvole.

Chi sarebbe dovuto salire sul palco?

I pochi del regno del Drago delle Nuvole si guardarono l’un l’altro. Non sapevano chi mandare. Molti di loro erano ancora più deboli di Lin Tong.

Per quanto riguardava Kui Yu, era più forte di Lin Tong. Nei piccoli incontri precedenti, Kui Yu aveva combattuto come capo e aveva sconfitto Qiuniu, dimostrando la sua forza.

Yi Yun lo aveva sconfitto all’istante, così se fossero scesi in campo, molto probabilmente sarebbero finiti in condizioni peggiori.

Erano sotto un’enorme pressione di fronte ad un avversario così forte. Visto che molte figure importanti si stavano concentrando su di loro, nessuno desiderava venire torturato da Yi Yun sul palco. Sarebbe stato proprio imbarazzante.

“Combatterò io…”

Risuonò una voce profonda. Jun Yue si alzò.

“Jun Yue…”

Quando lo videro alzarsi, mostrarono chiaramente il loro rispetto.

Jun Yue disse: “Il gruppo del Regno Divino di Tai Ah ha ancora tre persone che non sono scese in campo. Tuttavia questo campionato di gruppo alla fine è una gara tra me e Yi Yun.”

Mentre stava parlando, Jun Yue era già salito sul palco. Era a trenta metri da Yi Yun.

“Jun Yue è sceso in campo. Il numero uno della giovane generazione del Drago delle Nuvole. E pensare che è sceso in campo così presto… contro Yi Yun…”

All’inizio la gente pensava che Jun Yue fosse il capo assoluto. Avrebbe dovuto combattere solo alla fine o forse non avrebbe nemmeno dovuto farlo.

Ora però, prima ancora che passassero quindici minuti, Jun Yue era già sceso in campo per combattere contro Yi Yun.

E il risultato di questa battaglia avrebbe determinato l’esito del campionato di gruppo.

Jun Yue…

Yi Yun aprì la sua visuale d’energia del Cristallo Viola. Grazie ad essa, vide che il corpo di Jun Yue era pieno di energia. Lì sul palco sembrava una luna brillante nel cielo notturno.

“Signor Yi, i risultati nelle leggi del metallo di questa persona sono estremamente elevati. Quando combatterai contro di lui, stai attento al terreno sotto di te. Può perfino controllare il tungsteno viola.”

La trasmissione di qi vitale di Wen Yu raggiunse le orecchie di Yi Yun.

Yi Yun annuì lievemente. Il Regno Divino del Drago delle Nuvole era pieno di membri d’élite. Il loro campo di competenza e le loro strategie erano tutte diverse. Affrontarli sarebbe stato di grande beneficio ampliando i suoi orizzonti.

“Jun Yue, appena al di sopra dei quindici anni e più di un anno più grande di Yi Yun. Dovrai sopprimere la tua coltivazione di mezzo livello.” Disse l’arbitro.

Il livello della coltivazione di Jun Yue era al picco degli stadi iniziali delle fondamenta Yuan. Dopo averlo limitato di mezzo livello, sarebbe stato comunque agli stadi iniziali delle fondamenta Yuan, ad un grado comunque superiore a quello di Yi Yun.

Jun Yue annuì. Limitare la sua coltivazione era molto facile. Poteva farlo iniettando un sigillo nel suo corpo.


