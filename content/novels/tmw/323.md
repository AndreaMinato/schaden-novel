---
weight: 3230
title: Capitolo 323 - Battaglie dei Giovani Adulti
pubDate: 2024-05-23T19:46:59.512Z
tags:
    - tmw
---


“Qualcuno del Regno Divino del Drago delle Nuvole vuole sfidare Yi Yun?” Chiese ad alta voce l’arbitro del palco delle Divine Lande Selvagge.

C’erano ancora altre quattro persone nel gruppo del drago delle Nuvole, avrebbero potuto affrontare Yi Yun.

I quattro mostrarono espressioni scontente, ma nessuno di loro scese in campo. La differenza di forza era troppo vasta e sarebbero stati solo malmenati brutalmente da Yi Yun. Così non aveva più senso combattere.

Nessuno rispose all’arbitro. Dopo che l’arbitro ripeté la dichiarazione tre volte, disse ad alta voce: “Non ci sono più sfidanti del Regno Divino del Drago delle Nuvole, così ora annuncerò che il vincitore del torneo della divisione degli adolescenti è il Divino Regno di Tai Ah!”

Il tono dell’arbitro era entusiasta e il pubblico della Divina Città di Tai Ah cominciò ad esultare.

Questa vittoria era stata davvero sorprendente. Nonostante le nuove reclute avessero rimpiazzato quelle vecchie, erano comunque riusciti a battere le settantadue pagode del drago delle Nuvole nella divisione degli adolescenti. Era un risultato di cui andare orgogliosi.

Ma non tutti i coltivatori della Divina Città di Tai Ah erano contenti. In quel momento, Li Hong, Yang Haoran e gli altri mostrarono espressioni accigliate sentendo le acclamazioni.

In particolare Yang Haoran stava stringendo con forza i pugni, le sue unghie stavano scavando nella carne.

Ora che la sua nemesi era diventata l’eroe del Divino Regno di Tai Ah, ottenendo anche l’attenzione del signore della città, insieme al supporto e al favore di Cang Yan, Jian Ge e Yuehua, le sue speranze di vendicarsi stavano diventando uno scherzo.

In confronto all’eroe del Divino Regno di Tai Ah, lui che aveva perso un braccio non sembrava diverso da un cane abbandonato. Questa differenza riempiva d’angoscia Yang Haoran.

In quel momento, anche l’arbitro sul palco delle divine lande selvagge era estremamente entusiasta mentre annunciava con tono euforico: “Ora terremo la competizione tra i giovani adulti. Il Regno Divino del Drago delle Nuvole e quello di Tai Ah manderanno coltivatori dai 15 ai 18 anni a combattere!”

Il pubblico del Regno del Drago delle Nuvole si eccitò sentendo queste parole. Dopo essere stati scoraggiati da Yi Yun, erano pieni di rabbia. Ora che era il turno dei giovani adulti, il Regno del Drago delle Nuvole avrebbe mandato una divisione piena di membri d’élite. Al confronto, i giovani adulti della Divina Città di Tai Ah sembravano dei gattini. Non c’erano dubbi su come sarebbe finita la battaglia.

“Il Regno Divino del Drago delle Nuvole vincerà sicuramente!” Gridarono alcuni del regno del Drago delle Nuvole.

Non vedevano l’ora di vendicarsi per l’umiliazione subìta.

“Annientateli! Annientate la Divina Città di Tai Ah!”

Il pubblico del regno del Drago delle Nuvole era entusiasta. La gente del Divino Regno di Tai Ah reagì allo stesso modo, scatenandosi a sua volta.

Sembrava quasi che la gente tra gli spalti stesse per iniziare a combattere.

“È davvero folle!”

Yi Yun, che era sulle panchine dei partecipanti, sospirò vedendo questa scena. Ma era ragionevole. Nella sua vita precedente, durante alcune partite sportive il pubblico si sarebbe agiato così tanto da causare fughe precipitose e altri incidenti; inoltre questo era un mondo di guerrieri. In confronto alle partite sportive della sua vita precedente, i combattimenti tra questi membri d’élite erano di grande importanza ed erano molto più animati.

Yi Yun gettò un’occhiata verso Cang Yan, che era tra i posti degli Anziani. Trasmise la sua voce: “Signor Cang Yan, non posso partecipare agli incontri della divisione dei giovani adulti, vero?”

Cang Yan, che era ancora inorgoglito, rimase scioccato: “No, non puoi. Ma potrai partecipare agli incontri del gruppo generale tra due giorni.”

La competizione del gruppo generale si sarebbe tenuta tra due giorni di tempo per permettere agli sfidanti di riposare e guarire, lasciando che ritornassero al picco delle loro condizioni.

“Va bene, ho capito. Allora voglio entrare nella tomba della spada.”

Il dao del palazzo della spada del puro Yang era estremamente misterioso. Yi Yun pensava che la sua comprensione del Dao della spada fosse ancora carente a questo punto. La via delle arti marziali era piena di pericoli e difficoltà, e si poteva dire che fosse una sfida alle leggi della natura. Yi Yun doveva cogliere ogni occasione per rafforzarsi.

“La tomba della spada? Ci vai così? Non rimarrai a guardare gli incontri della divisione dei giovani adulti?” Disse scioccato Cang Yan. “Di sicuro sfrutti ogni secondo.”

“Non li guarderò.” Yi Yun scosse la testa. In realtà, sarebbe stato utile vedere come combattevano gli esperti del Drago delle Nuvole prima della competizione generale. Ma non era perché Yi Yun fosse arrogante e stesse sottovalutando i nemici, immaginava solo che la persona che avrebbe voluto vedere non sarebbe apparsa in questi incontri. Anche se avesse combattuto, quella persona non avrebbe usato tutte le sue forze.

In tal caso, non avrebbe fatto molta differenza rimanere a guardare o no.

“Va bene.” Cang Yan annuì e si alzò per guidare Yi Yun.

A questo punto, le acclamazioni del pubblico del Drago delle Nuvole avevano raggiunto un crescendo. Tra il gruppo dei coltivatori del Regno Divino del Drago delle Nuvole, un grassone vestito di giallo balzò sul palco.

Alzò il pugno e gridò: “Il regno del Drago delle Nuvole vincerà!”

“Il regno del Drago delle Nuvole vincerà!”

“Il regno del Drago delle Nuvole vincerà!”

Il pubblico del Drago delle Nuvole si agitò come una marea.

Il tipo grasso abbassò entrambe le mani, facendo cenno alla folla di fare silenzio. Sorrise lievemente e guardò i coltivatori del Divino Regno di Tai Ah: “Oggi rappresenterò il Regno Divino del Drago delle Nuvole e dichiarerò guerra contro la Divina Città di Tai Ah!”

Mentre lo diceva, indicò la fazione della Divina Città di Tai Ah: “Solo io sarò sufficiente! Chi combatterà contro di me? Li affronterò tutti!”

Le parole del grassone erano davvero provocatorie. Quando aveva dichiarato guerra in modo così tirannico e arrogante, il pubblico del Drago delle Nuvole esultò di nuovo. Precedentemente, Yi Yun aveva vinto contro cinque persone della divisione degli adolescenti. Questo li aveva fatti infuriare, ora però la dichiarazione tirannica del tipo paffuto li aveva fatti sfogare.

Erano estremamente entusiasti.

“La tua Divina Città di Tai Ah può aver schierato una persona per batterne molte, ma così possiamo fare anche noi!”

“Questo maledetto grassone, chi si crede di essere?”

I partecipanti della Divina Città di Tai Ah erano furiosi.

L’espressione di Yang Qian era estremamente scontenta. “Ci stanno trattando come aria? Cosa significa li affronterò tutti? Sono parole così arroganti. Abbiamo solo due persone da mandare nella divisione dei giovani adulti.”

Secondo le regole del torneo dell’alleanza, una volta che si veniva sconfitti, non si poteva continuare a partecipare al campionato di gruppo.

Precedentemente, nella divisione dei giovani adulti della Divina Città di Tai Ah, tre dei quattro gruppi erano stati annientati. Era rimasto solo un gruppo e solo Yang Qian e Yao Dao erano rimasti imbattuti.

Dalle sue parole sembrava coraggioso, ma in realtà uno contro due non era così esagerato.

“Sta solo seguendo i desideri del pubblico del Drago delle nuvole. Può aumentare la sua popolarità dichiarando guerra in questo modo. Di sicuro questo grassone è astuto!” Yao Dao, che era accanto a Yang Qian, diede la sua valutazione. Questi due ex rivali ora erano compagni.

“Umpf! Quanto potente può essere un tipo così poco serio? Anche se siamo rimasti solo noi due nella divisione dei giovani adulti, non verremo sconfitti da lui. Scenderò in campo e lo sconfiggerò!”

Disse Yang Qiang mentre saltava sul palco delle divine lande selvagge. “Ti sfiderò!”

“Yang Qian! Yang Qian!”

I coltivatori della Divina Città di Tai Ah acclamarono Yang Qian. In quanto uno dei migliori nella classifica della terra, era estremamente popolare.

Yang Qian e Yao Dao erano le uniche speranze della divisione dei giovani adulti.

“Eheh!” Il grassone guardò Yang Qian mentre arricciava le labbra con un sorriso sinistro. Si sarebbe fatto una reputazione iniziando da Yang Qian.

In breve tempo, avrebbe dato spettacolo.

Dopo la competizione dei giovani adulti, non c’erano dubbi che sarebbe diventato il talento più brillante del Regno Divino del Drago delle Nuvole!

Non vedeva l’ora di ottenere grande fama da questa battaglia! Primeggiando nel torneo, a parte ricompense, avrebbe anche ricevuto l’attenzione dei superiori del Regno Divino del Drago delle Nuvole. Sarebbe stato molto vantaggioso per lui!

Il tipo grasso sorrise mentre gettava un’occhiata verso la panchina degli adolescenti. Sapeva che tra due giorni, si sarebbe scontrato con Yi Yun nel torneo generale.

Voleva fare vedere questo spettacolo al suo futuro avversario.

Ma questa occhiata fece irrigidire la sua espressione.

Perché in quel momento Yi Yun stava portando la sua Lama Letale Sonica e stava camminando verso l’uscita dell’arena. Dalla prospettiva del tipo grasso, poteva solo vedere la sua schiena.

“Cosa?! Quel ragazzino!”

Le vene sulla fronte del grassone iniziarono a sporgere. Lo stava ignorando?

Yi Yun se n’era andato dall’arena senza guardare il suo incontro? Chi si credeva di essere?

Vederlo andarsene senza nemmeno girarsi, l’espressione del grassone si incupì.

“Tra due giorni ti darò una lezione.”

Il tipo grasso strinse i pugni e si riempì d’odio. Poi si rivolse verso Yang Qian e disse con freddezza: “Yang Qian, giusto? Ti sconfiggerò in meno di dieci mosse!”

“Che sfacciataggine!” Yang Qian brandì una spada e la puntò dritta verso la fronte del grassone.

“Sarai tu a venire sconfitto!”


