---
weight: 3270
title: Capitolo 327 - Yi Yun vs Qianshui
pubDate: 2024-05-23T23:46:59.513Z
tags:
    - tmw
---


“Oggi ci sarà la competizione di gruppo generale ed è anche l’ultima competizione! Il gruppo dei campioni vincerà dieci posti! I combattenti della Divina Città di Tai Ah sono Yi Yun, Chu Xiaoran! I combattenti del Regno Divino del Drago delle Nuvole sono Bai, Feng Lin…”

Sul palco delle divine lande selvagge, l’arbitro annunciò ogni nome dei guerrieri del Drago delle Nuvole. C’erano un totale di quindici nomi e la folla del Drago delle Nuvole avrebbe gridato con entusiasmo ad ogni nome. I guerrieri della Divina Città di Tai Ah diventarono ancora più solenni invece.

Erano rimaste troppe persone nel gruppo del Drago delle Nuvole.

Dopo che l’arbitro finì di annunciare i nomi, continuò: “Ora che i guerrieri del Regno Divino del Drago delle Nuvole e del Divino Regno di Tai Ah salgano sul palco!”

Il tipo grasso vestito di giallo saltò sul palco.

Stava tenendo un fiasco color oro scuro in mano. Mentre lo sollevava, gridò. Aveva una presenza maestosa!

Il pubblico del regno del Drago delle Nuvole si animò e cominciò ad urlare in risposta: “Qianshui! Qianshui!”

Il grassone stese le braccia e chiuse gli occhi. Si stava godendo le acclamazioni del pubblico. In quanto membro del clan Qianshui, si godeva l’infinita gloria che aveva ottenuto, lasciando che il suo nome riecheggiasse nell’arena della Divina Città di Tai Ah.

Le grida durarono per molto tempo, quando finirono il grassone abbassò lievemente la testa e guardò Yi Yun con un sorriso provocatorio.

“Yi Yun, andrò prima io!” Disse Chu Xiaoran. Sapeva che era impossibile per lei vincere contro il grassone, ma almeno poteva condividere un po’ del peso di Yi Yun. Gli avrebbe permesso di comprendere meglio le tecniche combattive del tipo paffuto.

“Non c’è bisogno. Basterò io in questa competizione di gruppo.”

Le sue parole sbalordirono Chu Xiaoran: “Vuoi combattere contro tutti loro da solo?”

Yi Yun disse: “In realtà… non tutti combatteranno. A parte alcuni, il resto sono lì per fare numero e possono essere ignorati.”

“Eh…”

Chu Xiaoran rimase senza parole. In quel momento, Yi Yun era già salito sul palco delle divine lande selvagge.

“Yi Yun! Yi Yun!”

Nell’arena alcuni della Divina Città di Tai Ah gridarono il suo nome. Anche se le speranze di vincere per loro erano poche, non potevano perdere l’orgoglio, anche se avessero perso il torneo. Dato che avevano più persone, le grida della Divina Città di Tai Ah annegarono quelle del regno del Drago delle Nuvole.”

“È inutile gridare con così tanta forza. Anche se Yi Yun non è male, le sue abilità verranno soppresse da Qianshui e non potrà nemmeno usarle.” Disse scontento un Anziano del Drago delle Nuvole sentendo il coro della Divina Città di Tai Ah.

La potenza di Yi Yun proveniva dalla sua Sacra Tecnica di Tai Ah e dal suo dao della sciabola.

Tuttavia, contro Qianshui, importava sopratutto la quantità di qi vitale e la forza della propria mente.

C’erano solo due modi in cui Yi Yun poteva ribaltare la situazione. La sua coltivazione doveva essere di un livello superiore a Qianshui, così da poter usare il suo denso qi vitale per sopportare la tecnica illusoria o doveva avere forti poteri mentali, così da non venire influenzato dalle illusioni.

E la prima condizione non poteva essere nemmeno considerata visto che Yi Yun non era ancora arrivato allo stadio delle fondamenta Yuan, la sua quantità di qi vitale era inferiore a quella di Qianshui.

Per quanto riguardava i poteri spirituali, Qianshui aveva coltivato la tecnica mistica del suo clan, che si concentrava nell’allenare la forza mentale. Così i poteri del suo spirito erano di gran lunga superiori in confronto a quelli dei suoi coetanei, ancora di più con un più giovane Yi Yun. Perché Yi Yun, una persona che usava la sciabola, avrebbe allenato i suoi poteri mentali?

Le tecniche di sciabola e di coltivazione di Yi Yun non avrebbero avuto alcun effetto in una battaglia di tecniche illusorie.

Questo era il motivo per cui Qianshui era così sicuro di sé. Non importava che tecnica sbalorditiva avesse, che importava se potevi evocare l’immagine della valle Tang con la Sacra Tecnica di Tai Ah? Una volta persi nell’illusione, non si poteva usare con efficacia queste abilità.

Anche se Qianshui era sicuro di sé, non sottovalutò Yi Yun. Aveva tirato fuori il fiasco dorato fin dall’inizio e aveva intenzione di usare il fumo del lupo delle sette illusioni.

“Yi Yun! Perderai sicuramente!”

Quando l’arbitro annunciò l’inizio dell’incontro, il grassone si distanziò immediatamente e stappò il fiasco dorato. Subito dopo si sollevò il fumo del lupo delle sette illusioni. Era come una nuvola colorata.

L’illusione aveva bisogno solo di un attimo per attivarsi. Era impossibile usare questo breve lasso di tempo per attaccare il grassone.

“Yi Yun, mantieni la lucidità. Non cadere sotto l’influenza dell’illusione. Attacca con la sciabola e finiscilo. Non è bravo a combattere, così potresti assicurarti la vittoria con una sola mossa se ci iniettassi più forza che puoi!”

La trasmissione di qi vitale di Cang Yan risuonò nelle orecchie di Yi Yun. Il tono del vecchio sembrava ansioso.

“Capito.”

Yi Yun rispose succintamente. Chiuse gli occhi mentre il suo corpo veniva coperto completamente dal fumo del lupo delle sette illusioni.

“Se credi che chiudere gli occhi sia utile, allora sei troppo ingenuo!” Il grassone sogghignò. Sulla sua fronte brillava un antico marchio mistico. Era il simbolo del clan Qianshui ed era anche la fonte delle illusioni.

Sotto il bagliore del marchio misterioso, il fumo del lupo delle sette illusioni finì di formare la sua barriera. Il palco delle divine lande selvagge era completamente bloccato mentre il grassone usava più che mai le sue illusioni.

In quel momento, Yi Yun rimase immobile.

Il grassone non aveva mentito. Non si poteva resistere alle illusioni del clan Qianshui nemmeno tenendo gli occhi chiusi.

Yi yun vide che era arrivato nelle divine lande selvagge. Questo posto sembrava familiare e assomigliava all’Abisso del Meteorite in cui si era allenato. E proprio di fronte a lui c’era un enorme Ragno a Tre Occhi mutato!

Questo ragno mutato stava fissando Yi Yun con i suoi tre occhi rossi. Dalla sua bocca colava costantemente saliva e le sue due zanne riflettevano una luce fredda.

“Ragno a tre occhi mutato… Questa è una bestia della desolazione! L’ho vista prima. È anche un mostro terrificante che allora non potevo sconfiggere. Le illusioni del clan Qianshui possono scavare ricordi di creature terrificanti.”

I poteri mentali di Yi Yun e il suo qi vitale in effetti erano inferiori a quelli del grassone, così non poté eliminare l’influenza causata dall’illusione. Tuttavia la sua mente era lucida e non sarebbe ceduto.

In realtà, le tecniche illusorie del grassone non avevano ancora raggiunto il massimo livello. Allora avrebbe potuto fare perdere nell’illusione facilmente il suo avversario e la morte nell’illusione si sarebbe riflessa sulla realtà.

Tuttavia, anche così, le illusioni del grassone erano comunque davvero letali.

Era come eliminare i cinque sensi di un guerriero. Anche se sapevi di essere in un’illusione e che tutto quello che c’era di fronte a te era falso, non avresti potuto farci nulla.

Avresti visto creature che cercavano di ucciderti. In quel momento, non importava come fossi resistito, non saresti potuto uscire dall’illusione.

Il grassone che era fuori dall’illusione avrebbe potuto attaccare come voleva, uccidendoti in un colpo solo.

In quel momento Yi Yun stava in silenzio nel mondo illusorio. Non importava quanto il ragno a tre occhi mutato ringhiava, rimaneva immobile.

Yi Yun aveva aperto la sua visuale d’energia del Cristallo Viola prima che il grassone attivasse la sua illusione.

Nella visuale d’energia, ogni illusione aveva perso il suo significato. Yi Yun poteva vedere direttamente i flussi d’energia del mondo.

Vide chiaramente, nella sua visuale d’energia, il grassone rannicchiato in un angolo. La sua energia non era forte ed era più debole di Jun Yue.

Yi Yun vide dei fili d’energia scorrere dal grassone. Probabilmente era il modo in cui creava illusioni.

<em>’Le tecniche del clan Qianshui sono diverse da quelle del Ginseng Celeste dello Yang Viola, ma hanno comunque lo stesso effetto.’</em>

Yi Yun divenne pensoso. Quando aveva catturato l’erba primordiale, aveva usato il Cristallo Viola per ignorare le illusioni, permettendogli di localizzarlo.

Le tecniche del grassone erano lievemente inferiori a quelle dell’erba primordiale. Erano completamente inefficaci contro Yi Yun.

Il giovane rimase immobile. La sua mano destra era premuta contro il suo anello interspaziale.

Poi lasciò che il Ragno a Tre Occhi Mutato lo attaccasse.

“Phew!”

Il Ragno a Tre Occhi mutato attraversò il suo corpo e scomparì come vento.

Vedendo la reazione di Yi Yun, il grassone rise.

“Mi stavo chiedendo perché fossi così arrogante. Così è perché credi che le mie illusioni saranno inutili contro di me se chiuderai gli occhi e rimarrai immobile, lasciando che le illusioni ti attacchino. È proprio divertente! Gli attacchi nell’illusione sono falsi, ma alcuni sono veri!”

Il tipo paffuto rise fragorosamente e tirò fuori un’ascia dal suo anello interspaziale. Non temeva che Yi Yun lo sentisse visto che i cinque sensi dell’avversario erano controllati da una tecnica illusoria. Yi Yun non poteva sentire nulla.

Il grassone giocò con la sua Ascia dello Spirito mentre camminava lentamente verso Yi Yun. La sua arma era molto corta e sull’impugnatura era scolpito un viso spettrale ed orribile.

“Una volta caduto nella mia illusione, perderai ogni capacità di resistere. Lascia che usi la mia Ascia dello Spirito per eliminarti!”

Il grassone rise. Si poteva iniettare energia spirituale nell’ascia. Anche se non era bravo a combattere, poteva convertire un attacco spirituale in uno fisico. Un colpo poteva ferire gravemente il mare spirituale del suo avversario, riducendo il suo nemico in un ritardato mentale.

Misurò il collo e la testa di Yi Yun con l’ascia, come se stesse scegliendo l’angolazione per attaccare. Colpirlo adesso non era diverso dall’attaccare un bersaglio immobile.

Vedendo il grassone ottenere il completo controllo della situazione al punto da poter scegliere l’angolazione del suo attacco, i guerrieri del regno del Drago delle Nuvole tra gli spalti si entusiasmarono.

“Qianshui! Qianshui!”

Gridarono, pieni di emozione.

“Qianshui! Taglia la testa del ragazzino!”

“Qianshui! Fallo a pezzi!”

Molti dei guerrieri del Drago delle Nuvole si alzarono per l’entusiasmo. Stavano ondeggiando le braccia. Alcuni brandirono perfino le loro armi e fecero dei segni come a decapitare la testa di Yi Yun.

Con l’Ascia dello Spirito in mano, il grassone alzò le mani per godersi le acclamazioni. Poi il suo sguardo diventò gelido mentre un intenso intento omicida appariva nei suoi occhi.

“Non biasimare me ragazzino.”

Il tipo paffuto sogghignò mentre balzava verso Yi Yun!

Si muoveva come una palla che rimbalzava. Non era molto veloce, ma non c’era bisogno di essere rapidi visto che il suo avversario non poteva schivare.

Il grassone si precipitò di fronte a Yi Yun e iniettò energia mentale nell’ascia dello spirito, facendole emettere luce nera. Il viso spettrale sull’impugnatura cominciò ad emettere ululati che assomigliavano a lamenti di fantasmi!

In quel momento, l’arbitro dell’incontro diventò nervoso. Dopotutto apparteneva alla Divina Città di Tai Ah, così temeva che il grassone avrebbe ferito gravemente Yi Yun apposta. Era pronto ad intervenire per salvare Yi Yun, come gli era stato ordinato da Cang Yan, visto che doveva preoccuparsi delle strane tecniche illusorie del grassone.

Tuttavia, proprio quando l’arbitro stava per intervenire, rimase sbalordito. All’improvviso notò che Yi Yun stava facendo circolare enormi quantità di qi vitale. Sembrava che una sorgente d’acqua calma si fosse trasformata all’improvviso in un vortice violento!

In quell’istante, la luce nera dell’ascia dello spirito sembrò fermarsi. Yi Yun aprì gli occhi di fronte al grassone.

Il suo sguardo conteneva derisione e un intento giocoso e sinistro.

Cosa?!

Il ghigno del grassone si irrigidì subito. Era come un mortale che aveva cercato di fare un agguato ad una tigre e che, quando aveva alzato il suo forcone metallico, la tigre si era svegliata.

La mano destra di Yi Yun, che era rimasta sul suo anello interspaziale, all’improvviso si alzò e fece apparire un freddo mattone metallico.

Tutto accadde in un attimo di secondo!

Yi Yun all’improvviso fece un passo avanti e, mentre faceva divampare il suo qi vitale, il puro qi Yang della Sacra Tecnica di Tai Ah fu iniettato nel mattone. Le pure fiamme Yang ardevano mentre il mattone si abbatteva sulla testa del grassone.

Il tipo paffuto rimase momentaneamente stordito. Anche se non era bravo a combattere, finché fosse stato mentalmente preparato, avrebbe potuto schivare, ma… l’attacco improvviso aveva stravolta ogni sua aspettativa. Questo gli impedì di reagire e schivare finché il mattone arrivò a metà del suo percorso.

Era già troppo tardi!

Come poteva la velocità del grassone competere con quella di Yi Yun?

Yi Yun lo raggiunse velocemente e, come se stesse colpendo un verme, gli schiacciò il mattone sulla fronte oleosa!

“Peng!”

Risuonò un tonfo e la gente sentì il crepitio inconfondibile di un cranio che si fratturava. Il grassone rimbalzò via come una palla che si era scontrata con un muro. Poi volò per decine di metri per poi impattare su un muro di tungsteno viola.

“Boom!”

Simile ad un maiale morto che cadeva da un’altezza elevata, il grassone si spiaccicò sulla parete come una frittella. Dopo un po’ di secondi, il suo corpo scivolò lentamente a terra.

Sul muro di tungsteno viola rimasero delle orribili macchie di sangue. Il viso del grassone era coperto di sangue e aveva gli occhi spalancati. Dalla sua espressione sembrava aver visto un fantasma.

L’attacco di Yi Yun era stato troppo improvviso. L’attacco esplosivo finale dell’ultimo momento era stato veloce! Accurato! Spietato! Non aveva dato nessuna possibilità di schivare al grassone.

Attorno al palco delle divine lande selvagge, il pubblico del regno del Drago delle Nuvole sembravano galli strozzati. Le acclamazioni si fermarono e la cacofonia di voci divenne un completo silenzio tombale. Era successo tutto in un secondo.

Erano ancora in piedi a braccia alzate. Le loro espressioni erano entusiaste, come se stessero aspettando di vedere un completo surclassamento. Erano tutti irrigiditi. Tuttavia non era stato Yi Yun ad essere eliminato, ma il grassone sfortunato.

Un gruppo di persone sembrò trasformarsi in file di zombie. Erano silenziosi, rigidi e fremevano.

Il ribaltamento della situazione era avvenuto troppo velocemente. Dovevano ancora capire cos’era successo.

Questo includeva anche i guerrieri della Divina Città di Tai Ah. Non capivano come avesse vinto. Le illusioni del grassone erano inutili contro Yi Yun? Perfino Yao Dao non era riuscito ad ignorarle, così come aveva potuto farlo Yi Yun?


