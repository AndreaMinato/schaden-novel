---
weight: 3320
title: Capitolo 332 - Gravemente ferito
pubDate: 2024-05-24T04:46:59.514Z
tags:
    - tmw
---


“La mano di Yi Yun…”

L’attenzione di tutti all’inizio era su Feng Lin, solo ora si resero conto che la mano che brandiva la spada di Yi Yun stava sanguinando abbondantemente. Tutti i vasi sanguigni si erano rotti e perfino i tendini e i meridiani avevano subìto una grande quantità di danni.

Solo un attacco di spada lo aveva ferito così tanto.

Era una mossa troppo terrificante…

“E pensare che si sarebbe ferito così tanto. La potenza di quella mossa supera di gran lunga il suo controllo. Il suo livello di coltivazione è limitato, così iniettare così tanta energia nei suoi meridiani li ha lacerati immediatamente…”

I guerrieri della Divina Città di Tai Ah lo guardarono con estrema preoccupazione.

Dato che il prezzo di questo attacco era stato così alto, Yi Yun avrebbe ancora potuto usare la sua mano?

“Yi Yun!”

In quel momento il signore della Divina Città di Tai Ah si alzò. Era lontano tra i posti d’onore, ma guardava Yi Yun con generoso apprezzamento.

“Hai già combattuto bene. Non forzarti se non puoi continuare.”

Il signore della Divina Città di Tai Ah non si aspettava davvero che Yi Yun potesse vincere il campionato generale perché era troppo difficile.

Ora il signore della città sapeva che era improbabile che Yi Yun potesse usare ancora la mano destra. Se non altro, non poteva riutilizzare quell’attacco terrificante.

Il suo braccio non sarebbe riuscito a sopportarlo.

Visto che il colpo consumava così tanto qi vitale, a Yi Yun rimaneva solo il 60-70% del suo qi vitale. Combattere in condizioni del genere sarebbe stato estremamente difficile. In effetti si poteva dire che sarebbe stato impossibile vincere.

Dalla parte del gruppo del Drago delle Nuvole, c’erano altri tredici partecipanti tra le panchine. Il giovane pallido vestito di nero in particolare aveva destato l’attenzione del signore della città. La sua forza sembrava indescrivibile per i guerrieri allo stadio delle fondamenta Yuan.

In una situazione del genere, come poteva Yi Yun vincere?

In quel momento il giovane vestito di nero non era più seduto in silenzio in un angolo. Si alzò tenendo una spada mentre guardava Yi Yun con i suoi occhi nero scuro.

Yi Yun ricambiò lo sguardo. La sua mano destra stava ancora tremando, sanguinava continuamente.

“Che peccato…”

In quel momento il giovane mandò una trasmissione di qi vitale a Yi Yun. Il suo tono era freddo e spietato, preoccupante. “Se avessi saputo che eri così forte, mi sarei battuto con te prima. E ora, con la tua mano in queste condizioni… non puoi più combattere contro di me.”

Il giovane vestito di nero gettò un’occhiata verso la mano di Yi Yun e mostrò un po’ di rimpianto.

Anche se i partecipanti del torneo generale potevano mangiare pillole, elisir e reliquie per curarsi, a causa del periodo di tempo limitato a disposizione, ci sarebbero stati effetti limitati.

Le persone più accorte potevano capire che la ferita di Yi Yun aveva raggiunto la radice delle sue ossa e dei suoi meridiani. Anche se fosse stato curato immediatamente, solo una piccola porzione del suo braccio sarebbe potuto guarire in poco tempo. Se Yi Yun avesse usato di nuovo quell’attacco, forse la sua mano sarebbe stata distrutta completamente!

Questo giovane vestito di nero pensava che fosse un gran peccato.

Era un fanatico delle arti marziali e surclassava tutti i suoi coetanei. In quanto esperto solitario, desiderava che un membro d’élite potesse competere con lui in un piacevole combattimento. Se Yi Yun avesse potuto usare quella mossa, avrebbe avuto i requisiti per farlo.

Yi Yun guardò silenziosamente il giovane. Si era già aspettato che questa battaglia sarebbe stata difficile, e in effetti lo era. Aveva persino superato le sue previsioni, solo il secondo incontro aveva ferito completamente il suo braccio.

Tuttavia Feng Lin era troppo forte e lo aveva costretto a farlo.

L’attacco di spada in cui aveva iniettato il concetto del palazzo della spada di Puro Yang non poteva essere utilizzato da Yi Yun. Non poteva menare un fendente così potente, se l’avesse fatto, avrebbe reso inutilizzabile il suo braccio.

“Yi Yun, non forzarti!” Disse di nuovo il signore della città vedendo che Yi Yun non stava rispondendo.

In questo torneo si poteva rischiare la vita. Anche se non avessero subìto perdite, gli sfidanti potevano rimanere gravemente feriti e alcuni diventare invalidi. Era possibile che finissero costretti a letto per più di sei mesi. E per un membro d’élite come Yi Yun, sei mesi erano troppo preziosi. Non poteva permettersi di perderseli.

“La ringrazio per la premura signore della città, ma credo di poter continuare a combattere.”

Il tono di Yi Yun era calmo. I guerrieri della Divina Città di Tai Ah si inquietarono sentendo queste parole. Il giovane era in condizioni estremamente preoccupanti.

Il qi vitale di Yi Yun era diminuito di molto e la sua mano era gravemente ferita, come poteva continuare?

“Dato che insisti, allora fai pure…” Lo scolaro di mezz’età guardò con significato Yi Yun per poi sedersi lentamente.

“Ahah! Questo Yi Yun preferirebbe morire piuttosto che perdere la faccia. Chiaramente non può farcela, eppure insiste!” Un giovane con un abito di seta nel gruppo del Drago delle Nuvole rise con sdegno.

L’abito di seta era il simbolo della nobiltà nel regno del Drago delle Nuvole. I vestiti dei nobili erano ricamati con un drago dei fiumi nero. Era l’equivalente di un visconte del Divino Regno di Tai Ah. Raggiungere il grado di visconte a questa età dimostrava che questo giovane non era debole.

“Una persona esausta non dovrebbe dire parole coraggiose. Yi Yun è finito. La sua mano è mutilata e gli rimane meno del 70% del suo qi vitale, non c’è nulla da temere!” Disse un altro membro d’élite del Drago delle Nuvole.

“Poteva ammettere la sconfitta in modo decente, ma non è stato abbastanza intelligente, invece insiste a morire sul palco. In tal caso, salirò io sul palco a finirlo!”

Il giovane con l’abito del drago dei fiumi nero sogghignò astutamente e balzò sul palco con una sciabola.

“Fate combattere me!”


Il giovane indicò Yi Yun con la sua lunga arma e sorrise con fare provocatorio: “Yi Yun, sei molto arrogante dopo aver vinto una serie di battaglie. Sfortunatamente sei destinato a venire sconfitto da me, Murong Guang. Avanti! Fammi vedere di cos’altro sei capace, usa tutte le tue abilità!”

Le parole di Murong Guang erano spudorate, facendo fumare di rabbia i coltivatori della Divina Città di Tai Ah.

“Chi si crede di essere?! Si approfitta degli svantaggi degli altri e finge di essere chissachì. È spudorato!”

Alcuni coltivatori desideravano solo di potersi precipitare sul palco e fare a pezzi Murong Guang.

“Se non fosse per le ferite del signor Yi Yun, non potrebbe competere con lui!” Anche un’altra giovane recluta era infuriata e il suo seno non ancora sviluppato ansimava.

Tuttavia, in quel momento, Murong Guang si limitò a sogghignare: “Importa solo il risultato della battaglia. Perché importa il processo? Che importa se sei un genio? Verrai surclassato da me! Non importa perché, venire sconfitto significa venire sconfitti. È qualcosa che non puoi rimuovere per tutta la vita. Se mi scopo una saggia, rimane il fatto che me la sono scopata! Ahahah!”

Mentre stava ridendo, all’improvviso Murong Guang si irrigidì.

Aveva visto Yi Yun tirare fuori un contenitore dal suo anello interspaziale. Lo aprì, all’interno c’era un liquido denso e appiccicoso.

“Cos’è?”

Prima che Murong Guang potesse guardarlo con attenzione, Yi Yun inclinò la testa e si finì tutto il liquido rosso nel contenitore.

Dentro c’era sangue prezioso, il sangue della specie del Corvo Dorato!

Nella Porta della Stella Caduta, dopo aver ucciso la bestia primordiale, Yi Yun aveva conservato il suo corpo nel suo anello interspaziale. Aveva anche estratto il sangue dal cuore del Corvo Dorato e lo aveva riposto in contenitori. Questo era il luogo dov’era tutta l’essenza della bestia primordiale.


