---
weight: 3350
title: Capitolo 335 - Figlio del lampo
pubDate: 2024-05-24T07:46:59.515Z
tags:
    - tmw
---


Mentre Bai si alzava e brandiva la spada, l’arena già molto tranquilla divenne così silenziosa che si sarebbe potuto sentire cadere uno spillo.

Finalmente Bai avrebbe combattuto. Visto che il gruppo del Drago delle Nuvole era così forte, Bai non aveva mai avuto bisogno di lottare fino ad ora.

Questa era la prima volta che stava veramente combattendo.

Anche Yi Yun si alzò e, con la mano destra, brandì la Lama Letale Sonica.

Una sciabola con la mano destra e una spada con la sinistra.

“Tiene la sciabola con la destra e la spada con la sinistra, Yi Yun conterà sopratutto sulla sciabola?”

Molti iniziarono a preoccuparsi vedendo che Yi Yun avrebbe usato la sciabola contro Bai.

Per loro, la spada di Yi Yun era molto più forte della sua sciabola.

“Perché non sta usando la spada?” Molti erano curiosi.

Qualcuno scosse la testa: “Probabilmente Yi Yun non può usare continuamente la sua spada contro Bai o forse perché consumerebbe troppe energie.”

Gli attacchi di spada di Yi Yun erano più forti solo di quelli della sciabola quando usava l’intento del palazzo del Puro Yang. E una volta che l’intento di spada fosse stato usato, anche un decimo sarebbe andato oltre i limiti di sopportazione del suo corpo.

Comunque, se Yi Yun avesse contato per lo più sulla sciabola, come avrebbe sconfitto Bai?


“Grazie per avermi dato due ore per riprendermi! Non temi di venire sconfitto dopo che mi hai dato due ore di tempo?”

Yi Yun scosse con noncuranza la Lama Letale Sonica mentre ci iniettava qi vitale.

“Weng!”

La sciabola emise un chiaro ronzio che risuonò come il ruggito di un drago. Solo le sue onde soniche erano capaci di uccidere.

Bai tuttavia non ne fu influenzato. Quando l’onda sonica arrivò ad un metro di distanza da lui, fu distrutta dal suo qi di spada protettivo.

“Se vuoi ringraziarmi, allora usa tutte le tue forze! È passato molto tempo da quando non vedevo l’ora di combattere. Posso solo desiderare che tu abbia le capacità per sconfiggermi. È un peccato che, negli ultimi due anni, non sono mai stato sconfitto dalla giovane generazione del regno del Drago delle nuvole.”

“Una vittoria dopo l’altra, non solo non mi soddisfa, mi rende perplesso. Il regno divino del Drago delle Nuvole è solo un piccolo palco e non voglio essere accecato da titoli appariscenti come il numero uno del regno divino del Drago delle Nuvole o invincibile tra la giovane generazione. Se lo facessi, potrei non sapere quanto sono forte quando me ne andrò dal regno divino del Drago delle Nuvole ed entrerò in una fazione più forte. Forse sarei ridicolo come una rana in un pozzo?”

“Non voglio finire in quella situazione. Perciò la tua comparsa mi ha entusiasmato. Se venissi sconfitto, ne sarei contento. Non temo che gli altri mi superino, temo solo di non sapere quanto un vero membro d’élite ha fatto progressi. Se gli esseri umani non hanno un obiettivo, perderanno! Solo con un obiettivo manterrò l’entusiasmo!”

Bai che di solito era silenzioso parlò molto.

Yi Yun rimase lievemente sbalordito sentendo queste parole. Non si sarebbe mai aspettato che avesse una mentalità del genere.

In effetti, sia il regno divino del Drago delle Nuvole che quello di Tai Ah erano solo gocce nell’oceano di questo vasto mondo.

Bai non poteva vedere quanto era vasto questo mondo, ma poteva immaginarselo.

Per quanto riguardava Yi Yun, aveva davvero visto un angolo di quel mondo magnifico. Nel palazzo della spada del Puro Yang, il gigante di bronzo che poteva distruggere mondi e il proprietario del palazzo avevano scioccato Yi Yun.

Il fungo non sa di come i giorni si alternano, mentre la cicala dalla vita corta non sapeva delle stagioni. Se uno avesse visto questo vasto mondo e non l’avesse esplorato, riducendosi in polvere centinaia o migliaia di anni dopo, allora che differenza c’era tra loro e i funghi e le cicale?

Una vita del genere era troppo insignificante per chi non si rassegnava al fato. Yi Yun voleva diventare un’entità potente quanto un mondo, un protagonista dell’attuale generazione.

Con il Cristallo Viola, era già in vantaggio rispetto agli altri. Così, aveva motivo per battere la fiacca?

“Le parole sono inutili, combattiamo!” Disse Bai e, con un lieve “Chi”, il lampo emerse dalla sua spada.

Le saette viola sembravano piccoli serpenti che si contorcevano disordinatamente.

La legge che Bai coltivava era quella del lampo!

Tutti i membri d’élite allo stadio delle fondamenta Yuan coltivavano una certa legge. Le leggi elementali del lampo appartenevano ad una delle leggi elementali del vento basate sulla natura; quelle della neve, del fulmine e del lampo. Erano pari ai cinque elementi, ma erano più potenti.

“Questa spada si chiama Luce Nera.” Bai stese l’indice e il medio mentre accarezzava gentilmente la lama. L’arma era nera e non rifletteva nemmeno un raggio di luce. Era lunga solo 0,9 metri e l’elsa era grezza mentre l’impugnatura era coperta da vecchia pelle di serpente. Sotto l’illuminazione della luce, le scaglie erano lucide.

“Attaccherò!”

Proprio quando Bai finì di parlare, brillò un raggio viola. La spada della Luce Nera stava puntando dritta verso Yi Yun!

Era così veloce da superare i limiti della vista umana.

La gente vide solo un lampo viola e poi la spada aveva trapassato il petto di Yi Yun!

“Cosa?”

Alcuni sussultarono, ma in un batter d’occhio, la figura di Yi Yun si sfocò lentamente fino a scomparire.

Yi Yun era già apparso a più di trenta metri di distanza.

Era un’immagine residua ad essere stata infilzata.

Vedendo che Yi Yun era illeso, molti della Divina Città di Tai Ah sospirarono di sollievo. Questo attacco era stato troppo terrificante. Prima che potessero reagire, la spada aveva già colpito il bersaglio. Fortunatamente Yi Yun era molto veloce, se fossero stati loro a combattere al suo posto, sarebbero morti.

“La tua tecnica di movimento non è male. Gran successo della Minuta Sottigliezza!” Lodò Bai. “Ma… la Minuta Sottigliezza è solo una forma di controllo del corpo. Facendolo perfettamente si può schivare l’attacco nemico, ma…”

Poi cambiò tono: “C’è un limite a quanto puoi controllare il tuo corpo. Il potenziale della Minuta Sottigliezza è limitato. Può solo funzionare ad un livello basso. Quando la coltivazione aumenta lentamente, specialmente quando inizia ad apprendere le leggi, il potere delle leggi supererà di gran lunga quello della Minuta Sottigliezza e lo rimpiazzerà completamente! La legge del fulmine e del lampo è la migliore in quanto a velocità.”

“Se questo è il limite della tua velocità, allora temo che tu abbia già perso!”

Mentre lo diceva, fulmini brillarono su tutto il suo corpo. Solo un semplice movimento formò diversi strati di immagini residue attorno.

“Estrema velocità”

Bai scosse Luce Nera e le immagini residue iniziarono ad apparire. Era impossibile capire la posizione del giovane. Stavolta era ancora più veloce rispetto a prima!

Presto il palco si riempì delle sue immagini residue, ce n’erano a decine!

Molti si concentrarono, cercando con grande difficoltà di distinguerle, ma fu tutto inutile. Pareva che Bai si fosse trasformato in una saetta. La sua figura stava sfrecciando liberamente sul palco, lasciando tracce di fulmini.

C’erano saette e immagini residue di Bai ovunque!

Quanto è veloce! Questo giovane vestito di nero può surclassare molti talenti solo con la sua velocità. Inoltre dovrebbe essere solo parte dei suoi punti di forza.” Perfino l’espressione di un Anziano della Divina Città di Tai Ah cambiò vedendolo!

Tutti i praticanti di arti marziali al mondo potevano rimanere imbattuti se fossero stati abbastanza veloci. Se si fosse stati estremamente rapidi, si poteva lacerare la gola dell’avversario prima che potesse reagire. Questo era l’attimo di secondo che avrebbe deciso la vittoria.

La gente guardò con il fiato sospeso le immagini residue che circondarono Yi Yun.

Yi Yun strinse con forza la Lama Letale Sonica e divenne estremamente attento. La velocità di Bai in effetti era davvero spaventosa.

“Cha!”

Un raggio viola brillò e, come una saetta, apparì di fronte a Yi Yun e menò cento affondi in un attimo!

Questi raggi di spada densi formarono una ragnatela di saette che coprì Yi Yun.

Minuta Sottigliezza!

Le pupille di Yi Yun si contrassero mentre si ritirava frettolosamente. Tuttavia gli attacchi di Bai erano troppo rapidi, così rapidi che non poté schivarli.

“Chi! Chi! Chi!”

Ci fu un crepitio e il qi protettivo di Yi Yun fu lacerato. La corrente serpeggiò nei meridiani di Yi Yun e lo paralizzò.

Anche l’abito di Yi Yun fu tagliato dal qi di spada e sangue schizzò sulle sue braccia e sulle sue spalle!

Sacra Tecnica di Tai Ah!

Yi Yun fece circolare il qi vitale del suo corpo. Con esso, annientò i poteri del fulmine nei suoi meridiani. Scattò e arrivò a sessanta metri di distanza!

Era troppo veloce!

Yi Yun ne fu impressionato. Aveva appena usato una tecnica di movimento della Minuta Sottigliezza perfetta, eppure non era riuscito ad evitare completamente i raggi di spada di Bai.

Non importava che legge fosse, una volta compresa abbastanza bene, sarebbe stata scioccante. E Bai era senza dubbio un giovane che aveva raggiunto un livello estremo nelle leggi del Fulmine e del Lampo.

“Non ho incontrato un mio pari tra la giovane generazione del regno divino del Drago delle Nuvole perché nessuno di loro può tenere il passo con me! Posso attaccare facilmente chiunque sia più lento di me. Arrivo al punto da avere molte mosse che non ho mai provato prima. È un mio enorme rimpianto! Yi Yun, puoi spingerti fino a qui? In tal caso ne sono troppo deludo. All’inizio non vedevo l’ora di usare tutte le mie forze contro di te!”

Mentre lo diceva, molte immagini residue serpeggiarono attorno al suo corpo. Sopra il palco delle divine lande selvagge, c’erano fulmini viola ovunque. Chiaramente era molto facile per Bai mantenere questa velocità, così poteva parlare con calma.

Vedendo questa scena e sentendo le parole di Bai, i guerrieri della Divina Città di Tai Ah rimasero scioccati. Finalmente avevano capito quanto era forte questo giovane. Se fossero stati più lenti, sarebbero stati sconfitti. Ma chi poteva competere con lui in quanto a rapidità?

Yi Yun era già molto veloce, ma era comunque inferiore a Bai!

E, anche se avesse potuto tenere il passo con lui, Bai aveva altri assi nella manica.

L’estrema velocità era solo una piccola porzione delle leggi del lampo di Bai.

In confronto allo stupore dei guerrieri del Regno Divino di Tai Ah, quelli del Drago delle Nuvole ardevano di entusiasmo. Bai era il loro dio della guerra ed era anche conosciuto come figlio del lampo.

La maggior parte di loro aveva sentito solo parlare di lui, ma non lo aveva visto combattere.

Oggi però erano estremamente entusiasti e non vedevano l’ora di guardare come avrebbe vinto!

“Finché uno è più lento di te, verrà sconfitto?”

Yi Yun si pulì gentilmente il sangue dal corpo. Yi Yun era sempre stato sicuro della sua velocità. Quando era ancora ad un basso livello, aveva contato sulla sua velocità per affrontare Liu Yuxing e Qiuniu. Prima aveva sbalordito tutti, ma ora poteva solo ammettere di essere più lento di Bai.

Se uno fosse stato più lento, sarebbe stato in netto svantaggio, sia offensivamente che difensivamente!

Se non avesse potuto bloccare gli affondi di Bai o toccargli l’orlo delle maniche quando attaccava, non c’era dubbio che avrebbe perso.

Questo era il motivo per cui Bai aveva detto che Yi Yun sarebbe stato sconfitto facilmente se la sua velocità fosse stata inferiore alla sua.

In quel momento Bai diventò ancora più rapido. Sempre più immagini residue apparirono sul palco e ognuna di esse era percorsa da saette, circondando completamente Yi Yun!


