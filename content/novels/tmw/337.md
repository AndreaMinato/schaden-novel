---
weight: 3370
title: Capitolo 337 - Terribile
pubDate: 2024-05-24T09:46:59.515Z
tags:
    - tmw
---


Intrappolato nel campo di forza dei fulmini, Yi Yun sentì la corrente passare per la pelle, intorpidendo tutto il suo corpo.

“Dato che non posso sconfiggerti solo con la velocità, lascia che ti combatta direttamente!”

Bai era avvolto da fulmini violi che serpeggiavano in modo spasmodico. Il suo abito e i suoi capelli si muovevano insieme alle saette.

Mettendo da parte la sua velocità, l’energia di Bai aumentò. In quel momento, sembrava un dio che controllava il fulmine.

“Roar!!”

Sembrava che un gigante avesse emesso un ruggito dal corpo di Bai quando fece la sua mossa. Era la prima volta che usava tutta la sua forza.

La Luce Nera, che radunava i fulmini nel campo di forza, menò un fendente verso Yi Yun emettendo un ronzio. Il fulmine viola radunato nell’aria quando raggiunse il suo picco si tinse di colore nero. Queste saette nere si condensarono nella forma di una bestia del fulmine lunga diversi metri!

Questa bestia del fulmine sembrava piena di vita e aveva l’aspetto di una tigre. Caricò contro Yi Yun.

“Fulmine Assassino!”

Quando la bestia del fulmine nera volò verso Yi Yun, le piastrelle di tungsteno viola sotto di essa si sciolsero.

Il pubblico rimase con il fiato sospeso.

Vedendo la bestia del fulmine attaccarlo, il qi del Sole Radioso divampò nel corpo di Yi Yun e l’immagine della valle Tang apparì dietro di lui.

Yi Yun sapeva che questo attacco di Bai era straordinario. A causa della loro differenza di livello di coltivazione, era impossibile resistere solo usando la Sacra Tecnica di Tai Ah.

<em>Phew!</em>

Nel corpo di Yi Yun, l’energia dello spirito di puro Yang divampò mentre usava quanto poteva il Cristallo Viola. Lo spirito di puro Yang assorbì rapidamente l’energia di puro Yang attorno. Lo spirito che prima bruciava silenziosamente, si trasformò in un sole ardente.

Lo spirito di puro Yang quasi caricò fuori dal Cristallo Viola. Il suo potere feroce era come un’onda anomala che riempiva gli arti di Yi Yun. Il giovane si sentì bruciare il corpo.

32 parole della verità della sciabola - Tutt’uno con la sciabola!

Yi Yun menò un fendente. Il suo corpo e la Lama Letale Sonica si combinarono e sfrecciarono come una meteora.

<em>Boom!</em>

Il forte impatto causò un’onda d’urto che squarciò il terreno di tungsteno viola.

“Attento!”

I guerrieri più vicini al palco delle divine lande selvagge potevano sentire chiaramente il terrificante qi di spada e di sciabola. Anche con lo scudo protettivo a separarli, sentivano comunque un’immensa pressione.

Il primo scontro diretto fece tremare il corpo di Yi Yun e intorpìdì la sua mano.

Sentì il fulmine entrare nel suo corpo mentre si scatenava per i suoi meridiani. Le saette sembravano avere un potere sconfinato che perfino l’energia di puro Yang non poteva dissipare facilmente.

Allo stesso modo, Bai non si sentiva molto meglio. Il qi di sciabola di Yi Yun era troppo tagliente. Inoltre, dopo aver ottenuto un’ispirazione riguardo all’intento di spada del palazzo del Puro Yang, il qi vitale di Yi Yun aveva ottenuto una proprietà aggiuntiva immortale. Questo potere immortale sarebbe apparso anche se non avesse usato l’intento di spada apposta.

Così, l’energia di puro Yang di Yi Yun era come una fiamma inestinguibile che bruciava nel corpo di Bai. Era inestirpabile, così Bai sentì dolore in tutto il corpo.

Entrambi si ritirarono a più di trenta metri di distanza l’uno dall’altro. I loro volti erano pallidi e il loro flusso sanguigno era agitato.

“Yi Yun!” Vedendo il volto pallido e accigliato di Yi Yun, Wen Yu, Chu Xiaoran e gli altri cominciarono a preoccuparsi per lui.

Bai era troppo forte!

A giudicare dalla forza che Yi Yun aveva mostrato fino ad ora, era già difficile per lui vincere questo scontro. Anche se avesse vinto, sarebbe stata una vittoria di Pirro!

A giudicare dallo scontro, entrambi dovevano aver subìto gravi ferite interne.

Se Bai fosse rimasto ferito non sarebbe stato importante, ma con Yi Yun ferito, la situazione stava volgendo al peggio.

Dopotutto, dopo Bai, c’erano ancora altri dieci guerrieri del regno divino del Drago delle Nuvole!

Queste persone potevano essere di gran lunga inferiori a Bai e a Feng Lin, ma anche loro erano potenti. Relativamente parlando, Murong Guang, che Yi Yun aveva sconfitto con un fendente, era solo nella media nel gruppo.

Anche se era sembrato facile, Yi Yun aveva speso molto qi vitale per sconfiggerlo.

Se avesse combattuto anche contro queste persone, quanto qi vitale gli sarebbe rimasto?

Allora, era improbabile che potesse usare di nuovo quella mossa di spada.

“Bell’attacco di sciabola! Che energia di puro Yang forte!” Mentre parlava, la faccia di Bai si arrossò in modo innaturale. Si pulì un angolo della bocca e ne uscì un rivolo di sangue.

I suoi meridiani erano stati danneggiati durante lo scontro diretto di prima.

“Tuttavia non puoi sentirti troppo bene nemmeno tu. Il mio fulmine non è facile da annientare!”

Bai guardò Yi Yun sorridendo. Questo era un sorriso dovuto all’entusiasmo di aver incontrato un suo pari. Combattere contro Yi Yun lo faceva solo sentire più eccitato.

Yi Yun lo guardò dritto negli occhi mentre stringeva la Lama Letale Sonica.

In effetti era estremamente difficile combattere contro Bai. Alla fine, era eccessivo per lui affrontare da solo quindici membri d’élite del regno divino del Drago delle Nuvole!

Se avesse evocato il suo totem, era sicuro che avrebbe consumato tutta la sua energia in poco tempo!

Ma come sarebbe riuscito a battere Bai senza usare il suo totem?

“Di nuovo!”

Bai ruggì e attaccò di nuovo.

“Roar!”

Dopo un altro ruggito, la bestia del fulmine nera apparì di nuovo dietro Bai.

La bestia si infuse nella spada Luce Nera, facendole emettere raggi neri!

Bai balzò nell’aria, accompagnato da innumerevoli saette. Sembrava che numerosi serpenti viola lo stessero seguendo. Nel campo di forza del lampo, poteva usare tutto il suo potere!

Bai caricò dall’alto.

Le pupille di Yi Yun si rimpicciolirono. Con la Lama Letale Sonica in mano, l’immagine di una valle Tang apparì dietro di lui. Tuttavia stavolta comparì anche una montagna di cadaveri e un mare di sangue che assomigliava ad un inferno Ashura!

“Hum hum hum…”

Le fiamme di puro Yang furono accompagnate da gemiti. I due poteri, che avevano proprietà quasi opposte, furono iniettati nella Lama Letale Sonica mentre Yi Yun attaccava dal basso verso l’alto e menava un fendente verso Bai!

“32 verità della sciabola - Uccidere come suo fondamento!”

<em>Kacha!</em>

L’impatto feroce dovuto alle alte temperature fece crepitare il tungsteno viola sotto i piedi di Yi Yun fino a formare un cratere. Il corpo di Yi Yun quasi cadde nelle profodnità del palco delle divine lande selvagge!

Bai invece fu scaraventato via per decine di metri indietro, sputando una boccata di sangue.

<em>Boom!</em>

Bai batté pesantemente contro il muro di tungsteno fuori dal palco delle divine lande selvagge, deformandolo. Scivolò a terra per poi usare Luce Nera come appoggio per rialzarsi. I suoi occhi brillavano con spirito combattivo ed entusiasmo.

Anche Yi Yun balzò fuori dal buco nel tungsteno viola. La Lama Letale Sonica era diagonale rispetto al terreno e la sua punta tremava lievemente.

In quel momento, la maglia di Yi Yun era lacerata. Si potevano sentire i contorni dei muscoli del suo petto, ma c’erano anche macchie di sangue e posti in cui era stata carbonizzata dai fulmini.

L’attacco di Bai stavolta era ancora più potente rispetto a prima. Sembrava che avesse compresso tutta l’energia del campo di forza in quell’attacco, facendo precipitare nel caos il flusso sanguigno di Yi Yun!

Il pubblico era silenzioso. Dalla battaglia di velocità all’inizio allo scontro diretto, la battaglia si stava intensificando. Inoltre le ferite di Yi Yun e di Bai si stavano aggravando!

Quale sarebbe stato il risultato di questa battaglia?

“È grandioso!”

Bai era estremamente entusiasta. Sembrava che più rimaneva ferito, più si stesse entusiasmando. “È passato molto tempo da quando qualcuno della giovane generazione è riuscito a combattere contro di me quanto volevo.”

Mentre parlava, l’aura di Bai non diminuì, ma aumentò!

Pareva che le ferite che aveva subìto non fossero nulla per lui.

“Oh?! L’aura di Bai sta aumentando?” La gente si allarmò. All’inizio avevano pensato che l’intensità dello scontro tra Yi Yun e Bai sarebbe diminuita lentamente via via che avrebbero esaurito le energie, ma ora, pareva che sarebbe accaduto il contrario!

“Bai ha ancora molti punti di forza che non ha rivelato. O forse si dovrebbe dire che, a causa dell’entusiasmo, può mostrare il suo potenziale nascosto.”

“Bai non ha ancora evocato il suo totem!”

La gente del regno divino del Drago delle Nuvole si entusiasmò.

Per loro, anche se il campionato di gruppo generale era stato pieno di alti e bassi e, anche se Yi Yun era straordinario, il risultato non sarebbe cambiato.

Bai era il loro dio della guerra. A parte Bai, c’erano altri forti esperti tra gli altri dieci. Molti di loro erano più forti di Jun Yue perché avevano il vantaggio dell’età!

“Questo pazzo…”

Tra gli spalti degli Anziani, Cang Yan imprecò mentre guardava Bai.

Anche lui doveva ammettere che questa battaglia stava diventando sempre più difficile. Bai era il tipo di guerriero che faceva progressi via via che combatteva. Un maniaco dei combattimenti del genere era l’avversario più complicato da affrontare!

“Cang Yan!” In quel momento, una trasmissione di qi vitale risuonò nelle orecchie di Cang Yan. Il vecchio si girò e vide che era stato il signore della città.

“Il risultato di questo scontro è ancora da decidere. Se Yi Ynu verrà sconfitto, dovrai intervenire e salvarlo. Non permettere che avvengano incidenti in questo scontro con Bai.”

“Allo stesso modo, se Yi Yun sconfiggesse Bai, allora ci ritireremo dal campionato di gruppo generale. Non c’è bisogno di combattere ulteriormente visto che non c’è modo di vincere per noi. Temo invece che qualcuno ferirà deliberatamente Yi Yun per ottenere fama nel regno divino del Drago delle Nuvole. Non voglio che Yi Yun rimanga ferito gravemente per mano di questi membri della giovane generazione deboli.”

Cang Yan si rincuorò sentendo queste parole.

Cang Yan trattava già Yi Yun come se fosse un suo mezzo discepolo. Vedendo che il signore della città stava dando la priorità alla sicurezza di Yi Yun, Cang Yan poteva solo provare gratitudine.

“Lo so, non lascerò che capitino incidenti a Yi Yun.”

…

Sul palco delle divine lande selvagge, Yi Yun e Bai erano a trenta metri di distanza circa l’uno dall’altro.

Entrambi potevano sentire la forza dell’altro.

“Yi Yun! So che sei preoccupato per le battaglie dopo, ma… credo che le tue preoccupazioni non siano necessarie. Questo perché non avrai una sola occasione per sconfiggermi se non userai tutte le tue forze!”

“Anche se lo facessi, avrai poche possibilità di vincere. Senza poter usare quella mossa, è quasi impossibile per te battermi!”

Bai provava rimpianto visto che voleva davvero affrontare quell’attacco. Voleva combattere contro Yi Yun al picco delle sue forze!

Mentre Bai parlava, l’immagine di una bestia del fulmine nera apparì dietro di lui per la terza volta: “Avrei voluto che la nostra battaglia possa decidere il campione del torneo generale, ma è un peccato che non abbia il potere di fare questa decisione. Ho potuto solo lasciarti riposare per due ore!”

Disse con franchezza Bai mentre Yi Yun annuiva: “Capisco!”


Bai poteva fare al massimo decisioni riguardo alla sua battaglia, ma non poteva decidere chi avrebbe combattuto nel campionato generale.

Bai mosse la lama e i suoi occhi brillarono. “Poter combattere contro di te fino a questo punto mi ha proprio soddisfatto. Per mostrarti il mio rispetto, userò la mia mossa più forte per sconfiggerti!”



