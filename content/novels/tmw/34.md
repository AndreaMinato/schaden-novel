---
weight: 34
title: Capitolo 34 - L’avvertimento di Jiang Xiaorou
pubDate: 2023-06-10T14:09:48.024Z
tags:
    - tmw
---


Yi Yun e Jiang Xiaorou tornarono a casa quasi scortati da tutti gli abitanti del villaggio.

Nel clan tribale il fatto che Yi Yun avesse superato la selezione era una grande notizia.

Un ragazzino povero era stato scelto da un grande ambasciatore e sarebbe stato istruito. Poteva perfino partecipare alla selezione del regno in futuro!

Era indescrivibilmente fortunato.

"Tu dici, ho visto questo ragazzino crescere. Non ho mai sentito nulla di speciale in lui. È davvero un prodigio delle arti marziali? E potrà partecipare alla selezione del regno. È vero?"

"Dato che l'ha detto il grande ambasciatore in persona, dev'esserci un po' di verità. Ma dubito che avrebbe abbastanza tempo per prepararsi alla selezione del regno. Anche se Yi Yun fosse un prodigio, non avrebbe assolutamente nessuna speranza."

Gli abitanti del villaggio del clan Lian sapevano che le arti marziali non potevano essere coltivate nell'arco di una notte. Alla selezione del regno avrebbero partecipato membri d'élite. Aveva già avuto una fortuna sfacciata ad aver attirato l'attenzione di Zhang Yuxian.

Sarebbe stato un sogno ad occhi aperti per lui superare la selezione del regno.

Non importava quanto fosse intelligente, era inutile che un bambino che non aveva mai letto partecipasse ad un raduno letterario. Non avrebbe mai potuto superare l'esame per diventare uno scolare nell'arco di due mesi.

Valeva la stessa logica nella selezione del regno. Il clan tribale Lian era giunto ad un'unica conclusione che nessuno dubitava.

Con molti sforzi, Jiang Xiaorou alla fine portò Yi Yun a casa.

Nonostante Jiang Xiaorou avesse chiuso la porta del cortile, molti salirono sulle mura per guardare la loro casa. Visto che le mura di fango erano basse, un ragazzino poteva scalarle facilmente.

Di conseguenza, una fila di persona erano spaparanzate sulle mura della casa. Le mura di fango iniziarono a sprofondare, come se fossero sul punto di collassare.

Jiang Xiaorou non se ne preoccupò. Era assorta. Era orgogliosa di suo fratello, ma provava anche un misto di paura e confusione per il loro futuro.

Sapeva che Yi Yun era solo dotato di talento, ma che gli mancava la forza.

Gli abitanti del villaggio potevano fraintendere la questione, pensando che Yi Yun fosse andato incontro ad un evento che cambiava la vita. Jiang Xiaorou sapeva che nelle vaste lande selvagge era la forza ad essere della massima importanza. Una persona talentuosa doveva avere il tempo di crescere, altrimenti sarebbe stato inutile!

"Yun'er, Lord Zhang ha detto che avevi una Costituzione della Continuità, sai cos'è una Costituzione della Continuità?" Jiang Xiaorou prese per mano Yi Yun mentre si sedeva accanto al letto.

Yi Yun scosse la testa: "Sorella Xiaorou, sai cos'è?"

"Sì... ne ho sentito parlare un po'. Una Costituzione della Continuità significa che un fisico non ha 'perdite' di energia. Una costituzione del genere è estremamente adatta a praticare le arti marziali."

"Una Costituzione della Continuità ha anche dei livelli. Quello più basso è al livello del Sangue Mortale. Uno potrebbe non avere perdite di energia allo stadio del Sangue Mortale, ma non dallo stadio del Sangue Viola in poi. Una Costituzione della Continuità dal Sangue Viola non avrebbe fuoriuscite di energia sia negli stadi del Sangue Mortale che del Sangue Viola. Ma ai livelli più alti non riuscirà a fare lo stesso... Non so a che punto sei al momento."

Yi Yun fu sorpreso dalle parole di Jiang Xiaorou: "Come sai così tanto?"

Jiang Xiaorou gli toccò la testa dicendo: "Quando ero piccola la mia famiglia ha messo alla prova il mio talento, così ho imparato qualcosa allora."

"I passi per mettere alla prova una Costituzione della Continuità sono estremamente difficili. Quel Lord Zhang non aveva una formazione e la sua coltivazione era limitata, così ha potuto solo fare una prova rozza..."

"Una persona con una Costituzione della Continuità è molto apprezzata in un clan. Ma l'apprezzamento riservato a quella al livello del Sangue Mortale è limitato. Tuttavia i gradi superiori della Costituzione della Continuità sono estremamente rari. Ricordo che durante il giorno della prova, uno dei miei cugini di nome Jiang Mingzhe ha rivelato una Costituzione della Continuità al livello di un Saggio. L'intera famiglia si è riempita di gioia e ha festeggiato per giorni.
C'erano molte persone importanti che sono venute in quei giorni, per quanto riguarda i dettagli, non ricordo più davvero..." Yi Yun rimase sbalordito sentendo queste parole.

Una Costituzione della Continuità al livello di un Saggio?

Anche se non sapeva a che livello era, sembrava davvero potente.

E... per produrre una costituzione del genere nella famiglia, a che sorta di clan apparteneva Jiang Xiaorou?

Yi Yun sapeva che Jiang Xiaorou proveniva da una famiglia prestigiosa. Le avevano insegnato a leggere da piccola. Aveva letto diverse opere, così era informata sulla coltivazione. Non era possibile per bambini che provenivano da famiglie piccole.

Yi Yun non poté che chiedere: "Sorella Xiaorou, che tipo di clan era il tuo?"

Jiang Xiaorou aggrottò la sua piccola fronte mentre rifletteva per poi scuotere la testa dicendo: "Non mi ricordo più. Mi ricordo solo che era un grande clan. Poi mi ricordo...  che ho iniziato a leggere e a scrivere da piccola. Ricordo del cortile in cui ero quando ero piccola. Per quanto riguarda gli eventi dopo, non ricordo altro nemmeno se ci provo."

Questo stuzzicò la curiosità di Yi Yun. La famiglia di Jiang Xiaorou aveva sperimentato una qualche enorme transizione?

Che una famiglia così brillante fosse stata distrutta, facendo disperdere i membri del clan?

Le dinastie sorgevano e cadevano, le famiglie crescevano e venivano distrutte. In questo mondo nulla era eterno.

"Yun'er, ho cucito questo abito. Guarda se ti sta." Mentre parlava, Jiang Xiaorou tirò fuori dei vestiti creati di recente usando un qualche vecchio bagaglio.

Era fatto di tessuto verde. Era molto ruvido visto che la gente delle lande selvagge della Nuvola di solito indossavano abiti fatti di lino. Erano duri e resistenti.

Yi Yun era sorpreso. La loro famiglia era così povera che non c'era bisogno di serrature. Non era un'esagerazione, era un fatto. Famiglie povere come quella di Yi Yun non avevano serrature. Nella Landa Selvaggia del Sud, le serrature fatte di metallo erano costose. L'intera fortuna di una famiglia povera non valeva più di una serratura.

In una situazione del genere, com'era riuscita Jiang Xiaorou ad ottenere del tessuto per cucirgli un nuovo abito?

Yi Yun lo ricevette provando emozioni contrastanti. Anche se il tessuto era ruvido, era elegante e pulito. L'orlo del suo abito era pieno di piccoli spilli. Era stato cucito una maglia alla volta da Jiang Xiaorou.

Sinceramente, la consistenza dell'abito non era buona, in effetti era pessima. Era completamente diversa dal cotone e dalla seta che Yi Yun aveva sentito sulla terra.

Ma un vestito del genere lo fece sentire estremamente speciale.

"Presto, indossalo. Volevo dartelo per festeggiare l'anno nuovo, ma oggi praticherai le arti marziali. È un'occasione gioiosa, così dovresti indossare qualcosa di bello. Così gli altri non potranno deriderti." Le parole di Jiang Xiaorou gli fecero venire un nodo in gola. Fece un respiro profondo per poi togliersi i suoi cenci. Poi indossò il nuovo abito.

L'abito faceva il monaco. I vestiti di Jiang Xiaorou erano della misura perfetta. Anche se era fatto di lino, si abbinava bene al fisico in crescita di Yi Yun e all'aura che aveva ottenuto dopo che era avanzato allo stadio dei meridiani. Era appariscente.

Jiang Xiaorou lo tirò verso di sé e lo esaminò, provando grande soddisfazione.

Ma poi gli venne in mente qualcosa e disse: "Yun'er, puoi essere stato apprezzato da Lord Zhang, ma Lord Zhang partirà tra tre giorni. Non ha nessun rapporto con noi, così sarà difficile che preoccupi di noi, così in futuro dovremo contare su noi stessi."

"Lord Zhang può dire che hai molto talento, ma il talento non è sufficiente a proteggerti. Potresti andare incontro ad un disastro prima di maturare. È perché un elefante ha le zanne e il rinoceronte ha un corno che vengono cacciati. Quando ti allenerai da Lord Zhang, non essere esagerato. È meglio mantenere un basso profilo e rimanere cauti."

"Specialmente persone come Lian Chengyu che hanno vedute estremamente ristrette. Non ti risparmierà se gli ruberai la scena!"

"Con Lord Zhang qui, Lian Chengyu non oserebbe attaccarti, ma cosa succederà quando se ne andrà? Lord Zhang non sa che tipo di persona è Lian Chengyu, né sa cosa succede nel clan tribale Lian e dell'ostilità di Lian Chengyu nei tuoi confronti. Lord Zhang probabilmente è impegnato in qualche questione ed è venuto qui per fare una selezione preliminare per il regno.
Probabilmente non ci penserà troppo e non interferirà con gli affari interni della tribù. Sperare che ti protegga è estremamente irrealistico. Capisci?" Jiang Xiaorou aveva detto molto in un solo respiro, sbalordendo Yi Yun.

Jiang Xiaorou era prudente. La sua comprensione delle persone e del mondo superava quella delle sue coetanee.

Una ragazza normale sarebbe svenuta sentendo che suo fratello era stato apprezzato da un grande ambasciatore. Non sarebbe rimasta a casa a dargli consigli, ma sarebbe andata dai vicini a vantarsi del suo fratello capace.

"Sorella Xiaorou, capisco tutto ciò che hai detto." Yi Yun prese per mano Jiang Xiaorou. "Non preoccuparti, se non fossi sicuro di poter gestire Lian Chengyu non mi sarei mai fatto avanti oggi."

Yi Yun aveva soppesato con attenzione le sue scelte prima di iscriversi.

Senza dubbio doveva superare i preliminari di Zhang Yuxian. Non solo era necessario per essere ammessi alla selezione del regno, ma poter apprendere le tecniche di Zhang Yuxian riempiva di interesse Yi Yun.

Precedentemente, Yi Yun aveva ascoltato di nascosto le lezioni di Yao Yuan, così l'efficacia della sua istruzione era di gran lunga ridotta. Yi Yun aveva dovuto farsi avanti quando Zhang Yuxian aveva fatto la sua selezione.

Tuttavia, di fronte a Zhang Yuxian, Yi Yun poteva solo rivelare il suo talento, ma non il suo vero allenamento.

Zhang Yuxian non sapeva del suo asso nella manica, nemmeno Lian Chengyu lo sapeva. Yi Yun era un ragazzino debole pochi giorni fa, senza erbe o istruzione, sarebbe stato assurdo che avesse raggiunto lo stadio dei Meridiani dal nulla!

Se Lian Chengyu avesse informato Zhang Yuxian di questo, Zhang Yuxian si sarebbe insospettito. Una persona orgogliosa come lui non avrebbe coltivato così velocemente nemmeno se avesse mangiato ogni sorta di erbe preziose ogni giorno.

Allora, Zhang Yuxian avrebbe potuto sospettare che avesse un segreto!

Anche se Zhang Yuxian sembrava essere una persona retta, era meglio essere prudenti. Una persona retta poteva essere tentata da un enorme tesoro e commettere azioni orribili. Yi Yun sicuramente non poteva rivelare il Cristallo Viola.



