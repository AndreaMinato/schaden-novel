---
weight: 343
title: Capitolo 343 - Si calmano le acque
pubDate: 2024-05-24T15:46:59.516Z
tags:
    - tmw
---


“Questo ragazzino! Si è ripreso completamente?!”

Cang Yan guardò Yi Yun ad occhi spalancati. Nemmeno lui poteva capire come ci era riuscito. Yi Yun era tornato pieno di energie dopo circa otto minuti. Era illogico.

Guardò con curiosità il signore della città e notò che l’uomo stava guardando Yi Yun assorto. Cang Yan non aveva idea di cosa stesse pensando.

…

Yi Yun era sul palco delle divine lande selvagge, brandiva una spada e una sciabola nelle mani e guardava dall’alto i guerrieri del regno del Drago delle Nuvole.

In quel momento il suo corpo era coperto di sangue, sia suo che dei suoi nemici. Anche se i suoi vestiti erano laceri, l’aura che emanava era quella di un sovrano tornato trionfalmente, che guardava dall’alto tutti gli altri!

“Chi altro si vuole fare avanti?” Chiese Yi Yun.

Non intendeva gridare, ma la sua voce conteneva molta energia. Questo fece riecheggiare le sue parole per l’arena.

“Chi altro si vuole fare avanti?” “Chi altro si vuole fare avanti?” “Chi altro si vuole fare avanti?”

Sentendo questa domanda, il pubblico trattenne il fiato.

Terrificante!

Una persona con una sciabola e una spada era riuscita a combattere contro quindici talenti del regno del Drago delle Nuvole!

E questa generazione del Drago delle Nuvole era piena di geni mai visti nell’ultimo secolo!

Altrimenti, il capo della pagoda delle Sette Stelle non avrebbe proposto di fare combattere le giovani generazioni per decidere il numero di posti nell’alleanza.

Tuttavia, in queste circostanze, nessuno dei talenti del Regno Divino del Drago delle Nuvole osò accettare la sfida di Yi Yun!

Ora tutti gli esperti del Drago delle Nuvole si erano ammutoliti.

Questo gruppo generale si sentiva come se fosse di fronte ad una specie primordiale umanoide fronteggiando Yi Yun!

La forza, la resistenza e le capacità di sopportazione del dolore di Yi Yun erano incredibili.

Non solo aveva sconfitto facilmente Qianshui e poi aveva battuto Feng Lin e Bai dopo due intense battaglie, aveva anche eliminato i due fratelli Murong in un batter d’occhio quando avevano cercato di approfittarsi della stanchezza di Yi Yun per sfidarlo!

Un avversario terrificante come Yi Yun fece perdere loro coraggio.

Sembrava avere una quantità infinita di energia. Faceva provare un senso di disperazione e dava la sensazione che fosse impossibile batterlo.

In quel momento, i guerrieri del regno del Drago delle Nuvole si stavano scambiando delle occhiate, eppure nessuno di loro osò salire sul palco. Ridicolo! Non sarebbe stato un suicidio affrontare questa specie primordiale umanoide? I fratelli Murong erano l’esempio perfetto!

Specialmente Murong Fei. Le sue ferite erano peggiori di quelle di Murong Guang. Aveva due buchi nel corpo e aveva perso un braccio. Era quasi morto.

Anche se respirava ancora, era stato mutilato. Era chiaro che sarebbe stato seminato dai suoi coetanei. Il suo talento sarebbe calato di un livello.

Chi sarebbe stato disposto ad affrontare Yi Yun se avesse dovuto pagare un così caro prezzo?

“Regno Divino del Drago delle Nuvole, non c’è nessuno disposto a combattere?” Chiese di nuovo l’arbitro.

Il pubblico guardò i nove guerrieri rimasti.

Queste nove persone all’improvviso divennero il centro dell’attenzione, ma stavolta non era una sensazione positiva.

Venire sconfitti dagli altri in origine era imbarazzante, ma ora non avrebbero nemmeno provato a combattere, cosa ancora più imbarazzante.

Fissati da tutti, i nove erano ansiosi e preoccupati. Volevano proprio trasformarsi in pile di sterco, almeno nessuno si sarebbe concentrato su di loro.

Rimpiansero proprio di aver partecipato a questo torneo. Molti di loro non avevano nemmeno combattuto una volta.

Durante gli incontri della divisione dei giovani adulti, non avevano avuto l’occasione di lottare perché erano troppo forti.

Durante il torneo di gruppo generale invece non potevano combattere perché erano troppo deboli!

I nove evitarono gli sguardi di Yi Yun e del pubblico. Era chiaro che non si sarebbero fatti avanti.

Vedendo che i nove non volevano combattere, gli Anziani del Drago delle Nuvole provarono un senso di rabbia e amarezza. Tuttavia sapevano che se si fossero fatti avanti, sarebbero stati solo malmenati ora che Yi Yun si era ripreso completamente.

“Ah!”

Un Anziano del Drago delle Nuvole si batté la coscia. Era davvero frustrante il fatto che tutti i membri d’élite del loro paese fossero stati sconfitti da una sola persona!


Per quanto riguardava il pubblico del Drago delle Nuvole, si era ammutolito. Quando Yi Yun aveva sconfitto Feng Lin e Bai, stavano ancora reprimendo la furia, ma ora quella rabbia era stata spenta da una secchiata d’acqua.

All’inizio pensavano che i migliori geni del loro paese fossero solo un po’ più deboli di Yi Yun e che avrebbero vinto grazie alla forza dei numeri.

Tuttavia, ora che quei geni erano stati sconfitti da un solo Yi Yun, cos’altro potevano dire?

“In tal caso, annuncerò che il titolo di campione del torneo di gruppo appartiene… al Divino Regno di Tai Ah!” Dichiarò con entusiasmo l’arbitro sul palco delle divine lande selvagge. In quanto tutore dell’ordine della Divina Città di Tai Ah, anche lui era estremamente entusiasta.

Dopo questo annuncio, i guerrieri della Divina Città di Tai Ah cominciarono a gridare selvaggiamente.

“Yi Yun! Yi Yun!”

Se non fosse stato per i tutori dell’ordine, si sarebbero precipitati sul palco per sollevare Yi Yun.

Questa vittoria sicuramente non era stata facile!

Il torneo era stato intenso e difficile. Yi Yun aveva combattuto quasi tutto da solo. Aveva usato tutte le sue energie al punto di esaurire le forze!

“Abbiamo vinto!”

Chu Xiaoran sospirò. Guardò Yi Yun con uno sguardo pieno di ammirazione e curiosità. All’inizio, quando Yi Yun le aveva chiesto di temporeggiare, non credeva che il giovane sarebbe tornato al picco delle sue condizioni in così poco tempo.

<em>Come aveva fatto?</em>

“Fratello Yi, sei fantastico!”

Quando Yi Yun scese dal palco delle divine lande selvagge, gli sfidanti della Divina Città di Tai Ah, i giovani e Wen Yu si radunarono per congratularsi con lui.

Avevano espressioni piene di gioia ed erano estremamente entusiasti.

Anche se erano lì solo per fare numero in questo torneo, almeno erano saliti sul palco. E non era stato un gesto inutile, erano riusciti a guadagnare un po’ di tempo per Yi Yun.

Vedendo questi giovani sorridergli con sincerità, Yi Yun finalmente si rilassò.

Sorrise: “Non è stato solo merito mio.”

Yi Yun si stava riferendo a qualcun altro, ma questo gruppo di giovani naturalmente non se ne rese conto. Pensavano che Yi Yun si stesse riferendo a loro.

Anche se a loro sarebbe piaciuto vantarsi occasionalmente, non volevano rubargli il merito. Si grattarono la testa e dissero con imbarazzo: “Fratello Yi, sei troppo modesto. Non abbiamo quasi fatto niente…”

Yi Yun sorrise e non si spiegò. Sapeva che Luo Huo’er non voleva prendersene il merito.

Guardò con noncuranza gli spalti del pubblico e vide una figura rossa nascosta nell’angolo. Aveva appoggiato il gomito su una ringhiera e si stava sorreggendo il mento con la mano.

Questa giovane naturalmente era Luo Huo’er e accanto a lei c’era la sua serva Dong’er.

“Umpf! Di sicuro questo tipo è spudorato. Senza di me non sarebbe così vivace!” Disse Luo Huo’er con irritazione. A lei piaceva vantarsi, ma a causa del segreto della sua famiglia, non aveva altra scelta se non mantenere un basso profilo, altrimenti suo padre l’avrebbe rimproverata.

Questa sensazione di essere un eroe dietro le quinte non le piaceva!

“Naturalmente, naturalmente! La signorina è la migliore!” Dong’er annuì frettolosamente per lodarla. Temeva che Luo Huo’er le avrebbe pizzicato di nuovo la faccia se fosse stata troppo lenta a reagire.


