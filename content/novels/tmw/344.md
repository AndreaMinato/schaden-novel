---
weight: 344
title: Capitolo 344 - Incontrare il Signore della Città
pubDate: 2024-05-24T16:46:59.516Z
tags:
    - tmw
---


Anche se il torneo era finito, il pubblico continuò ad esultare, ogni coro era più forte dell’altro.

I guerrieri della Divina Città di Tai Ah erano troppo entusiasti e non potevano fermarsi.

La gloria apparteneva alla Divina Città di Tai Ah oggi e ancora di più a Yi Yun.

Yi Yun era sul palco delle divine lande selvagge ad occhi chiusi mentre la gente gridava.

Anche se queste acclamazioni erano inebrianti, Yi Yun non se la stava godendo. Stava cercando di ottenere qualche ispirazione.

Durante la battaglia contro Feng Lin, aveva ottenuto nuove ispirazioni riguardo all’intento di spada del palazzo del Puro Yang e questo aveva causato un po’ di cambiamenti nel suo dantian.

In seguito aveva bevuto il sangue del Corvo Dorato. Durante l’intensa battaglia, il sangue del Corvo Dorato si era fuso con il suo, entrando in armonia con il suo corpo.

E durante l’incontro con Bai, questa armonia era arrivata al picco. La comprensione di Yi Yun stava aumentando costantemente.

Alla fine, quando Luo Huo’er lo aveva guarito, l’energia fresca entrata nel suo corpo aveva armonizzato e ripulito i suoi meridiani. Aveva la sensazione di stare per avanzare di stadio.

Poteva sentire vagamente il suo qi vitale radunarsi nel suo dantian e legarsi lentamente.

Yi Yun sapeva che una volta che il qi vitale si fosse condensato, sarebbe entrato nello stadio delle fondamenta Yuan.

Le fondamenta Yuan erano le basi per un guerriero per ascendere al picco delle arti marziali!

“Yi Yun!” Cang Yan balzò giù dagli spalti degli Anziani. “Ragazzino, sei cresciuto così tanto dopo essere stato fuori per meno di un anno.”

Cang Yan guardò Yi Yun, ma aveva la sensazione che più lo guardava, meno lo capiva. I suoi progressi erano sbalorditivi.

“Signor Cang Yan.” Yi Yun si inchinò.

“Il signore della città vuole incontrarti!” Disse all’improvviso il vecchio.

Yi Yun ne fu un po’ sorpreso. Incontrare il signore della città?

Yi Yun annuì e disse: “Ho capito. Ho ottenuto diverso ispirazioni durante le battaglie di prima. Tra due ore incontrerò il signore della città.”

Era raro per i guerrieri ottenere ispirazioni. Le ispirazioni dopo un incontro ravvicinato erano particolarmente preziose. Se uno non avesse battuto il ferro finché era caldo per convertire ispirazioni, queste ispirazioni sarebbero scomparse dopo un po’ di tempo.

“Va bene. Digeriscile con tranquillità. Non c’è bisogno di precipitarsi ad incontrare il signore della città.”

Cang Yan sembrò non badarci. Ora, più guardava Yi Yun, più era contento di lui. Yi Yun non solo aveva ottenuto posti per il Divino Regno di Tai Ah, ma aveva anche dato loro gloria. Aveva anche dato un obiettivo di vita a Cang yan.

Al punto in cui era, la posizione e il potere di Cang Yan era al picco del Divino Regno di Tai Ah, tuttavia era tutto insignificante per lui.

Voleva continuare il suo cammino nelle arti marziali, ma a causa dell’età, il suo potenziale si era esaurito, così non poteva più progredire.

Anche se le sue arti marziali sembravano finite, Cang Yan voleva comunque perseguire altri obiettivi.

Perfino lui voleva lasciare il suo nome nella storia.

Per così tanti anni nella storia del Divino Regno di Tai Ah c’erano stati molti saggi fin dai tempi antichi. Cang Yan non risaltava in questo lungo fiume della storia. Tuttavia, se avesse cresciuto bene Yi Yun, allora sarebbe stato diverso.

Avrebbe potuto fare la storia compiendo questa impresa.

…

Le notizie di come Yi Yun aveva sconfitto i guerrieri del Drago delle Nuvole e conquistato il primo posto nel torneo generale per il Divino Regno di Tai Ah si diffuse immediatamente come il vento attraverso vari canali nel momento in cui la competizione terminò!

Erano stati usati ogni sorta di formazione a lunga distanza, pergamena di giada e lettere.

Presto Yi Yun divenne la persona più famosa nel Divino Regno di Tai Ah.

Numerose fazioni prestarono attenzione a Yi Yun. E innumerevoli giovani lo trattavano come un idolo. I suoi risultati erano davvero incredibili. Inoltre era ancora giovane, così il suo futuro era illimitato!

In quel momento, Yi Yun era nella sua residenza, aveva appena finito due ore di meditazione.

Poco a poco, chiarì ciò che aveva compreso mentre consolidava le sue fondamenta e il suo livello di coltivazione.

Yi Yun ebbe la sensazione di aver raggiunto un punto critico. Stava per avanzare allo stadio delle fondamenta Yuan.

“È il momento di incontrare il signore della città!”

Yi Yun si alzò e calmò la mente. Yi Yun non si sentiva tranquillo all’idea di incontrare il signore della città. Sapeva che tra un po’ gli avrebbero fatto molte domande.

Fuori dalla porta, tre tutori dell’ordine lo avevano aspettato per tutto questo tempo.

“Sei pronto?” Un signore umano al picco del suo stadio che di solito era freddo, si rivolse a Yi Yun con fare rispettoso.

“Sì!” Yi Yun annuì. Seguì i tre tutori dell’ordine fino alla cima della divina torre centrale.

Al centro della torre c’era un tunnel verticale. E nel tunnel c’era una barca spirituale alimentata da reliquie. Yi Yun salì a bordo insieme ai tre tutori dell’ordine, volando verso la cima della torre.

La residenza del signore della città era al 99esimo piano!

Questo piano aveva solo altre tre stanze di grado celeste a parte la residenza del signore della città. Queste tre stanze erano per gli ospiti. Ad esempio, persone di paesi vicini di livello pari a quello del signore della città o dell’imperatore avrebbero usato queste camere.

La residenza del signore della città era in mezzo alle tre stanze di grado celeste. C’era una grande placca sulla porta e su di essa erano incise due parole “Tai Ah”!

Questa insegna era stata tracciata dal primo signore della Divina Città di Tai ah in persona. Aveva sperimentato il passare del tempo.

Quando Yi Yun si avvicinò, la porta della residenza del signore della città si aprì automaticamente.

Yi Yun regolò il suo respiro prima di entrare.

Entrò in una stanza illuminata dopo aver superato le porte. Yi Yun vide uno scolaro di mezz’età in piedi tra alcune colonne. Teneva le mani dietro la schiena come se stesse ammirando un dipinto.

Questo dipinto sembrava molto strano. Conteneva alcune linee rosse astratte che sembravano allungarsi all’infinito. Sembravano macchie di sangue.

Solo guardare il dipinto dava una sensazione estremamente spiacevole.

Anche se Yi Yun sapeva vagamente cos’era, non fece domande. Rimase in silenzio dietro il signore della città.

Questa era la prima volta che incontrava il signore della città. Sarebbe stato sconveniente chiedere troppo.

Lo scolaro di mezz’età lo guardò a lungo per poi girarsi ad osservare Yi Yun.

“Signore della città!” Yi Yun si inchinò.

Lo scolaro di mezz’età sorrise: “Yi Yun, puoi dirmi come hai padroneggiato il Totem delle Diecimila Bestie?”

Yi Yun si era già aspettato questa domanda. Rifletté su cosa dire per poi spiegare come aveva incontrato lo spirito di puro Yang e come non era riuscito ad andare oltre, come avva incontrato il Corvo Dorato. Come poi aveva assistito allo scontro tra due creature di puro Yang.

Poi menzionò come aveva usato l’amuleto protettivo che Su Jie gli aveva dato. Era riuscito ad usarlo per risolvere la sua crisi e poi alla fine aveva ucciso il corvo dorato.

Tutto ciò che Yi Yun aveva detto era la verità, senza alcuna menzogna. Aveva solo evitato di rivelare alcune cose.

Il signore della città annuì: “Capisco, da come la descrivi, è stata proprio un’ottima opportunità… Tuttavia immagino che non siano le sole opportunità che hai incontrato, vero…”

Lo scolaro di mezz’età stava implicando qualcosa, facendo accelerare il battito cardiaco di Yi Yun.

“Yi Yun, non devi essere nervoso!”

Lo scolaro di mezz’età rise: “Non importa cos’hai incontrato nella Porta della Stella Caduta, appartiene tutto a te. Hai rischiato la vita per ottenerlo. Se cercassi di derubarti, non sarei degno di essere il signore della città.”

La Divina Città di Tai Ah era esistita per decine di milioni di anni. In tutti questi secoli, nella Divina Città di Tai Ah erano risieduti molti saggi. I membri d’élite spesso partivano per le divine lande selvagge per allenarsi, così non era raro che incontrassero qualche evento fortuito.

Se gli Anziani al livello dei saggi avessero lottato per ogni occasione fortuita della giovane generazione, sarebbe scoppiato il caos. Di questo passo il Divino Regno di Tai Ah sarebbe stato distrutto in poco tempo.

L’uomo di mezz’età continuò: “Al mio stadio, le possibilità di diventare un Grande Imperatore sono infinitamente piccole. Non importa che opportunità incontro, sarebbe molto difficile. Visto che ho esaurito gran parte del mio potenziale, il divario tra il picco dello stadio di Saggio e quello di Grande Imperatore è come un fossato divino. È impossibile per me attraversarlo, così non devi temere che desideri i tuoi averi.”

“E anche se tu avessi avuto un’enorme occasione fortunata, sarebbe estremamente difficile diventare un Grande Imperatore anche per te. Se ci riuscissi, sarebbe un’enorme benedizione per il Divino Regno di Tai Ah e per me!”

Mentre lo diceva, lo scolaro di mezz’età si riempì di emozione.

“Yi Yun, molte delle tue imprese sono senza precedenti nel Divino Regno di Tai Ah. Tuttavia, in alcune fazioni che non puoi nemmeno immaginare, probabilmente non sono nulla.”

“Ora hai ottenuto ispirazioni nella tomba della sciabola e della spada, sei riuscito a padroneggiare la Sacra Tecnica di Tai Ah in qualche decina di giorni e hai imparato ad usare il Totem delle Diecimila Bestie. Tutti questi risultati mi hanno sorpreso. Tuttavia… è solo una sorpresa. Questo perché so che nelle tue condizioni, hai qualche possibilità di diventare un Grande Imperatore in futuro. Ma nel mondo esterno cosa contano?”

“Questo mondo è troppo grande. Non sei il solo giovane che non sono riuscito a capire bene. Ad esempio, la Luo Huo’er che ti ha guarito le ferite potrebbe ottenere risultati di gran lunga superiori ai tuoi in futuro.”

Yi Yun si allarmò sentendo queste parole.

Lo scolaro di mezz’età sapeva che Luo Huo’er aveva guarito le sue ferite!

Anche se Luo Huo’er aveva scelto un’area nascosta per curarlo, probabilmente lo scolaro di mezz’età aveva avuto a disposizione dei metodi per rintracciare lui e Luo Huo’er con la sua percezione, vedendo così come lei lo aveva guarito.

“Non devi preoccuparti. Non ho intenzione di indagare su quella giovane. Proviene da un’enorme fazione. Non credo nemmeno che quella fazione abbia intenzione di complottare contro il Divino Regno di Tai Ah, così non sono troppo preoccupato.”

Lo scolaro di mezz’età si girò lievemente mentre parlava. Guardò di nuovo il dipinto dietro di lui.

“Il Divino Regno di Tai Ah è come una piccola foglia in questo mondo. È estremamente raro che rimanga per così tanto tempo. In futuro, c’è la possibilità che decada… ad esempio come con la crisi che stiamo affrontando ora!”

Yi Yun ascoltò in silenzio. Poteva percepire il temperamento da capo dall’uomo di mezz’età. Ciò di cui lo scolaro era più preoccupato era il futuro del Divino Regno di Tai Ah.

“Signore della città, si sta riferendo al Ragazzo Pastore?” Chiese con curiosità Yi Yun.

“Forse…” Lo scolaro di mezz’età sospirò. “Questo dipinto di fronte a te è stato creato da un Saggio della città imperiale. Ha speso un po’ di secoli della sua vita per usare la bussola di Tai Ah per disegnare… un’immagine divinatoria!”


