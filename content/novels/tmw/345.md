---
weight: 345
title: Capitolo 345 - Grandi Aspettative
pubDate: 2024-05-24T17:46:59.516Z
tags:
    - tmw
---


Bussola di Tai Ah?

Yi Yun sapeva di questo oggetto. Era uno dei tesori più importanti del Divino Regno di Tai Ah.

Quando erano apparse le Nuvole Viola, il Divino Regno di Tai Ah aveva usato la Bussola di Tai Ah per cercare tesori. In effetti per la maggior parte del tempo veniva usata per trovare tesori. Per questo i cittadini di solito lo chiamavano bussola dei tesori.

“Quali sono stati i risultati della divinazione?” Chiese Yi Yun.

“Il risultato è stato… estrema calamità!”

L’espressione dello scolaro di mezz’età divenne seria: “In realtà, prima della divinazione, avevo un brutto presagio. Nemmeno io sono capace di prevedere il futuro.”

Lo scolaro di mezz’età scosse la testa. Il futuro era pieno di misteri. Era troppo difficile scorgere il futuro con una coltivazione da Saggio. Si poteva ottenere solo una vaga premonizione.

“Il Ragazzo Pastore…”

Yi Yun non sapeva come sentirsi. In origine, quando era apparso il Ragazzo Pastore, solo il Divino Regno di Tai Ah si era allarmato. Avevano contattato altri paesi per preparare un’alleanza e non si sapeva se ci sarebbe stata davvero un’orda di bestie o no.

La gente sperava di essersi allarmata senza motivo. Tuttavia, a giudicare dalle parole del signore della città, la Divina Città di Tai Ah prima o poi avrebbe affrontato un momento critico.

Yi Yun si ricordò di quando aveva incontrato il Ragazzo Pastore. Aveva difficoltà a credere che un giovane dall’aspetto così pacifico e delicato, che sembrava un normale contadino, fosse una persona diabolica che aveva ucciso innumerevoli persone. La sua comparsa era accompagnata da una tempesta di sangue.

Che sorta di persona era?

“Yi Yun, il futuro del Divino Regno di Tai Ah è un’incognita. Questo paese è esistito per troppo tempo e posso sentire una traccia di apatia… Non riesco a vedere il futuro, ma posso immaginare che questa crisi possa diventare un’occasione per il Divino Regno di Tai Ah di distruggersi e ricrearsi. Se potrà sopravvivere a questa crisi, il paese potrà rinascere. Se non potrà farlo…”

Lo scolaro di mezz’età interruppe il suo discorso.

Yi Yun si allarmò sentendo queste parole. La situazione era molto più grave di quanto pensasse. Che un paese così grande fosse sul punto di venire distrutto?

“Va bene, non parliamone più. Yi Yun, hai reso grandi contributi per la maggior parte del tempo. Ti ricompenserò. Stai per avanzare allo stadio delle fondamenta Yuan. Ho un elisir che potresti usare adesso.”

Mentre parlava, il signore della città tirò fuori un piccolo vaso di porcellana e lo consegnò a Yi Yun.

Yi Yun lo prese e rimosse il tappo. Conteneva un liquido color rosso scuro.

Solo tenere l’elisir gli fece sentire caldo alle mani. Aveva la sensazione di tenere una fiamma.

“Molti anni fa, ho ottenuto un’erba primordiale. Il suo nome è Lucidum del Sangue di Drago. Questa erba primordiale non sembra diversa da un normale Lucidum, ma quando ne tagli le radici o il pileo, esce del succo color sangue, per questo si chiama così.”

“Il Lucidum del Sangue di Drago è estremamente difficile da catturare, molto di più del Ginseng Celeste dal Sangue Viola che hai ottenuto. L’ho usato come droga principale per raffinare un elisir del Sangue Yang. L’elisir del Sangue Yang è un prodotto dallo Yang estremo. Stai coltivando le leggi di puro Yang e, dati i tuoi incontri fortunati, ora hai un fisico di puro Yang parziale. Sarebbe di grandissimo beneficio per te bere questo elisir del Sangue Yang prima di avanzare allo stadio delle fondamenta Yuan!”

“Una persona ordinaria finirebbe per esplodere se usasse questo elisir del Sangue Yang per avanzare allo stadio delle fondamenta Yuan, ignorando il fatto che sarebbe uno spreco. Tuttavia credo che tu potrai sfruttarlo al meglio.”

“Allora ti darò una stanza di grado celeste al novantanovesimo piano per permetterti di andare in isolamento e avanzare di stadio. L’elisir del Sangue Yang ti permetterà di rinsaldare il tuo stadio delle fondamenta Yuan!”

“Ricorda, lo stadio delle fondamenta Yuan è estremamente importante. Yuan significa “primo”, lo stadio delle fondamenta Yuan sono le prime basi delle tue arti marziali. Devi renderle solide e forti. Questo influenzerà molto i tuoi futuri successi!”

Yi Yun provò sincera gratitudine. Probabilmente questo era il miglior trattamento che un giovane guerriero si fosse goduto nel Divino Regno di Tai Ah mentre avanzava allo stadio delle fondamenta Yuan.

Aveva lavorato sodo sinceramente per il Divino Regno di Tai Ah e il signore della città aveva reciprocato. Questo era un rapporto davvero raro.

“Anche questo è per te.”

Mentre parlava, lo scolaro di mezz’età consegnò una scatola di legno a Yi Yun.

Il contenitore emanava un’aura antica. Quando lo prese in mano, Yi Yun si sentì affondare le braccia. Il legno sorprendentemente era molto più pesante del metallo.

Era Ebano Divino.

Yi Yun riconobbe questo legno. L’Ebano Divino era più duro del metallo. Non sarebbe marcito nemmeno se fosse rimasto sepolto nel terreno per 100.000 anni. Tuttavia la scatola d’Ebano Divino nelle sue mani mostrava segni del passare del tempo, era chiazzato dall’età. Non sapeva quanto fosse antico.

Yi Yun aprì la scatola di legno e trovò della seta gialla. Sopra il tessuto c’erano nove pergamene di giada.

Tutte le pergamene erano allineate, con un pezzo più grande dell’altro. Yi Yun poteva sentire il calore della giada quando ne raccolse una. Sembravano fatte di carne e sangue.

“Questa è… la Sacra Tecnica di Tai Ah!” Lo sguardo di Yi Yun si accese.

“Esatto. Questa è la serie completa della Sacra Tecnica di Tai Ah. Queste nove pergamene corrispondono ai nove livelli della Sacra Tecnica di Tai Ah. Più progredirai, meno pergamene ci sono. La nona in particolare ha solo una copia!”

“Imperatori e Signori del Divino Regno di Tai Ah hanno tentato diverse volte di replicare la nona pergamena, ma hanno sempre fallito. Le poche copie che esistono sono troppo diverse da quella originale!”

La tecnica di replicazione era estremamente difficile. Bisognava padroneggiare una tecnica di coltivazione prima di poterla copiare. E padroneggiare completamente la Sacra Tecnica di Tai Ah era troppo arduo.

“Ora ti passerò le nove pergamene di giada. Sono le fondamenta del nostro Divino Regno di Tai Ah! Si dice che la Sacra Tecnica di Tai Ah è stata creata dal fondatore del paese, ma in realtà non è vero… questa Sacra Tecnica è stata trovata in un’antica rovina dall’imperatore fondatore. Le nove pergamene di giada sono la copia originale che ha trovato nelle rovine!”

“D’ora in avanti ti lascerò le pergamene. Tuttavia, se arriverà davvero la crisi, me le riprenderò. Tu… non hai ancora la capacità di proteggerle.”

“Queste nove pergamene sono invulnerabili e impermeabili all’acqua e al fuoco. Sono state tramandate senza problemi per oltre decine di milioni di anni nel Divino Regno di Tai Ah. Non voglio che vengano perse a causa mia!”

Lo scolaro di mezz’età guardò Yi Yun con serietà. Poi posò una mano sulle spalle del giovane.

Yi Yun trovò molto pesante questa mano.

Le nove pergamene di giada erano state trovato dall’imperatore fondatore. Il loro valore era ovvio.

Era inaspettato che il signore della città fosse stato disposto a dargli le pergamene di giada originali per coltivare.

Si poteva dire che fosse un grosso debito.

Il signore della città stava riponendo grandi aspettative su Yi Yun. Sperava anche che, nel caso fosse capitata una disgrazia al Divino Regno di Tai Ah, Yi Yun sarebbe diventato una speranza di rinascere.

Quando questo seme fosse germinato, un giorno sarebbe diventato un albero torreggiante…


