---
weight: 3470
title: Capitolo 347 - Campana d’Allerta
pubDate: 2024-05-24T19:46:59.517Z
tags:
    - tmw
---


Dopo chissà quanto tempo, Yi Yun si risvegliò intontito. Aprì gli occhi e scoprì che il suo corpo era coperto da una sostanza appiccicosa.

L’energia dell’elisir del Sangue Yang era troppo violenta per un guerriero dal Sangue Viola. Quando il signore della città glielo aveva dato, si aspettava che Yi Yun avrebbe usato dell’acqua per dissolverlo e berlo lentamente.

Tuttavia Yi Yun l’aveva inghiottito tutto in una volta.

“Sono svenuto. Sembra che abbia superato proprio i limiti del mio dantian…” Yi Yun fece un po’ di respiri profondi e calmò lentamente la mente. Poi controllò il suo dantian e rimase sbalordito da ciò che vide.

Aveva scoperto che il qi vitale si era condensato nel suo dantian. Si era solidificato completamente.

Questo era il segno dello stadio delle fondamenta Yuan!

Finalmente era avanzato di stadio.

Yi Yun era soddisfatto. Erano passati quasi due anni da quando aveva iniziato a praticare le arti marziali.

I guerrieri dal Sangue Mortale non erano considerati praticanti di arti marziali.

Lo stadio del Sangue Viola era l’inizio di questo percorso, era una zona di transizione tra un mortale e un esperto.

E ora, con lo stadio delle fondamenta Yuan, aveva posto le basi per il suo futuro percorso.

Mentre stringeva lentamente i pugni, Yi Yun si rese conto che il suo corpo era pieno di energia.

Questa era la forza che proveniva da un livello di coltivazione profondo. Così non avrebbe esaurito le energie dopo aver evocato una volta il suo totem del Corvo Dorato.

Anche dopo essere avanzato allo stadio delle fondamenta Yuan, Yi Yun scoprì che c’era ancora una sensazione di bruciore intermittente nel suo corpo. C’erano ancora residui di energia dell’elisir del Sangue Yang che percorreva le sue vene e i suoi meridiani. Sembrava che potessero scatenarsi di nuovo.

Yi Yun rifletté un po’ e decise di continuare a coltivare usando questa energia.

E ora, Yi Yun aveva la serie completa della Sacra Tecnica di Tai Ah.

Questa era l’occasione perfetta per coltivare la Sacra Tecnica di Tai Ah.

Yi Yun tirò fuori la scatola di Ebano Divino e srotolò le nove pergamene. Queste nove pergamene erano il sogno di molti membri d’élite nel Divino Regno di Tai Ah. Perfino nella famiglia reale, solo chi aveva un talento straordinario e i requisiti per diventare un principe o un imperatore divino avrebbe avuto il diritto di coltivare la serie completa.

Yi Yun tirò fuori la prima pergamena. Questo era il primo volume.

In realtà aveva già padroneggiato il primo livello della Sacra Tecnica di Tai Ah, ma allora non aveva usato l’originale, ma una copia creata da un saggio del regno che aveva ottenuto ottimi risultati nella Sacra Tecnica di Tai Ah.

In una copia naturalmente ci sarebbero state delle piccole differenze rispetto all’originale. Di solito, queste piccole differenze non sarebbero state così importanti, ma Yi Yun voleva comunque esaminare la versione originale. Desiderava vedere queste piccole differenze, così da poter correggere eventuali errori. Poteva anche cercare più ispirazioni al riguardo.

Dopo aver preso la pergamena di giada, Yi Yun usò la sua percezione per esaminarla e rimase scioccato.

Yi Yun aveva il Cristallo Viola nel suo corpo, così era molto sensibile al controllo dell’energia. Fu sorpreso nello scoprire che, nella sua visuale d’energia, ogni parola e ogni tratto nella pergamena conteneva una traccia di energia.

Sembrava che, dopo tutto questo tempo, le tracce di energia si fossero indebolite di molto, ma c’erano ancora. In confronto nella copia non ce n’erano.

“Sembra che la persona che ha creato la Sacra Tecnica di Tai Ah fosse molto più forte di un saggio. In effetti, come sarebbe potuta diventare la colonna portante del Divino Regno di Tai Ah se fosse stata creata da un saggio?”

Da quando era stato fondato decine di milioni di anni fa, il Divino Regno di Tai Ah aveva cresciuto innumerevoli saggi. Non gli erano mai mancati saggi di massimo livello. Inoltre ne erano capitati di impareggiabili come il signore della città che aveva fondato la Divina Città di Tai Ah, ma non aveva mai sentito di una tecnica creata da loro che potesse competere con la Sacra Tecnica di Tai Ah.

I saggi di ogni generazione del paese avrebbero tentato di migliorare la Sacra Tecnica di Tai Ah, ma queste aggiunte potevano non essere positive. Se non altro, ad uno stadio marziale superiore, queste aggiunte potevano rivelarsi inutili.

Yi Yun lesse la Sacra Tecnica di Tai Ah, assorto. Sapeva che aveva ricevuto in prestito la tecnica di coltivazione, così, se non avesse colto questa opportunità per memorizzarla, non sapeva quando avrebbe avuto l’occasione di studiarla di nuovo.

Così, anche se non poteva capire completamente il contenuto degli ultimi volumi, li memorizzò comunque tutti.

Mese dopo mese, il tempo passò lentamente. Yi Yun non sapeva per quanto tempo fosse rimasto in questa stanza.

Oggi sentì all’improvviso “Dang! Dang! Dang!”, il rumore di percussioni metalliche. Erano rintocchi che tuonavano per la Divina Città di Tai Ah.

La stanza di Yi Yun era isolata acusticamente e una volta che chiudeva la porta sarebbe stato tagliato fuori dal mondo quasi completamente.

In normali circostanze, ci sarebbe stato un silenzio assoluto nella stanza. Ma c’era un suono nella Divina Città di Tai Ah che sarebbe stato trasmesso direttamente all’interno.

Era il suono della campana delle divine lande selvagge!

Questa campana era un tesoro magico. Poteva essere suonata solo da un signore umano al picco del suo stadio. Il suo suono poteva estendersi per migliaia di chilometri e penetrare attraverso formazioni del suono.

“È suonata la campana delle divine lande selvagge?!”

Yi Yun ne fu allarmato. Lo scopo principale della campana era per avvertire la Divina Città di Tai Ah nel caso ci fosse stata un’invasione nemica, quando la sicurezza della città fosse stata minacciata.

E c’erano pochi eventi che potevano minacciare la Divina Città di Tai Ah. Un’orda di bestie ordinaria di piccole dimensioni non si sarebbe potuta avvicinare nemmeno entro tre chilometri, così non c’era bisogno di suonare la campana delle divine lande selvagge.

In effetti si diceva che la campana non fosse stata suonata nell’ultimo millennio.

<em>Che fosse…?</em>

Yi Yun si inquietò. Si precipitò fuori dalla sua residenza e incontrò subito Luo Huo’er, anche lei era uscita fuori dalla sua residenza frettolosamente.

“Signorina, cos’è successo?” Chiese nervosamente Dong’er mentre si stava tappando le sue piccole orecchie.

Fuori dalla residenza, i rintocchi della campana delle divine lande selvagge erano ancora più assordanti. Se il livello di coltivazione fosse stato insufficiente, gli organi interni sarebbero risuonati con i rintocchi, rendendolo piuttosto spiacevole.

“Questa dovrebbe essere la campana delle divine lande selvagge…” Luo Huo’er invece non era preoccupata. Le sembrava una novità sentire la campana per la prima volta.

“Yi Yun! Vieni alle porte della città!”

In quel momento risuonò una voce solenne nelle orecchie di Yi Yun. Era la voce del signore della città!

Yi Yun gettò un’occhiata verso Luo Huo’er, dalla sua espressione capì che anche lei aveva ricevuto un messaggio simile.

“Andiamo!”

Yi Yun aprì la porta esterna della divina torre centrale e scese per le scale di emergenza, correndo giù per la torre.

…

Quando Yi Yun uscì dalla divina torre centrale, si rese conto che durante gli ultimi mesi in cui si era allenato, la Divina Città di Tai Ah era cambiata e non era più la stessa.

Le quattro mura della città brillavano per via delle diverse formazioni difensive. Pile di reliquie d’osso erano state depositate in grosse scatole di metallo, come fonte d’energia per le formazioni.

Erano riserve strategiche del Divino Regno di Tai Ah. Erano state tirate fuori in caso di bisogno.

Erano state installate diverse catapulte in ogni angolo della città. Tra di esse c’era la leggendaria Divina Balestra Primordiale.

La Divina Balestra Primordiale era diretta da un’enorme formazione. Più di dieci signori umani dovevano unire le forze per controllarne una. La balestra usava le frecce primordiali che Yi Yun aveva visto la prima volta in cui era entrato nella Divina Città di Tai Ah.

Erano lunghe quattro metri e ogni dardo era fatto da metallo speciale. Costava molto produrle e pesavano più di cinquecentomila chili.

Allora, Yi Yun e le altre reclute non erano riusciti a trapassare il muro di tungsteno viola usando frecce primordiali. Perfino Yi Yun aveva fallito al primo tentativo. Anche se aveva potuto sollevare la freccia primordiale, non era riuscito ad infilzarla nella parete. Tirarla l’aveva fatta cadere a terra.

Così Yi Yun sapeva bene quanto era terrificante quest’arma.

Era un’arma che poteva minacciare perfino le specie primordiali. Con così tanti signori umani e saggi in città, e con il supporto di altre fazioni, la forza combattiva della Divina Città di Tai Ah era piuttosto terrificante.

Yi Yun continuò ad avanzare dritto e scoprì che c’erano molti altri guerrieri in città rispetto a prima. Erano per lo più signori umani. Provenivano da ogni sorta di fazione ed erano le colonne portanti di diverse grandi fazioni.

Questi signori umani indossavano tutti armature e brandivano armi.

Sembravano tutti solenni. Nessuno poteva abbassare la guardia contro il leggendario Ragazzo Pastore che aveva quasi annientato il clan Shen Tu.

Yi Yun poteva sentire l’atmosfera guerrigliera che proveniva da queste persone.

Stavolta non era più un incontro su un palco, ma una vera battaglia all’ultimo sangue.

Vincere avrebbe permesso loro di sopravvivere, mentre perdere molto probabilmente avrebbe condotto ad un totale annientamento!

Quando Yi Yun raggiunse le porte della città, trovò molte persone radunate lì. C’erano saggi di ogni fazione. Erano sopra le mura.

Yi Yun vide Cang Yan, Jian Ge e la sua maestra in nome, la Granmaestra Yuehua.

Annuirono lievemente verso di lui e non dissero una parola. Erano tutti concentrati su qualcosa in lontananza.

Yi Yun vide anche il signore della città, che ora era accanto al capo della pagoda delle sette stelle. Stavano discutendo di qualcosa.

Yi Yun non disturbò il signore della città e invece si avvicinò a Cang Yan che sembrava relativamente libero: “È il Ragazzo Pastore?”

Cang Yan non volse lo sguardo verso di lui e continuò a guardare l’orizzonte.

Questo vecchio che di solito era allegro ora mostrava un’espressione seria. Annuì: “Dovrebbe essere così. Abbiamo avamposti disposti nel raggio di 1500 chilometri dalla Divina Città. Un ricognitore da uno degli avamposti ha appena trasmesso notizie di una grossa orda di bestie su larga scala. Poi non abbiamo più sentito notizie di lui. Molto probabilmente ha già sacrificato la vita per il suo paese…”

Il tono di Cang Yan sembrava cupo.

Sacrificato la vita per il suo paese?

Yi Yun si inquietò. Tutti sapevano che essere un ricognitore era estremamente pericoloso. Quando capitava un’orda di bestie, il primo a morire era il ricognitore. Tuttavia qualcuno doveva assumersi questo compito. Era una guerra, non c’era altra scelta.

Cang Yan disse: “Ora il signore della città ha ordinato a tutti i ricognitori degli avamposti di ritirarsi nella Divina Città di Tai Ah. Data la velocità dell’orda di bestie, probabilmente appariranno entro due ore…”

Due ore…?

Yi Yun guardò il cielo. Tutti nella Divina Città di Tai Ah erano entrati in allerta. Chiaramente, mentre si stava allenando, questi guerrieri che stavano proteggendo la città dovevano essersi esercitati numerose volte.

Ora, anche se tutti erano un po’ preoccupati, nessuno fu colto dal panico.

Una catapulta dopo l’altra si sollevò. Le grandi formazioni sulle mura erano state attivate. Lo spazio aereo sopra la Divina Città di Tai Ah era avvolto da un bagliore colorato.

Erano i raggi di luce della formazione.


