---
weight: 352
title: Capitolo 352 - Il Barlume della Speranza
pubDate: 2024-05-25T00:46:59.518Z
tags:
    - tmw
---


Yi Yun creò una semplice barriera isolante nel boudoir di Jiang Xiaorou. Poi le riferì tutto riguardo all’orda di bestie.

Jiang Xiaorou divenne sempre più allarmata. Ciò che Yi Yun le stava dicendo era davvero incredibile.

Un colossale Tartaruga Drago alto trenta chilometri? Quanto era grosso?

Jiang Xiaorou aveva sentito parlare delle orde di bestie più di una volta mentre erano vissuti nelle Lande Selvagge della Nuvola. Tuttavia non ne aveva mai incontrata una. Oggi l’invasione di bestie di cui Yi Yun aveva parlato inaspettatamente era così vasta da poter annientare l’intero Divino Regno di Tai Ah.

Nel corso del tempo Jiang Xiaorou aveva capito bene quanto era grande il Divino Regno di Tai Ah. Un paese così vasto poteva essere davvero distrutto? Sembrava irrealistico.

“Sorella Xiaorou, non puoi riferirlo a nessuno. Seguimi nei campi dell’esercito e porta Zhou Xiaoke, la zia Wang e lo zio Zhou con te… Questo è probabilmente il massimo di persone che posso portare con me.”

Yi Yun era sicuro che il tutore dell’ordine potesse accomodare quattro persone.

Yi Yun non sapeva cosa lo avrebbe aspettato una volta che fosse tornato nelle Lande Selvagge della Nuvola. Un paese così grande si sarebbe rintanato in una terra desolata come le Lande Selvagge della Nuvola, aveva intenzione di diventare una tribù in futuro?

Era ironico che un grande Regno Divino diventasse una tribù.

“Solo quattro persone?” Jiang Xiaorou non poteva sopportarlo. E le persone che sarebbero state lasciate indietro?

Tuttavia sapeva di non poter cambiare la situazione e poté solo annuire: “Ho… capito…”

Jiang Xiaorou seguì Yi Yun nell’accampamento delle truppe del Drago Brillante. Ora quel campo era la residenza temporanea dei membri d’élite della Divina Città di Tai Ah.

Visto l’incombente arrivo dell’orda di bestie, Yan Menglong e gli altri superiori delle truppe del Drago Brillante erano stati tutti schierati sul fronte.

Per giorni, l’atmosfera nell’accampamento fu estremamente avvilente. Tutti stavano aspettando che arrivasse un ordine, come se stessero attendendo il decreto del destino.

E oggi… l’ordine finalmente arrivò. Tuttavia non si dovevano dirigere verso le Lande Selvagge della Nuvola, ma… di precipitarsi verso la prefettura Chu.

La prefettura Chu?

La gente ne fu confusa perché non sapeva il motivo per cui si sarebbero dovuti andare nella prefettura Chu.

La prefettura Chu non era vicina alle Lande Selvagge della Nuvola, era più vicina alle divine lande selvagge. Che la Divina Città di Tai Ah fosse riuscita a difendersi con successo?

La gente non poté che pensarla così visto che era il risultato che desideravano di più.

Quando Yi Yun seppe della loro destinazione, si accigliò lievemente. Aveva sentito parlare della prefettura Chu. Era il feudo della residenza reale Chu. Era anche la città più grande della prefettura Chu.

Yi Yun non aveva una buona impressione della residenza reale Chu. Precedentemente, i suoi nemici, Yang Yuefeng, Yang Dingkun e gli altri provenivano tutti da lì.

Indipendentemente da questo, un ordine era un ordine. Yi Yun seguì il gruppo mentre volavano verso la città della prefettura Chu.

Anche Jiang Xiaorou e gli altri lo accompagnarono.

Fu un altro viaggio noioso. In questi giorni, erano stati costantemente in viaggio, senza sapere quale sarebbe stato il loro destino..

L’aeronave attraversò una formazione di teletrasporto dopo l’altra, avvicinandosi lentamente alla città della prefettura Chu.

Tuttavia, in quel momento, la gente sul ponte vide un’altra aeronave volare accanto a loro.

Era un’aeronave che non avevano mai visto prima. Non apparteneva al Divino Regno di Tai Ah, né ad altre grandi fazioni.

L’aeronave era nera e sulla sua superficie erano incise complicate rune rosse. Mentre volava, le rune brillavano con un certo ritmo. Emanavano un’aura antica e misteriosa.

Chiaramente, le rune rosse erano una forma di una qualche formazione esoterica, ma il tutore dell’ordine a capo del gruppo della Divina Capitale, che era esperto in quanto a formazioni, non ne capiva minimamente il funzionamento.

L’aeronave era lunga circa trecento metri, ma il suo volume non era troppo assurdo. Tuttavia, quando vide la chiglia, un tutore dell’ordine esperto nella Divina Tecnica della Desolazione si allarmò.

“La chiglia è fatta da costole di specie primordiali!”

La chiglia dell’aeronave era un raggio dritto. Lungo il raggio c’erano diverse ossa a forma di luna crescente che formavano la curvatura della chiglia.

Questa forma in effetti era simile allo sterno e alle costole di un essere umano.

Era ovvio quanto fosse elevata la qualità della barca con dei materiali del genere!

Tuttavia, in pratica, i corpi delle specie primordiali erano estremamente preziosi. Le ossa preziose di solito venivano usate per raffinare reliquie, chi sarebbe stato disposto ad usarle per costruire un’aeronave?

Inoltre, viste le dimensioni del mezzo, la specie primordiale doveva superare i trecento metri di altezza. Era sicuramente una creatura terrificante che poteva annientare montagne e stravolgere i mari, causando una catastrofe. Perfino un saggio al picco del suo stadio forse non sarebbe riuscito ad uccidere una bestia del genere!

“Delle ossa così preziose sono state usate per costruire un’aeronave?”

Un po’ di tutori dell’ordine si allarmarono. Il Divino Regno di Tai Ah aveva un po’ di corpi di specie primordiali di grado simile, ma erano tutti nella sala delle Divine Lande Selvagge per aiutare a coltivare nella Divina Città di Tai Ah.

Come potevano essere così esagerati e usarli per costruire un’aeronave?

“Che fazione è questa?”

Iniziò a chiedersi la gente. Tuttavia, in un momento di pericolo, non importava quanto fosse misteriosa un’organizzazione, certamente avrebbe portato speranza.

“Anche loro sono diretti alla città della prefettura Chu?”

“Guardate, ci sono delle parole sul retro dell’aeronave!”

La gente concentrò lo sguardo e vide antichi caratteri dietro. C’erano due parole color rosso sangue, Shen Tu!

Il clan Shen Tu?!

Che fosse…

Quando la gente vide questo cognome, trattenne il respiro.

Se fosse stato pochi mesi fa, nessuno nell’aeronave avrebbe saputo chi erano.

Tuttavia ora, a causa del Ragazzo Pastore, lo sapevano bene!

Il clan Shen Tu era un’antica famiglia nelle regioni occidentali. La loro eredità era incredibilmente profonda e superava quella del Divino Regno di Tai Ah.

E quando il Ragazzo Pastore era apparso per la prima volta, era stato nelle regioni occidentali. Un tempo aveva causato una vasta orda di bestie nella regione occidentale e, allora, il clan Shen Tu aveva resistito all’invasione.

Anche se il clan Shen Tu era stato indebolito di molto dall’orda, era comunque riuscito a resistere!

Un clan che era riuscito a difendersi dal Ragazzo Pastore!

“È davvero il clan Shen Tu!”

“È venuta la gente del clan Shen Tu. Giusto, hanno una faida con il Ragazzo Pastore. Potrebbero salvarci!”

Pensando a questa storia, la gente si riempì di gioia. Si poteva dire che il Ragazzo Pastore e il clan Shen Tu avrebbero fatto una lotta all’ultimo sangue. Ora che il Ragazzo Pastore era riapparso, il clan Shen Tu aveva preso l’iniziativa di mandare qualcuno!

Il nemico del mio nemico è mio amico. La comparsa del clan Shen Tu senza dubbio portava un barlume di speranza al Divino Regno di Tai Ah disperato!

“Ahahah, ottimo! Sembra che l’ordine di dirigersi alla città della prefettura Chu sia stato probabilmente a causa del clan Shen Tu!” Un tutore dell’ordine, che di solito era serio, divenne entusiasta e cominciò ad esultare.

Anche se era arrivato il clan Shen Tu, la guerra sarebbe stata ancora estremamente difficile e sanguinosa. Tuttavia dava loro una speranza di vincere la guerra.

Sull’aeronave, Yi Yun tirò un sospiro di sollievo. Sarebbe stato meglio se non fossero dovuti fuggire nelle Lande Selvagge della Nuvola.

“Sbarcate dall’aeronave!”

Nessuno ebbe il tempo di apprezzare la magnificenza della città della prefettura Chu dopo l’atterraggio. Avevano ricevuto l’ordine di dirigersi immediatamente verso la sala principale della residenza Chu.

E in quel momento, avevano ricevuto notizia che la gente del clan Shen Tu era arrivata. Avevano intenzione di aiutare il Divino Regno di Tai Ah contro l’orda di bestie.

“Ci sono spiriti affini nel mondo umano. In queste terre selvagge, le organizzazioni umane devono essere unite!” Disse dal profondo del cuore un tutore dell’ordine.

“Chi può dire il contrario. Noi umani siamo deboli, così dobbiamo unirci per prosperare. Ora la situazione è ottima!”

I tutori dell’ordine a capo del gruppo erano pieni di gioia. Portarono i giovani membri d’élite del Divino Regno di Tai Ah ad incontrare gli ambasciatori del clan Shen Tu.

Non tutti i membri d’élite avevano i requisiti per farlo.

Solo Yi Yun, Yao Dao, Yang Qiang, Chu Xiaoran e gli altri avrebbero potuto.

Molti li guardarono con invidia. Poter incontrare gli ambasciatori di una famiglia antica ma potente sarebbe stata fonte di grande gloria.

Non solo ampliava gli orizzonti, ma conoscere figure potenti e ottenerne il riconoscimento avrebbe permesso di spianare la strada in futuro.

C’era ogni sorta di beneficio inaspettato!

Naturalmente erano solo invidiosi, non provavano disprezzo. Solo persone come Yi Yun e gli altri avevano il diritto di rappresentare il Divino Regno di Tai Ah. Se fossero stati mandati, si sarebbero solo umiliati di fronte all’antico clan.

“Alzatevi tra un po’. I superiori vi hanno ordinato di gestire con serietà il clan Shen Tu se vi facesse delle domande. Non dovete macchiare la reputazione del Divino Regno di Tai Ah!” Ordinò un tutore dell’ordine. I superiori avevano appena riferito l’ordine soprattutto a Yi Yun, perché era il talento più prezioso del loro paese.

Dovevano lasciare una buona impressione agli ambasciatori dell’antico clan. Gli ambasciatori dovevano vedere come il Divino Regno di Tai Ah era pieno di forti guerrieri ad ogni generazione. Solo facendogli capire questo avrebbero potuto mostrare il valore di una cooperazione tra di loro.

“Sì, ho capito.”

Yi Yun annuì. Sapeva molto bene che questo incontro tra la famiglia Shen Tu e il Divino Regno di Tai Ah nella prefettura Chu sarebbe stato estremamente importante. Ne dipendeva il destino del Divino Regno di Tai Ah!

La sopravvivenza del Divino Regno di Tai Ah sarebbe dipesa in gran parte dall’atteggiamento del clan Shen Tu.


