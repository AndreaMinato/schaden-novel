---
weight: 353
title: Capitolo 353 - Signorino Nantian
pubDate: 2024-05-25T01:46:59.518Z
tags:
    - tmw
---


La grande residenza reale Chu era piena di torri di palazzo. La sala principale era situata nella torre del sovrano Chu che svettava con magnificenza nel cielo.

Al momento il sole stava tramontando ad ovest, avvolgendo il cielo con un bagliore rosso. L’alta torre del sovrano Chu era coperta da uno strato di luce dorata, facendola sembrare un paradiso immortale.

Prima che seguisse i tutori dell’ordine nella torre del sovrano Chu, Yi Yun vide l’aeronave del clan Shen Tu. Era ormeggiata nella piazza di fronte alla torre e attorno c’erano delle guardie.

Le guardie sembravano forti e robuste. Il loro respiro era controllato, rendendo difficile valutarne la potenza.

Erano fermi immobili come pali di legno. Indossavano lo stesso tipo di armatura del clan Shen Tu e davano un’impressione maestosa.

Quando Yi Yun e gli altri li superarono, continuarono a guardare avanti, seguendo chiaramente la disciplina di reggimento.

Questo sorprese Yi Yun. I soldati non sembravano inferiori agli istruttori della Divina Città di Tai Ah. Tuttavia nel Divino Regno di Tai Ah, una volta che uno avesse raggiunto quel livello, avrebbe ottenuto una grande libertà e una posizione importante.

Tuttavia, nel clan Shen Tu, queste persone potevano solo diventare soldati e guardie.

Questa era la differenza tra grandi e piccole fazioni. Anche se le persone di questo livello avrebbero potuto condurre una vita più confortevole, avrebbero perso più opportunità e risorse. I loro orizzonti erano più stretti, così alcuni erano disposti a servire una fazione più grande anche a costo di diventare un normale soldato.

‘<em>Il clan Shen Tu ha un tale esercito e disciplina. È molto più forte del Divino Regno di Tai Ah.</em>’ Pensò Yi Yun. Era più fiducioso che il paese potesse resistere a quest’orda di bestie.

Quando passò oltre la porta della torre del sovrano Chu, trovò un’atmosfera solenne nella sala principale. Il pavimento era lastricato da pietre iscritte. Non solo erano più dure dell’acciaio, formavano degli splendidi motivi sulla loro superficie. Sembravano belle e nobili.

Yi Yun vide che più avanti nella sala c’era un giovane che indossava un abito tradizionale. I suoi vestiti erano verdi e indossava una fascia per capelli. La sua pelle era bianca e la sua fronte era scoperta. Il suo viso aveva un rossore salutare. In un certo modo, Yi Yun percepì una traccia di aura viola in mezzo alla sua fronte.

L’Aura Viola dall’Est era un simbolo di innata regalità.

L’abbigliamento di questo giovane era semplice e il suo respiro era molto profondo e composto. Non sembrava pavoneggiarsi e pareva molto amichevole.

Accanto al giovane c’erano due anziani con abiti color oro. Erano entrambi molto rispettosi nei confronti del giovane.

Yi Yun notò che, nonostante i due vecchi fossero seduti, erano appoggiati solo ad un terzo dei loro posti. Le loro schiene erano dritte e questo era un segno di umiltà.

Yi Yun non riconobbe i due anziani, ma uno di loro indossava un abito dal pitone dorato, così Yi Yun lo riconobbe.

Il pitone dorato assomigliava ad un drago. Aveva quattro artigli, uno in meno rispetto ad un drago, così poteva essere definito un drago a quattro artigli.

Nel Divino Regno di Tai Ah, solo chi aveva il titolo di re poteva indossare un abito del genere. Ad esempio il padre di Chu Xiaoran era un Duca della Difesa, un grado inferiore al sovrano Chu, così non poteva portare un vestito del genere.

In altre parole, l’anziano che indossava un abito del pitone dorato era il sovrano Chu in persona!

Visto che stava ricevendo un tale rispetto dal sovrano Chu, era chiaro che quel giovane provenisse dal clan Shen Tu. E probabilmente aveva una posizione importante nella sua famiglia. Yi Yun notò che il sovrano Chu stava mostrando un sincero rispetto al giovane e non per via della fazione che lo sosteneva.

A parte queste tre persone sedute, gli altri nella grande sala erano rimasti in piedi.

Yi Yun notò che tra quelli in piedi c’erano adolescenti con delle uniformi. Questi giovani chiaramente provenivano dal clan Shen Tu e probabilmente erano i membri della giovane generazione della loro famiglia.

C’erano altri seguaci più vecchi e generali di famiglia, ma tutti trattavano il giovane vestito di verde come il loro capo.

“Signorino Nantian, questi sono i giovani d’élite del nostro Divino Regno di Tai Ah.”

Il sovrano Chu indicò Yi Yun e gli altri. Il giovane vestito di verde li guardò con noncuranza e il suo sguardo si fermò brevemente su Yi Yun.

“Non male…” Il signorino Nantian sorrise e annuì. “Quando un paese è in pericolo, essere nati in un periodo così caotico è una sfortuna, ma può rivelarsi anche una fortuna. Se potrete sopravvivere, allora sarà la vostra occasione fortuita. Assicuratevi di trarne vantaggio.”

Il signorino Nantian diede una semplice valutazione. La sua voce sembrava una potente sorgente, che diede la sensazione di essere stati messi su un piedistallo ai talenti del Divino Regno di Tai Ah.

In questi giorni, tutti questi adolescenti avevano capito lentamente quanto era vasto il mondo. Erano in un angolo e i loro orizzonti erano limitati.

In origine, in quanto figura di tale importanza, il signorino Nantian non si sarebbe preoccupato di un gruppo di geni di un piccolo paese. Inaspettatamente, aveva dato loro una buona valutazione, incoraggiandoli.

“Il signorino Nantian è modesto.”

“Giusto, non mi sarei mai aspettato che ci avrebbe incoraggiato. Che piacere.” Un po’ di giovani cominciarono a discutere usando trasmissioni di qi vitale.

Alcune delle giovani lo guardarono perfino con un po’ di ammirazione e adorazione.

Un talento dalle origini formidabili così affascinante e forte poteva conquistare facilmente i cuori delle ragazze.

“Generali della mia residenza reale Chu, i saggi del Divino Regno di Tai Ah e tutti questi giovani talenti ascolteranno gli ordini del signorino Nantian!” Disse rispettosamente il sovrano Chu. In quel momento il Divino Regno di Tai Ah era ancora in difficoltà, così naturalmente era molto cortese nei confronti del clan Shen Tu, che era considerato un’ancora di salvezza.

“Va bene.” Il signorino Nantian rispose con leggerezza. “Il mio clan Shen Tu è venuto nel Divino Regno di Tai Ah per due questioni. Primo, per eliminare l’orda di bestie creata dal Ragazzo Pastore per sistemare i conti che ho con lui. Secondo, è per discutere di alcune questioni con il Divino Regno di Tai Ah.”

Mentre parlava, il signorino Nantian girò lievemente la mano destra e nel suo palmo apparì dal nulla una pietra rossa.

Fece scorrere la gemma di fronte a tutti. La pietra emetteva una luce che causava uno stato di stordimento. Sembrava che non si sarebbero resi conto di nulla nemmeno se avesse rubato il loro spirito.

Molti giovani talenti ne furono allarmati e smisero frettolosamente di guardarla.

“Questo…” Il sovrano Chu rimase sbalordito, non sapeva cosa stava facendo il signorino Nantian.

“La pietra specchio della desolazione!” Disse con calma il signorino Nantian. “La razza umana e la razza della desolazione sembrano uguali. Non c’è modo di distinguerli in superficie. Solo questa pietra specchio della desolazione può individuare le caratteristiche distintive della razza della desolazione. Questo per impedire che delle spie si nascondano tra di noi!”

L’espressione del sovrano Chu cambiò. Sorrise con fare distaccato: “Com’è possibile? La mia città della prefettura Chu è molto distante dalle divine lande selvagge. Inoltre questi sono i geni cresciuti dalla Divina Città di Tai Ah. Conosciamo le loro origini, così non possono appartenere alla razza della desolazione…”

“Impossibile?” Il signorino Nantian ridacchiò e si alzò. “Con quante persone della razza della desolazione ha interagito prima? Sta solo tirando ad indovinare. La razza della desolazione è astuta, crudele e assetata di sangue. Lungo la strada, ho confermato che c’è più di un membro della razza della desolazione nella città della prefettura Chu!”

“La mia ipotesi è che il piano per distruggere il Divino Regno di Tai Ah con l’orda di bestie sia stato preparato da molto tempo. Molti anni fa, la razza della desolazione potrebbe aver mandato numerose spie per infiltrarsi in ogni angolo del paese!”

“Questo…”

Sentendo il signorino Nantian dire parole del genere con tono così sicuro, la gente nella grande sala si scambiò delle occhiate. Si erano infiltrate delle spie della razza della desolazione nel Divino Regno di Tai Ah? E ce n’erano così tante?

In origine, la loro impressione della razza della desolazione derivava solo dal Ragazzo Pastore. Era sinonimo di potente, misteriosa, assetata di sangue e crudele.

Non avevano mai pensato agli altri membri della razza della desolazione.

“Ma…” Il signorino Nantian cambiò tono all’improvviso. “Sono curioso. Data la sua forza, il Ragazzo Pastore può distruggere il Divino Regno di Tai Ah da solo. Non capisco perché ha mandato delle spie prima. Temo che l’obiettivo del suo attacco non sia così semplice!”

Il signorino Nantian sospirò lievemente mentre sembrava assorto.

Yi Yun divenne pensoso quando sentì queste parole. Quando era stato nella Divina Città di Tai Ah, aveva visto il Ragazzo Pastore condurre l’orda di bestie con i suoi occhi. Allora il Ragazzo Pastore aveva davvero detto: “Ho qualcosa da fare…Non voglio distruggere davvero Tai Ah, ma sfortunatamente i pochi paesi attorno alle divine lande selvagge mi stanno impedendo di fare qualcosa che desidero fare. Così posso solo annientarli."

Il fatto che questo signorino Nantian fosse riuscito a raggiungere questa conclusione da ogni sorta di piccolo indizio dimostrava quanto era capace.

Il signorino Nantian continuò: “Ricordate; il sangue della razza della desolazione è color argento! Se vedete qualcuno dal sangue color argento, dovete riferirmelo immediatamente!”

“La razza della desolazione può sembrare umana, ma non lo è. Sono praticamente bestie della desolazione. La razza della desolazione è innatamente crudele e propensa ad uccidere. Non sanno cosa significhi avere pietà. Uccidono le persone come se stessero tagliando dell’erba!”

“Così non trattateli come umani. La razza della desolazione e gli umani sono rivali, così come gli umani sono rivali delle bestie della desolazione. Si può dire che siamo inconciliabili!”

“Il sangue d’argento della razza della desolazione è molto utile per gli umani. I cadaveri dei membri della razza della desolazione sono molto più preziosi di quelli delle specie primordiali! E salendo di livello, il sangue dei membri della razza della desolazione di livello sovrano è di gran lunga superiore a quello dei veri spiriti primordiali! E i membri della razza della desolazione di grado sovrano non sono i più forti della loro razza!”

“Il punto più importante è che il sangue della razza della desolazione ha un’energia tenue. Non è come il sangue delle specie primordiali che può danneggiare i meridiani. Se… qualcuno scoprirà un membro della razza della desolazione e me lo riferirete, vi darò una porzione del suo sangue. Perciò… ho menzionato che questa guerra sarebbe stata un’occasione per voi. Ora dovreste capire perché!”

I giovani talenti presenti ne furono tentati.

Il valore del sangue di un membro della razza della desolazione di alto livello superava quello delle specie primordiali?

Inoltre perfino i membri di grado sovrano superavano i veri spiriti primordiali.

Il concetto di vero spirito primordiale era ben impresso nei loro cuori. Quando il Ragazzo Pastore aveva condotto l’orda per attaccare la città, l’enorme tartaruga che aveva scioccato molte persone era un vero spirito primordiale!

Allora quanto sarebbe stato prezioso il sangue che poteva mettere in ombra perfino un vero spirito primordiale?

“Va bene, questo è tutto per oggi. Non ci sono spie tra di noi. D’ora in avanti, le porte della città rimarranno chiuse finché non troveremo le spie!” Disse il signorino Nantian con un sorriso sicuro.

Il Ragazzo Pastore che aveva causato una tempesta di sangue nelle regioni occidentali era la nemesi che aveva quasi ucciso lui stesso e i suoi genitori.

Ora voleva fare capire al Ragazzo Pastore cosa significava espiare con il sangue!


