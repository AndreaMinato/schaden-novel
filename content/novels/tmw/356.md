---
weight: 3560
title: Capitolo 356 - Rosso Scuro
pubDate: 2024-05-25T04:46:59.518Z
tags:
    - tmw
---


Yi Yun notò che lo sguardo di Shen Tu Nantian conteneva una traccia di avidità!

Sembrava un serpente velenoso che guardava una preda gustosa.

Yi Yun strinse forte la mano di Jiang Xiaorou. I suoi palmi stavano sudando ed era estremamente nervoso. Aveva un bruttissimo presentimento.

Yi Yun non aveva proprio idea di cosa fare nel caso Shen Tu Nantian avesse voluto fare qualcosa a Jiang Xiaorou.

Yi Yun era sempre calmo, ma ora la sua mente era completamente stordita.

“Cosa… cos’è successo?”

In quel momento, due Anziani si fecero strada tra la folla.

La persona che faceva strada indossava un abito con draghi dorati a quattro artigli. I suoi capelli erano bianchi e i suoi occhi brillavano. Era il sovrano Chu!

Accanto al re Chu c’era un vecchio vestito di grigio. Anche questo anziano era presente quando Yi Yun aveva incontrato Shen Tu Nantian nella sala principale. Parlava raramente e sembrava essere la guardia personale del sovrano Chu.

“Sua altezza, c’è un problema con l’identità della sorella maggiore di Yi Yun.”

Una guardia della residenza reale Chu spiegò la situazione al sovrano con una trasmissione della voce di qi vitale.

Il re Chu per un po’ rimase sbalordito visto che non si sarebbe mai aspettato che accadesse.

“Signorino Nantian, chi è questa ragazza?”

Ora l’identità di Jiang Xiaorou era incerta. La sola persona che lo sapeva era Shen Tu Nantian stesso.

“È un membro della razza della desolazione.” Shen Tu Nantian determinò l’identità di Jiang Xiaorou senza offrire ulteriori spiegazioni.

Yi Yun sentì un tuffo al cuore. La razza della desolazione!

Anche se il suo sangue era rosso, apparteneva ancora alla razza della desolazione?

Precedentemente, Shen Tu Nantian aveva detto che se Jiang Xiaorou fosse stato un membro della razza della desolazione e fosse stata adottata accidentalmente, allora l’avrebbe lasciata andare se non avesse avuto idea dell’invasione del Ragazzo Pastore. Tuttavia, chiaramente… la questione non era più così semplice!

“Signorino Nantian, potrei sapere cosa vuole fare con mia sorella? Può essere un membro della razza della desolazione, ma è solo una persona comune.” Yi Yun soppresse le sue emozioni mentre faceva questa domanda con tono rispettoso, sperando che Shen Tu Nantian avrebbe lasciato andare sua sorella.

“Una persona comune?” Shen Tu Nantian gettò un’occhiata verso Yi Yun e ridacchiò: “Come sai che è una persona comune? Non lo è e la sua identità è molto speciale!”

“Porterò via tua sorella. Anche se potrei inventarmi una menzogna e lasciarti splendide fantasie, non lo farò. Voglio che tu sappia che la razza degli umani e quella della desolazione sono acerrime nemiche, non sarà mai possibile una coesistenza pacifica.”

“Per noi, la razza della desolazione sono solo bestie della desolazione che possono parlare. In origine, se questa ragazza fosse stata un comune membro della razza della desolazione senza nulla di speciale, non sarebbe stato un problema se l’avessi tenuta come animale domestico o schiava sessuale. L’avrei permesso, ma non lo è. C’è una grande storia dietro le sue origini e se venisse rimandata alla sua razza, porterebbe solo innumerevoli calamità sugli umani. Potrebbe essere ancora più grave dell’orda di bestie causata dal Ragazzo Pastore!”

Quando Shen Tu Nantian disse queste parole, tutti rimasero sbalorditi. Era possibile che questa ragazza potesse causare disgrazie ancora più serie dell’orda di bestie del Ragazzo Pastore?

“Perciò… devo ucciderla. E userò il suo sangue per raffinare elisir! La verità è crudele, ma dato che lo hai chiesto, ti ho detto la verità.”

Dopo che Shen Tu Nantian disse queste parole, smise di sorridere. Il suo tono era freddo e pieno di intento omicida.

Jiang Xiaorou, che era dietro Yi Yun, si sentì come se fosse stata colpita da un fulmine!

Raffinare! Elisir?

Sarebbe stata raffinata in un elisir?

A Yi Yun ribollì il sangue e i suoi occhi diventarono rossi.

Shen Tu Nantian voleva davvero usare Jiang Xiaorou per raffinare elisir?

In quel momento ebbe la sensazione che il suo spirito lasciasse il suo corpo. Era di fronte a Shen Tu nantian, come se fosse stato completamente isolato dal mondo esterno. Poteva solo vedere Shen Tu Nantian.

<em>Cosa faccio? Cosa dovrei fare?!</em>

Mille idee passarono per la sua testa, ma nessuna di esse potevano risolvere l’attuale situazione!

In quel momento, Shen Tu Nantian si rivolse verso il sovrano Chu: “Sovrano Chu, appena in tempo. La sua residenza ha un laboratorio alchemico? Per favore mi dia in prestito il migliore a sua disposizione.”

“La… laboratorio alchemico?” Il sovrano Chu sorrise con amarezza mentre guardava con la coda dell’occhio Yi Yun.

In quel momento era in un’enorme dilemma. Come si era arrivati a questo punto?

Anche se non gli importava di Yi Yun, diverse persone tra i superiori del paese trovavano Yi Yun davvero promettente. Speravano che Yi Yun sarebbe riuscito a cambiare il fato del Divino Regno di Tai Ah.

Tuttavia, se avesse aiutato Shen Tu Nantian e avesse raffinato sua sorella, allora Yi Yun si sarebbe potuto infuriare e commettere follie. Poi la colpa di ogni guaio che avesse causato probabilmente sarebbe stata addossata su di lui.

Il sovrano Chu ebbe difficoltà a dargli una risposta immediata.

“Nonno, dato che il signorino Nantian vuole un laboratorio alchemico, glielo dia. Non abbiamo il laboratorio dell’erba reale nella nostra residenza? È un laboratorio alchemico con Fuoco della Terra. Nell’intero Divino Regno di Tai Ah, solo il laboratorio dell’Elisir del Drago della città imperiale può competere con il laboratorio dell’Erba Reale.”

Disse gongolante Yang Dingkun, che era accanto al sovrano Chu. Era felicissimo. Aveva esagerato il grado del laboratorio dell’erba reale perché temeva che a Shen Tu Nantian non sarebbe piaciuto.

Sarebbe stato estremamente interessante se la sorella di Yi Yun fosse stata raffinata nel laboratorio dell’erba reale.

Pensandoci, Yang Dingkun guardò Yi Yun. Vide Yi Yun toccare l’anello interspaziale con una mano. Vene verdi protendevano sulla sua fronte, chiaramente era estremamente arrabbiato.

Vedendo la sua reazione, Yang Dingkun si riempì di gioia.

<em>Ottimo! Davvero ottimo!</em> Se Yi Yun si fosse agitato e fosse intervenuto, sarebbe stato grandioso. Forse sarebbe stato perfino ucciso e così sarebbe stato Shen Tu Nantian ad uccidere Yi Yun.

Agli occhi di Shen Tu Nantian, quanto poteva essere importante qualcuno come Yi Yun?

Pensando a questo, Yang Dingkun mandò una trasmissione di qi vitale sarcastica a Yi Yun: “Keke, fa proprio paura la tua espressione, ma cosa puoi fare? Ora puoi solo rimanere a guardare impotente mentre tua sorella viene raffinata in un elisir. Il signorino Nantian ha detto che più forte è un membro della razza della desolazione, più potere contiene il suo sangue. Anche l’elisir raffinato sarebbe di grado superiore. Tua sorella dovrebbe avere dell’ottimo sangue visto che ha ottenuto il favore del signorino Nantian. Se solo potessi ottenere un po’ di quell’elisir.”

Disse con fare eccentrico Yang Dingkun mentre lo sguardo di Yi Yun diventava duro. Aveva appena condannato a morte Yang Dingkun mentalmente.

In realtà, fino ad ora, Yi Yun non aveva mai ucciso una persona.

Ad esempio, anche se la morte di Lian Chengyu era stata causata da Yi Yun, era stato solo mutilato da lui. Lian Chengyu era perito solo per via della sua disperazione e delle sue gravi ferite.

Tuttavia in quel momento Yi Yun voleva proprio uccidere Yang Dingkun!

Yang Dingkun sussultò vedendo lo sguardo freddo di Yi Yun. Sentì un inspiegabile brivido alla schiena.

Yi Yun non perse la ragione a causa della rabbia e non attaccò ciecamente. Questo rese scontento Yang Dingkun, ma lo sguardo assassino di Yi Yun lo impaurì.

“Cosa c’è da temere?” Si disse tra sé e sé Yang Dingkun. Aveva deciso di offrire il laboratorio alchemico e, adulando Shen Tu Nantian, lo avrebbe reso contento.

Se fosse successo, sarebbe potuto ascendere velocemente.

Che importava di Yi Yun e di quanto era talentuoso? Poteva essere speciale nella Divina Città di Tai Ah, ma in confronto al signorino Nantian non era nulla!


