---
weight: 357
title: Capitolo 357 - All’angolo
pubDate: 2024-05-25T05:46:59.519Z
tags:
    - tmw
---


“Un laboratorio alchemico con fuoco della terra? Probabilmente andrà bene…” Disse Shen Tu Nantian con leggerezza.

La dichiarazione di Shen Tu Nantian aveva deciso la situazione.

Cos’altro poteva fare il sovrano Chu? Con l’intero Divino Regno di Tai Ah sull’orlo della distruzione, come poteva disubbidire agli ordini del signorino Nantian?”

“Zio Zhou, metti a disposizione il laboratorio dell’Erba Reale al signorino Nantian.” Mentre parlava, il sovrano Chu gettò un’occhiata verso Yi Yun. Aveva osservato le sue reazioni per tutto il tempo. Anche lui provava un po’ di compassione per questo giovane.

“Sì sua altezza.”

Lo zio Zhou era l’anziano vestito di grigio che aveva seguito il re Chu per tutto questo tempo. Era la guardia personale e l’amministratore della residenza reale.

“Zio Zhou, lasci che sia io e Dingkun a farlo.” Disse Yang Yuefeng. Era impaziente di fare il lavoro e cogliere questa occasione per soddisfare Shen Tu Nantian. Opportunità come queste erano molto rare.

“Signorino Ding, signorino Feng…” Lo zio Zhou esitò per un po’, ma non li fermò. Si limitò a rimanere in silenzio accanto al re Chu.

Yang Dingkun e Yang Yuefeng guardarono Yi Yun con derisione e dissero con sollecitudine a Shen Tu Nantian: “Signorino Nantian, iniziamo subito? Se ha bisogno di materiali, glieli prepareremo immediatamente.”

Yang Dingkun si batté il petto mentre lo garantiva.

Shen Tu Nantian disse con un sorriso: “Non c’è bisogno. Temo che non abbiate ciò di cui ho bisogno.”

“Sì, sì, sì. Gli oggetti di cui ha bisogno saranno tesori inestimabili che non possiamo preparare. Mi dispiace per essermi reso ridicolo.” Anche se sarebbe stato disprezzato, lusingò comunque allegramente il signorino Nantian.

In quel momento Shen Tu Nantian si girò verso Jiang Xiaorou.

Per quanto riguardava Yi Yun, era di fronte a lei, stringendo il pugno destro e tenendo la mano sinistra sul suo anello interspaziale.

In quel momento sembrava un passero che proteggeva la sua prole da un terribile falco.

“Il tuo nome è Yi Yun, vero? Vedo che sei molto promettente. Hai ottenuto risultati del genere nonostante tu sia nato in un paese così piccolo. Avanzare allo stadio delle fondamenta Yuan ad una tale giovane età e con fondamenta così solide è estremamente difficile.”

“Pensa al tuo futuro e non fare nulla di stupido. Ho sottolineato ripetutamente che gli umani e la razza della desolazione sono acerrimi nemici! Non hai visto com’è nata quest’orda di bestie? La razza della desolazione è stata disposta ad uccidere bilioni di civili senza nemmeno battere ciglio, solo per raggiungere i suoi obiettivi!”

“La sorella che hai dietro ha una stirpe speciale. Non posso lasciarla vivere. Se verrà trovata dalla razza della desolazione, causerà sicuramente una calamità.”

Mentre parlava, Shen Tu Nantian si avvicinò a Yi Yun e a Jiang Xiaorou.

Tuttavia Yi Yun strinse i denti e rimase di fronte a sua sorella.

Shen Tu Nantian si accigliò. Fissò Yi Yun negli occhi e Yi Yun non cedette e ricambiò lo sguardo.

L’espressione di Shen Tu Nantian si incupì, la sua pazienza si stava esaurendo.

“Lo dirò per l’ultima volta. Ti darò tre secondi di tempo per toglierti di mezzo.”

Yi Yun fece un respiro profondo. Era pieno di amarezza, ma non cedette: “Signorino Nantian, la prego, lasci andare mia sorella. Può metterle delle restrizioni, ma…”

“Oh?!” L’espressione di Shen Tu Nantian divenne gelida mentre la sua aura esplodeva. All’inizio Shen Tu Nantian aveva un’aura gentile come una brezza. Il suo temperamento normalmente era elegante e dava una sensazione confortevole.

Ora però sembrava un demone malvagio. Pareva che una bestia feroce si fosse destata nel suo corpo!

All’improvviso Shen Tu Nantian divenne estremamente spaventoso.

“Togliti di mezzo!”

Shen Tu Nantian fece un cenno, opprimendo Yi Yun con una forza terrificante. Il sangue nel suo corpo sembrò gelarsi in quel momento. I suoi meridiani, i suoi punti chiave e la sua energia erano completamente bloccati.

Questa energia era troppo terrificante e Yi Yun non poteva resistere. Fu scaraventato via dall’energia, battendo pesantemente contro le mura della residenza reale Chu!

“Boom!”

Con una forte esplosione, il muro ampio trenta centimetri collassò. Caddero pietre mentre Yi Yun veniva sepolto dai detriti, ora era completamente coperto da rocce e polvere!

In quel momento Yi Yun ebbe la sensazione che i suoi organi fossero andati fuori posto. Sentì qualcosa nella gola e sputò una boccata di sangue.

Yi Yun!

Questa scena improvvisa sbalordì tutti.

Il potente Yi Yun sembrava un bambino impotente di fronte all’improvviso attacco di Shen Tu Nantian.

Chu Xiaoran e gli altri si sentirono stringere il cuore, erano preoccupati per Yi Yun. Un uomo saggio non avrebbe lottato in una situazione disperata. Temevano che Yi Yun sarebbe stato imprudente e avrebbe fatto qualcosa di stupido.

Tuttavia alcune persone come Yang Dingkun, Yang Yuefeng e gli altri stavano sorridendo. Era grandioso, era proprio grandioso!

Shen Tu Nantian disse freddamente: “Ti ho dato rispetto, ma non l’hai voluto. Chi ti credi di essere? Ti apprezzo e posso parlarti con cortesia, ma se ti odio, posso schiacciarti come una formica!”

“Ti ho detto innumerevoli volte come si devono comportare gli esseri umani, di stare lontano dalla razza della desolazione, ma mi sei andato ripetutamente contro. Credi davvero che ti avrei tollerato più volte?”

In quel momento Shen Tu Nantian rivelò un’aura regale ed era estremamente spaventoso!

Era come un sovrano che aveva diritto di decidere della sua vita. Poteva essere cortese, ma un momento dopo avrebbe potuto uccidere per sfogare la rabbia. Il suo umore era volubile.

“Ti avverto per l’ultima volta, distanziati dalla razza della desolazione. Se lo farai, allora sarai uno di noi umani. Se non lo farai, ti ucciderò con le mie mani!”

Le parole di Shen Tu Nantian erano piene di intento omicida.

“Yun’er…”

Jiang Xiaorou corse di fronte ai detriti e aiutò Yi Yun a rialzarsi. In quel momento la bocca del giovane era piena di sangue. Il sangue si era mescolato alla polvere, facendolo diventare nero rossastro.

Vedendo Yi Yun in queste condizioni, a Jiang Xiaorou le si spezzò il cuore. Si morse le labbra. In questa situazione era impotente.

Guardò Shen Tu Nantian e singhiozzò: “Non combattere più… ti seguirò.”

“Ahah!” Sentendo queste parole, Shen Tu Nantian rise di cuore. “Che rapporto tra fratelli nauseante. È davvero ridicolo che un umano e un membro della razza della desolazione siano così legati da potersi sacrificare per proteggere l’altro!”

“Credi di poter negoziare con me? La tua vita era già nelle mie mani! Tuttavia non voglio uccidere il tuo cosiddetto fratello oggi. Volevo solo dargli una lezione e ricordargli a che razza appartiene. Volevo fargli sapere che non può dimenticarsi chi è!”

Mentre parlava, Shen Tu nantian cercò di afferrare Jiang Xiaorou: “Se vuoi biasimare qualcuno, biasima il tuo destino!"

Le mani di Shen Tu Nantian contenevano una traccia di qi vitale mentre stavano per toccare la testa di Jiang Xiaorou. Voleva attaccare la sua mente. Una volta che fosse successo, Jiang Xiaorou avrebbe perso la sua integrità mentale, ma il suo corpo sarebbe rimasto vivo. Usare un corpo vivente per raffinare elisir avrebbe dato i risultati migliori.


