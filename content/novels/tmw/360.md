---
weight: 360
title: Capitolo 360 - Pillola Divina Yin dei Sette Mali
pubDate: 2024-05-25T08:46:59.519Z
tags:
    - tmw
---


Quando Shen Tu Nantian disse queste parole, la gente attorno si allarmò. Non sapevano cosa avrebbe fatto a Yi Yun. Tuttavia non c’era dubbio che sarebbe stato estremamente terrificante.

La gente guardò la pillola nelle mani di Shen Tu Nantian, l’aura gelida che emanava la fece tremare di paura!

Poi Shen Tu Nantian disse a Yi Yun: “Per me sei come una formica. Non sei degno di essere menzionato. Il fatto che tu pensi di volermi uccidere è divertente come un mendicante che dice ad un saggio umano che lo rimpiazzerà. Inoltre morirai tra dieci giorni. Preparerò apposta una trappola per i membri della razza della desolazione che verranno a soccorrerti, impedendo loro di salvarti.”

“Tuttavia… anche così, non ti darò nessuna possibilità di vendicarti. La pillola che ho in mano si chiama Pillola Divina Yin dei Sette Mali!”

Mentre parlava, Shen Tu Nantian aprì la bocca di Yi Yun a forza. Era ancora sorridente, ma la sua espressione era feroce e crudele.

“La Pillola Divina Yin dei Sette Mali è estremamente costosa. Dovresti essere contento di mangiarla nonostante tu sia un uomo morto.”

“Tra dieci giorni, le tossine del ghiaccio invaderanno i tuoi organi. Sembra che coltivi le leggi del puro Yang, no? Ahah, tra dieci giorni la tua coltivazione del puro Yang verrà distrutta completamente. Nemmeno gli dei potrebbero salvarti! Allora, anche se venissi salvato dalla razza della desolazione, diventeresti comunque un invalido. Ti aspetta solo disperazione.”

Quando Shen Tu Nantian finì di parlare, le espressioni della gente attorno divennero scontente. Shen Tu Nantian era diventato così feroce che era difficile immaginarsi di peggio. Distruggere la coltivazione di un guerriero era peggio che limitarsi ad ucciderlo.

Dopo essersi abituati alla forza e alla posizione date dalle arti marziali, molti guerrieri avrebbero preferito morire che sopravvivere senza la propria coltivazione.

Inoltre Shen Tu Nantian stava usando Yi Yun per attirare sua sorella, anche dopo avergli dato da mangiare una pillola velenosa, e la razza della desolazione avrebbe provato a salvare un invalido. I suoi metodi erano così feroci da fare rizzare i capelli!

La bocca di Yi Yun era piena di sangue. Quando guardò Shen Tu Nantian, rivelò un sorriso pieno di amarezza. Non aveva mai odiato una persona così tanto in tutta la sua vita. In confronto Lian Chengyu, che aveva cercato di ucciderlo ripetutamente in passato, era molto meglio di Shen Tu Nantian!

“Sembra che mi odi proprio! Che occhiate, keke! Ma cosa puoi fare? Se non avessi una certa utilità, ti avrei già ucciso… Naturalmente ucciderti non potrebbe competere con il modo in cui ti farò soffrire.”

Shen Tu Nantian rise sinistramente. Con un movimento delle dita, la Pillola divina Yin dei sette mali sfrecciò nella bocca di Yi Yun.

“Phew.” Arrivò dritta nello stomaco del giovane.

Nei primi secondi, Yi Yun non sentì nulla. Poi all’improvviso sentì freddo in tutto il corpo. Questa pillola conteneva una quantità di qi gelido terrificante. Dopo che si era precipitato nel suo stomaco, puntò dritto al dantian.

Sentì un freddo estremo.

Il qi gelido terrificante salì per il dantian ed erose velocemente il qi del puro Yang che stava coltivando.

Freddo, troppo freddo!

Il viso di Yi Yun impallidì mentre il suo corpo tremava. Ondate di qi gelido fuoriuscirono dai suoi punti di agopuntura e dai suoi pori. Il vapore attorno si condensò fino a formare cristalli. Uno strato di ghiaccio ricoprì le sopracciglia e i capelli di Yi Yun.

Cadde a terra mentre si sentiva il sangue gelare fino a smettere di scorrere.

“Yi Yun!”

Vedendo Yi Yun in condizioni del genere, Chu Xiaoran e chi aveva buoni rapporti con lui si addolorò. Shen Tu Nantian era inumano, spietato e senza scrupoli, il suo umore era instabile ed era molto ambizioso!

E Yi Yun probabilmente sarebbe morto per mano sua.

I disastri non potevano essere previsti, chi avrebbe pensato che il promettente e vivace Yi Yun sarebbe stato ridotto in queste condizioni nel giro di qualche giorno?!

E il livello di coltivazione di Yi Yun sarebbe calato velocemente. L’Imperatore Divino si sarebbe comunque disturbato a salvarlo?

Tutti avevano un certo valore.

Cang Yan, la Granmaestra Yuehua o il signore della città forse sarebbero stati sentimentali e avrebbero tenuto conto dei meriti di Yi Yun. Anche se il giovane avesse perso la sua coltivazione, avrebbero fatto del loro meglio per proteggerlo.

Ma l’Imperatore Divino di Tai Ah non conosceva affatto Yi Yun. Aveva solo sentito parlare di lui, ma come poteva andare contro gli interessi del suo paese e provocare Shen Tu Nantian per una persona senza speranze, che era diventata un invalido?

Ora il Divino Regno di Tai Ah stava contando sul clan Shen Tu!

Ovviamente il Divino Imperatore di Tai Ah molto probabilmente avrebbe reagito passivamente, come se non fosse accaduto nulla…

Solo pensarci addolorò Chu Xiaoran.

In quel momento Shen Tu Nantian disse ad un Anziano dietro di lui: “Formula un editto e informa il mondo che l’orda di bestie sta attaccando. Dì alla gente comune di Tai Ah che la loro leggenda, la Divina Città di Tai Ah, è stata perduta. Presto le terre di questo paese saranno in pericolo!”

Shen Tu Nantian sapeva che il Divino Regno di Tai Ah aveva tenuto segreta ogni notizia riguardo all’orda delle bestie. Ma ora non c’era più bisogno di farlo!

La gente poteva immaginare quali fossero le sue intenzioni. Voleva causare il panico nel Divino Regno di Tai Ah e così la casata reale avrebbe dovuto contare ancora di più su di loro.

E avrebbero anche conquistato i cuori della gente. La loro posizione sarebbe avanzata rapidamente nel Divino Regno di Tai Ah e, allora, avrebbero potuto giustificare come avevano usato il Divino Regno di Tai Ah come campo di battaglia per inseguire Jiang Xiaorou.

“Questa persona è feroce e calcolatrice. Non c’è modo di impedire che Yi Yun muoia per mano sua…” Un giovane talento orgoglioso della Divina Città di Tai Ah sospirò.

Una persona come Shen Tu Nantian era un leader nato. La sua ferocia, determinazione e i suoi metodi senza scrupoli terrorizzavano gli altri. Nessuno avrebbe osato disubbidire agli ordini di un uomo del genere.

Così, Shen Tu Nantian, che non apparteneva al Divino Regno di Tai Ah, aveva consolidato la sua posizione, ottenendo il controllo del paese.

In quel momento continuò: “Chiedi agli Anziani Su e Mo di creare una formazione Empirea del Cielo e della Terra. Metti Yi Yun al centro della formazione e aspettate che la razza della desolazione abbocchi all’esca. Non importa chi verrà, uccidili tutti!”

“L’Anziano Su… l’Anziano Mo…”

Un po’ di Anziani si guardarono a vicenda e si allarmarono: “Invitarli a farlo… usare Yi Yun come un’esca… Potrebbero non venire persone importanti della razza della desolazione visto che sanno che è una trappola. Se li disturbassimo e li facessimo venire per niente, non sarebbe un bene, vero…?”

Gli Anziani Su e Mo erano ospiti del clan Shen Tu. Erano estremamente famosi nelle regioni occidentali. Erano figure trattate come distinti ospiti in qualunque antica famiglia andassero.

Erano in debito con il clan Shen Tu e così erano stati al loro servizio per 300 anni, ma avrebbero dovuto solo fare loro tre favori.

Ad esempio, invitare gli Anziani Su e Mo a creare una formazione Empirea del Cielo e della Terra, sarebbe stato considerato un favore fatto alla famiglia Shen Tu, anche se fosse venuto un membro della razza della desolazione inferiore.

E se non fosse venuto nessuno, sarebbe stato ancora più uno spreco di un debito.

Questo era il motivo per cui alcuni Anziani pensavano che stesse esagerando. Yi Yun era solo un umano ed era molto debole. C’era davvero bisogno di fare tutto questo?

Shen Tu Nantian disse: “Credo che questo piccolo bastardo sia estremamente importante per quella ragazza di cognome Jiang, e quella ragazza ha una posizione molto speciale nella razza della desolazione. Quando diffonderò questa notizia, è molto probabile che venga un membro di alto livello della razza della desolazione!”

“La razza della desolazione ha attraversato le Divine Lande Selvagge per le sue grandi trame. Non hanno evocato un’orda di bestie solo per trovare una ragazza. Il Ragazzo Pastore potrebbe non sapere nemmeno dell’esistenza della ragazza di cognome Jiang!”

“Così… anche se trovassero la ragazza di cognome Jiang, potrebbero non partire immediatamente. Se potessimo uccidere alcuni dei superiori della razza della desolazione, allora potremmo rintracciare la ragazza seguendo gli indizi che hanno lasciato e catturarla!”

“Non solo è estremamente importante, ma il suo sangue è molto puro. È inestimabile. Se potessimo catturarla, non sarebbe solo una grande occasione per me, ma anche un’opportunità d’oro per la famiglia Shen Tu. Per questo dobbiamo usare gli Anziani Su e Mo!”

“Questo… va bene, seguiremo gli ordini del signorino.” Gli Anziani si ritirarono e cominciarono ad attuare il piano.

Shen Tu Nantian gettò un’occhiata verso Yi Yun e disse freddamente: “Portatelo via e imprigionatelo!”

In quel momento il corpo di Yi Yun era coperto di ghiaccio. Stavano iniziando ad apparire ciocche bianche tra i suoi capelli prima neri.

Questo era uno degli effetti della Pillola divina Yin dei sette mali.

Questa pillola, come aveva menzionato Shen Tu Nantian, era di grande valore!

Yi Yun non sapeva com’era stata raffinata. Immaginava che gli ingredienti provenissero almeno da una specie primordiale di massimo livello. Forse poteva contenere anche diverse erbe primordiali.

Bisognava sapere che in un clan del genere potevano esistere anche veri spiriti primordiali. E non era sorprendente che una pillola contenesse una porzione del sangue di un vero spirito primordiale.

Normalmente, se una persona al suo livello avesse inghiottito la Pillola divina Yin dei sette mali, i meridiani e il dantian di Yi Yun si sarebbero congelati come aveva detto Shen Tu Nantian. Poi il puro qi Yang che aveva coltivato sarebbe stato eroso lentamente dal ghiaccio.

Allora i suoi meridiani sarebbero stati danneggiati e il suo dantian sarebbe scomparso. Dopo che le tossine avessero invaso tutto il suo corpo, la sua coltivazione sarebbe stata distrutta e sarebbe diventato un invalido!

Questo era ciò che Shen Tu Nantian voleva vedere. Anche se disprezzava Yi Yun, aveva preso l’abitudine di eliminare ogni male dalla radice. Non avrebbe lasciato la minima possibilità di vendicarsi ad un suo nemico.

Mentre Yi Yun stava resistendo al terrificante qi del ghiaccio, nessuno si accorse che il Cristallo Viola dell’Origine stava palpitando silenziosamente. Pulsava ad ogni battito e stava assorbendo l’energia gelida.

Se il corpo di Yi Yun fosse diventato un pezzo di ghiaccio, allora il Cristallo Viola sarebbe stato come un seme del fuoco in mezzo al gelo, dandogli un barlume di calore e luce.

Visto che l’energia del Cristallo Viola stava scorrendo nei suoi meridiani gelati, Yi Yun sentì che si stava riprendendo gradualmente.

E dopo che l’energia gelida della Pillola divina Yin dei sette mali venne assorbita dal Cristallo Viola, fu compressa lentamente in un ammasso.

Era come una massa di cristalli blu ghiaccio. Iniziò a condensarsi nel Cristallo Viola, aumentando lentamente di dimensioni. Non molto lontano c’era lo spirito del puro Yang.

Una massa di energia blu ghiaccio e una dorata erano a poca distanza l’una dall’altra nel cristallo viola. Anche se erano energie di natura completamente opposta, rimasero distinte e non accadde nulla.

Il Cristallo Viola… era ancora qui…

Yi Yun si strinse il petto. Durante il suo momento più disperato, il Cristallo Viola non lo aveva abbandonato. Gli diede un’ultima speranza.

In effetti, non importava cosa sarebbe accaduto, il Cristallo Viola sarebbe rimasto nel suo corpo, diventando qualcosa su cui Yi Yun poteva contare per l’eternità.


