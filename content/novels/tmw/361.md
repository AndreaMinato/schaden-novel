---
weight: 3610
title: Capitolo 361 - Fiori di Loto Sbocciano ad ogni passo
pubDate: 2024-05-25T09:46:59.520Z
tags:
    - tmw
---


“Entra lì!”

Le due guardie portarono Yi Yun in una stanza nella residenza reale Chu e lo spinsero dentro, poi lo legarono con delle catene.

Yi Yun cadde sul terreno freddo e si girò supino. Ogni respiro rilasciava vapore freddo, facendo condensare l’acqua nell’aria.

Le porte e le finestre della stanza erano fatte di metallo speciale su cui erano incise formazioni. Perfino un signore umano non sarebbe riuscito a scappare da qui.

Inoltre c’erano guardie della residenza Chu a sorvegliare fuori. E più lontano, c’erano le figure leggendarie del clan Shen Tu. Tentare di scappare era solo una pia illusione.

Comunque, nonostante questo, era comunque sopravvissuto. Tuttavia… solo per il momento. Questo per via dell’ossessione di Shen Tu Nantian con il sangue di Jiang Xiaorou.

Se Shen Tu Nantian non avesse odiato così tanto la razza della desolazione o non l’avesse usato per catturare Jiang Xiaorou, Yi Yun avrebbe già perso il suo valore e sarebbe stato ucciso.

Yi Yun lo trovava difficile da accettare. Non voleva che la sua sopravvivenza dipendesse da così tanti se.

La morte… Yi Yun non sapeva com’era. Sottoterra era freddo e buio, con un senso di solitudine. I corpi marcivano e alla fine si riducevano nel nulla…

Yi Yun era stato una persona moderna nella sua vita precedente. Non era come i guerrieri di questo mondo. Non avrebbe rischiato facilmente la vita per una particolare questione.

Apprezzava la sua vita. Finché gli altri non avessero superato il limite, avrebbe fatto del suo meglio per andare avanti.

Se fosse potuto sopravvivere a questo disastro… Allora avrebbe fatto sì che la sua vita non finisse mai più nelle mani di qualcun altro, né che qualcuno decidesse del suo destino.

Non avrebbe permesso a nessuno di farlo, chiunque fosse!

Yi Yun rimase immobile. In questa stanza completamente silenziosa, interfacciò la sua energia spirituale con il Cristallo Viola. Usando i suoi poteri, iniziò a raffinare lentamente le tossine di ghiaccio nel suo corpo.

Anche in un momento disperato, non era disposto ad abbandonare le speranze. Voleva mettercela tutta per ottenere anche solo una speranza di sopravvivere lievemente migliore.

Sapeva che era temporaneamente al sicuro.

Shen Tu Nantian lo stava usando per attirare i superiori della razza della desolazione. Così non potevano mutilarlo troppo. Almeno non sarebbe stato reso un completo invalido e non gli avrebbero spezzato gli arti.

Se fosse accaduto, quando i superiori della razza della desolazione fossero arrivati, si sarebbero resi conto che Yi Yun era in condizioni miserabili e avrebbero rinunciato a salvarlo non appena l’avessero esaminato con la loro percezione. Questo perché salvare Yi Yun in uno stato del genere sarebbe stato inutile, avrebbe solo prolungato le sue sofferenze.

Questo probabilmente era il motivo per cui Shen Tu Nantian aveva usato la Pillola Divina Yin dei Sette Mali per distruggere la coltivazione di Yi Yun. Facendo questo e controllando la proliferazione delle notizie, in superficie Yi Yun sarebbe sembrato esausto ed estremamente debole. Così i superiori della razza della desolazione non si sarebbero accorti che stavano salvando un invalido.

Questo era anche il piano di Shen Tu Nantian.

Ovviamente Yi Yun non avrebbe ceduto alle sue macchinazioni.

Non poteva accorgersi del passare del tempo nella stanza a causa della mancanza di luce. Così, con il passare del tempo, Yi Yun rimase a terra, senza nemmeno muovere le dita. Tuttavia il Cristallo Viola aveva formato un piccolo turbine che aveva assorbito ogni tossina.

Dentro l’artefatto divino, il cristallo blu prima piccolo gradualmente aumentò di dimensioni.

Anche se la sua qualità era inferiore allo spirito di Puro Yang, questo incidente aveva lasciato per caso un seme dell’elemento Yin nel Cristallo Viola…

Un giorno, due giorni, tre giorni…

Yi Yun alzò gli occhi al cielo. Non si mosse e dall’esterno sembrava morto.

Tuttavia le sue ferite stavano guarendo lentamente e stava recuperando velocemente le forze.

Nel suo dantian, il qi del Sole Radioso aveva riniziato a scorrere vigorosamente, ma… Yi Yun usò il Cristallo Viola per sigillare l’energia.

Finché il Cristallo Viola avesse assorbito e sigillato l’energia al suo interno, nemmeno i saggi l’avrebbero individuato.

Allo stesso tempo, Yi Yun rilasciò l’energia fredda nel Cristallo Viola in tutto il suo corpo. Per questo, in superficie sembrava ancora avvelenato dalle tossine e che la sua coltivazione fosse stata quasi distrutta.

Non c’era differenza tra giorno e notte nella stanza. Le guardie nella residenza reale Chu avrebbero forzato una pillola nella bocca di Yi Yun ogni mattina. Era una pillola che prolungava la vita usata per impedire che morisse.

La scadenza era a pochi giorni di distanza. Dovevano assicurarsi che Yi Yun avesse un buon aspetto, altrimenti non avrebbe attirato la razza della desolazione.

“Keke! Così miserabile. Sono passati sette giorni, eppure questo Yi Yun non ha nemmeno mosso gli occhi. Se non fosse per il suo cuore che batte ancora, avrei pensato che fosse già morto.”

Disse una guardia con tono gongolante.

In quanto guardia della residenza reale Chu, la sua posizione non era bassa. Tuttavia, in confronto ad un membro d’élite come Yi Yun era quasi insignificante.

Era inevitabile che una persona del genere sentisse un po’ di odio e di gelosia. Quando vedeva Yi Yun in condizioni così miserabili, si sentiva come una persona comune che vedeva cadere un ufficiale di alto livello.

“Nulla è più patetico di un cuore morto. Con la tua coltivazione distrutta, finiresti comunque con il cuore smembrato un po’ di giorni dopo.” Disse un’altra guardia mentre dava da mangiare una pillola a Yi Yun.

“Ahah! Se fossi in lui, probabilmente mi sarei già suicidato!”

“Suicidarsi? Smettila di sognare. Il signorino Nantian non lo lascerebbe morire. Visto che è rimasto avvelenato dalle sue tossine del ghiaccio, non può nemmeno bloccare i suoi meridiani. È anche legato, così non può suicidarsi. Con le pillole che prolungano la vita che gli diamo ogni giorno, è impossibile che muoia anche se lo desiderasse. Ah! Questo mondo è imprevedibile. Chi si sarebbe immaginato che lui, che era come il sole a mezzogiorno pochi giorni fa, sarebbe diventato un condannato a morte patetico? È caduto dal cielo per precipitare all’inferno!”

Disse una guardia scuotendo la testa. Sapeva che il clan Shen Tu aveva invitato due Anziani enigmatici. Entrambi avevano creato una potente formazione per preparare l’esca.

Tra pochi giorni, membri della razza della desolazione di alto livello avrebbero cercato di attraversare questa grande formazione praticamente indistruttibile per salvare un completo invalido.

Solo pensarci riempì di divertimento le due guardie.

Volevano proprio vedere le espressioni che avrebbero mostrato i superiori della razza della desolazione dopo aver salvato Yi Yun, solo per scoprire che era un invalido.

…

Il nono giorno.

Shen Tu Nantian alzò lo sguardo al cielo. Il sole stava per tramontare e domani sarebbe stato l’ultimo giorno. Se i superiori della razza della desolazione non fossero venuti, allora Yi Yun sarebbe stato condannato a morte.

“Signorino Nantian, temo che non verranno. Creare questa formazione Empirea del Cielo e della Terra non è stato economico…”

Accanto a Shen Tu Nantian c’era un Anziano vestito di bianco. Le sue sopracciglia erano molto lunghe e pendevano verso il basso come due serpenti bianchi.

Per tracciare le linee della formazione Empirea del Cielo e della Terra c’era voluta dell’essenza di sangue di specie primordiali e per le bandiere della formazione erano state necessarie 108 ossa della desolazione raffinate.

Creare una serie di bandiere di formazioni era costoso. Inoltre questo tipo di bandiere non potevano essere usate permanentemente, la loro durata sarebbe stata consumata ad ogni utilizzo.

Shen Tu Nantian disse: “Anziano Su, Anziano Mo, vorrei che non lo trattaste con leggerezza. Quella strega ha una posizione molto speciale nella razza della desolazione. Darebbero molto peso ai suoi desideri. La formazione Empirea del Cielo e della Terra può essere costosa, ma se potessimo catturare un po’ di membri della razza della desolazione di alto livello, e fermare anche l’orda di bestie, allora potremmo cogliere questa occasione per catturare quella strega. Se lo faremo, allora ne varrebbe la pena di fare questo investimento.”

I due Anziani non risposero. Tornarono nelle loro posizioni per meditare e riposare. Stavano recuperando le forze per mantenere il picco delle loro condizioni.

Tuttavia, per i due Anziani, questa trappola ovvia probabilmente non avrebbe dato risultati. Nessun membro di alto livello della razza della desolazione si sarebbe suicidato così.

La luna era sorta nel cielo e un vento notturno soffiava per la città della prefettura Chu.

Su una montagna nella periferia della città, un lupo solitario dal pelo argenteo ululò alla luna piena.

Il lupo solitario ululò.

Accanto c’era un giovane che teneva un flauto di bambù che non era lungo più di trenta centimetri. Era fermo sul posto in solitudine.

I suoi occhi sembravano gemme nere scure e profonde. Riflettevano luci ancora più brillanti delle stelle. Dietro di lui c’era una vasta galassia. La luce argentea assomigliava ad una cascata che cadeva dal cielo. Sembrava una scena surreale.

Il giovane vestito di verde guardò da lontano la città della prefettura Chu. Il vento notturno sollevò la sua fascia per capelli verde facendola fluttuare nel vento.

La città della prefettura Chu sembrava un’enorme bestia nera che stava solo aspettando il suo arrivo.

Il giovane vestito di verde fece un passo a mezz’aria e cominciò a levitare…

“Uh?!”

Gli Anziani Su e Mo, che stavano meditando, all’improvviso aprirono gli occhi. Avevano sentito simultaneamente una forte presenza in avvicinamento.

E non era qi vitale umano, ma potere della desolazione!

Potere della desolazione… la razza della desolazione?!

Erano davvero venuti?!

Gli occhi dei due Anziani brillarono. Balzarono nel cielo e volarono lasciando una scia dorata dietro i loro piedi. Uno di loro brandì una spada dorata, mentre l’altro teneva uno spechio di bronzo. Sembravano due dei della guerra volanti.

Era inaspettato che un membro della desolazione fosse venuto davvero qui a suicidarsi visto che c’erano loro due qui insieme alla formazione Empirea del Cielo e della Terra.

Venire da soli era un tabù nel campo militare. Inoltre, erano al picco delle loro condizioni e avevano preparato una trappola. Questo membro della razza della desolazione era un pazzo!

In quel momento anche Shen Tu Nantian volò fuori dal palazzo. Era estremamente entusiasto del fatto che fosse venuto davvero un membro della razza della desolazione.

Così il suo piano avrebbe avuto un significato.

Se la razza della desolazione avesse ignorato Yi Yun, anche se avesse smembrato il cuore del giovane nel giro di un giorno, sarebbe stata solo la condanna a morte di un invalido. Non sarebbe stato diverso dallo schiacciare una formica.

Ora però, anche se non potevano catturare Jiang Xiaorou, avrebbero potuto catturare un membro della razza della desolazione di alto livello!

<em>’Mi chiedo chi avranno mandato. Spero che non rimarrò deluso.’</em> Pensò Shen Tu Nantian. Immaginava che avrebbero inviato almeno 7 od 8 esperti, per aiutarsi a ridurre il rischio.

Tuttavia, quando vide chi era venuto, Shen Tu Nantian ne fu sbalordito.

Un giovane vestito di verde stava camminando lentamente nell’aria.

I suoi movimenti erano calmi ed eleganti. Ad ogni passo che faceva, la luce stellare si sarebbe condensata per poi fiorire come un loto verde.

Fiori di loto sbocciavano ad ogni suo passo!

La sua andatura era molto lenta, ma ogni passo che faceva sembrava ridurre la distanza sotto i suoi piedi. Pochi secondi fa, aveva galleggiato sopra l’orizzonte, ma ora era già sopra la residenza reale Chu grazie alla sua andatura calma.

“Ragazzo pastore!”

Lo sguardo di Shen Tu Nantian brillò freddamente!


