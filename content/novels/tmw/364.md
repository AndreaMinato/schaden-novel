---
weight: 364
title: Capitolo 364 - L’Idea dei fratelli Yang
pubDate: 2024-05-25T12:46:59.521Z
tags:
    - tmw
---


L’espressione del Monarca Empireo dei Diecimila Fantasmi diventò scontenta quando il Ragazzo Pastore gli puntò la spada contro: “Credi che sia come loro?”


Il Monarca Empireo dei Diecimila Fantasmi era il più potente tra le persone che stavano combattendo per il clan Shen Tu. Dopo di lui c’erano gli Anziani Su e Mo, che non facevano parte della famiglia.

Per quanto riguardava gli altri dieci anziani e gli esperti leggendari, erano i più deboli.

I due uccisi dal Ragazzo Pastore erano due dei dieci anziani ordinari.

Così, anche se il Ragazzo Pastore sembrava incredibilmente potente, il Monarca Empireo dei Diecimila Fantasmi non si era spaventato. Il suo corpo emanò una densa aura letale mentre si confrontava con il Ragazzo Pastore!

“La situazione non sembra ottimista…” A diversi chilometri di distanza, l’espressione di Shen Tu Nantian divenne scontenta. Gli eventi di stasera avevano superato di gran lunga le sue aspettative.

La grande formazione che aveva creato, insieme a tutti gli esperti che si erano radunati qui in attesa che il nemico cadesse nella trappola, erano stati tutti resi inutili. Il Ragazzo Pastore aveva anche ucciso due persone!

Chissà se il Monarca Empireo dei Diecimila Fantasmi avrebbe potuto sconfiggere davvero il Ragazzo Pastore?

Se non avesse potuto impedirgli di andarsene oggi, allora quando Shen Tu Nantian fosse tornato nella sua famiglia, chi gli era ostile se ne sarebbe approfittato per attaccarlo.

Anche nel clan Shen Tu c’era competizione per ottenere potere e benefici. L’esistenza di Shen Tu Nantian naturalmente danneggiava le prospettive di altri talenti.

In quel momento, Yang Dingkun e Yang Yuefeng si avvicinarono e suggerirono con insicurezza: “Signorino Nantian, questo… Dovremmo cogliere questa occasione per sbarazzarci di Yi Yun?”

Si ricordavano bene di come aveva reagito prima, specialmente Yang Dingkun. Poco dopo che Jiang Xiaorou era scappata, era intervenuto sperando di poter ridirezionare la lancia dal sovrano Chu a Yi Yun. Tuttavia dopo un grido di Shen Tu Nantian, gli erano scoppiati i timpani al punto da farli sanguinare. Era anche finito in ginocchio allora.

Si era sentito spacciato in quel momento.

Era stato traumatizzato psicologicamente da Shen Tu Nantian, così non osava parlare con coraggio di fronte a lui.

Tuttavia doveva fare questo suggerimento. A giudicare dalla situazione in cui erano, forse il Ragazzo Pastore sarebbe riuscito a salvare Yi Yun!

Avevano umiliato malamente Yi Yun e avevano commesso ogni sorta di affronto per insultarlo ulteriormente. Se non avessero colto questa opportunità per ucciderlo, se fosse successo qualcosa in futuro…

Precedentemente, il talento di Yi Yun aveva inorridito Yang Dingkun e Yang Yuefeng. Nel torneo dei quattro regni, Yi Yun aveva sconfitto Feng Lin, poi Bai e alla fine aveva malmenato i membri d’élite del Divino Regno del Drago delle Nuvole. Era quasi inumano!

Anche se Yi Yun era stato già reso un invalido, prevenire era meglio che curare!

Considerando i metodi sconvolgenti del Ragazzo Pastore, cosa sarebbe successo se avesse avuto dei modi per curare Yi Yun?

Anche se non avesse potuto guarirlo completamente, sarebbe stato più che sufficiente per torturare i due fratelli!

Inoltre, anche se Yi Yun fosse stato reso completamente invalido, avrebbe comunque potuto cercare sua sorella e mandare qualche pezzo grosso della razza della desolazione ad ucciderli. Sarebbe stato un gioco da ragazzi!

Solo pensarci impaurì Yang Dingkun e Yang Yuefeng. Così dovevano radunare il loro coraggio e parlare con Shen Tu Nantian!

“Oh?” Il tono di Shen Tu Nantian divenne freddo. “Credete che il mio clan Shen Tu sia destinato a venire sconfitto nella battaglia di stasera?”

Il Ragazzo Pastore avrebbe potuto salvare Yi Yun solo nel caso il piano di Shen Tu Nantian fosse fallito!

Yang Dingkun e Yang Yuefeng tremarono immediatamente. Impallidirono per lo spavento. Shen Tu Nantian era d’umore volubile e, una volta che fosse esploso di rabbia, nessuno avrebbe saputo come sarebbe finita.

“No, non intendevamo questo. Come potrebbe accadere… è solo…”

Yang Dingkun e Yang Yuefeng stavano sudando profusamente. Cercarono di trovare una spiegazione, ma vedendo lo sguardo freddo di Shen Tu Nantian, le loro voci cominciarono a tremare.

Si sentivano come mortali di fronte ad una potente bestia della desolazione. Potevano perdere la vita da un momento all’altro.

Anche se gli occhi di Shen Tu Nantian erano freddi, non era contro la proposta di Yang Dingkun e di Yang Yuefeng.

In effetti Shen Tu Nantian non credeva che il Ragazzo Pastore avesse dei modi per curare Yi Yun.

Aveva usato una Pillola Divina Yin dei Sette Mali, che aveva un potere gelido estremamente forte. Era un tipo di medicinale che in origine veniva usato dai Saggi al picco del loro livello per coltivare le leggi del ghiaccio. Poteva essere usata per migliorare le proprie ispirazioni in certe leggi e aumentare la propria coltivazione.

Le proprietà medicinali di una pillola usata da saggi al picco del loro livello erano estremamente violenti. Cosa sarebbe successo se fosse stata usata da un guerriero allo stadio delle fondamenta Yuan?

Inoltre le tossine erano già rimaste nel corpo di Yi Yun per dieci giorni. Nemmeno un dio avrebbe potuto salvarlo ora.

Ma era comunque d’accordo con Yang Dingkun e Yang Yuefeng. Non c’era niente di male nell’essere meticolosi e assicurarsi di impedire futuri problemi.

Shen Tu Nantian sospirò lievemente e disse: “Ha senso. Dovete sbarazzarvi della radice di ogni problema per eliminare ogni possibile guaio futuro. Possiamo entrare nella stanza e uccidere Yi Yun!”

“N… noi?”

Yang Dingkun e Yang Yuefeng rimasero sbigottiti. All’inizio pensavano che Shen Tu Nantian avrebbe mandato qualcuno del suo clan per eliminare Yi Yun. Non si sarebbero mai aspettati che mandasse loro.

Yi Yun era un invalido e non c’era nulla di cui avere paura. In effetti desideravano ucciderlo e torturarlo, per godersi il piacere della vendetta.

Tuttavia, il punto cruciale era che il Ragazzo Pastore era ancora in alto nel cielo!

Il suo potere era indescrivibile. Un esperto del genere aveva una percezione eccezionale. Una volta che avesse scoperto che erano entrati nel nucleo della formazione, il Ragazzo Pastore non avrebbe potuto ridurli in cenere con un mero soffio?

Non sarebbe stato un suicidio?

“Umpf! Che branco di codardi. Ho il disco della formazione Empirea del Cielo e della Terra in mano. Con il disco, posso mandarvi direttamente nel nucleo della formazione!”

“C’è una barriera nel nucleo della formazione Empirea del Cielo e della Terra. Anche se il Ragazzo Pastore può ignorare le leggi della formazione e può comunque usare il potere della desolazione, il nucleo della formazione ha un forte scudo che lo separa dal mondo esterno! Non importa che leggi ha compreso, non può ignorare questo scudo d’energia.”

“Perciò, se il Ragazzo Pastore volesse entrare nel nucleo della formazione, dovrà usare la forza bruta. Non che non possa farlo, ma il punto cruciale è che deve ancora affrontare il Monarca Empireo dei Diecimila Fantasmi!”

La spiegazione di Shen Tu Nantian sembrava ragionevole.

Anche se Yang Dingkun e Yang Yuefeng erano ancora spaventati, non pensavano più che fosse un suicidio.

In effetti Yang Dingkun voleva perfino chiedere, dato che è così sicuro, perché non lo fai tu?

Naturalmente non ebbe il coraggio di farlo.

“Cosa state aspettando? Volete che uccida personalmente una formica come Yi Yun?”

Il tono di Shen Tu Nantian divenne gelido, facendo sussultare per lo spavento Yang Dingkun e Yang Yuefeng. Non osarono disubbidire agli ordini di Shen Tu Nantian.

Erano pieni di rimpianto in quel momento. Speravano che Shen Tu Nantian avesse detto la verità e non li avesse ingannati. Avevano proprio avuto una pessima idea.

Anche se Yi Yun si fosse ripreso dalle sue ferite, sarebbe stato comunque meglio che affrontare il Ragazzo Pastore adesso.

“Non preoccupatevi. Non vi sto mandando a suicidarvi. Il Ragazzo Pastore e il Monarca Empireo dei Diecimila Fantasmi stanno per lottare. Vi manderò nel nucleo della formazione quando il loro combattimento avrà raggiunto il suo culmine!”

“In quel momento il Ragazzo Pastore non avrà tempo di occuparsi d’altro, altrimenti sarebbe solo un suicidio!”

Disse con sicurezza Shen Tu Nantian. Yang Dingkun e Yang Yuefeng si scambiarono un’occhiata, erano pieni di amarezza. In quel momento sembrava che potessero solo stringere i denti.


