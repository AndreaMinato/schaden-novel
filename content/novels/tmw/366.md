---
weight: 366
title: Capitolo 366 - Restituire tutto con gli interessi
pubDate: 2024-05-25T14:46:59.521Z
tags:
    - tmw
---


Yang Dingkun fissò ad occhi spalancati Yi Yun per la paura mentre si stringeva il polpaccio che non aveva più un piede.

“Tu… tu…”

La sua voce tremava. Non poteva nemmeno completare una frase.

Se ad un guerriero allo stadio delle fondamenta Yuan fosse stato tagliato un piede, avrebbe potuto riattaccarlo con buone medicine. Si sarebbe ripreso completamente in pochi mesi.

Tuttavia non c’era modo di curarlo se fosse stato ridotto in poltiglia. Solo medicine di massimo livello potevano fare ricrescere un arto. Tuttavia, con le risorse limitate e la posizione di Yang Dingkun, sarebbe stato praticamente impossibile per lui ottenere una medicina del genere.

Così era stato reso completamente invalido!

Un guerriero che aveva perso un piede sarebbe stato in condizioni peggiori di un guerriero che aveva perso una mano. La disperazione che Yang Dingkun stava sentendo era ovvia!

Yi Yun strinse il mattone macchiato di carne e sangue mentre guardava Yang Dingkun. Disse con calma: “Non devi disperarti. Oggi morirai qui. Avere un piede in meno o no non importa.”

Il tono di Yi Yun poteva sembrare calmo, ma era pieno di intento omicida.

Yang Yuefeng, che era accanto a Yang Dingkun, teneva ancora un pugnale in mano. Una goccia di sudore colò per la sua fronte.

“Come… com’è possibile? La tua coltivazione era stata chiaramente distrutta!”

Precedentemente, quando erano entrati nella stanza, avevano visto Yi Yun coperto di cristalli, come se fosse stato avvelenato dalle tossine gelide.

Tuttavia, in un batter d’occhio, i cristalli erano scomparsi e il qi vitale di Yi Yun era esploso!

“Coltivazione distrutta?” Yi Yun sogghignò. “Tutto ciò che mi avete fatto e volevate farmi, vi restituirò tutto con gli interessi! Che siate voi o il clan Shen Tu!”

Yi Yun emanò un intento omicida sconfinato. L’immagine di una montagna di cadaveri e un mare di sangue apparirono dietro di lui.

Queste erano le 32 parole della verità della Sciabola: uccidere come suo fondamento!

Mentre Yi Yun approfondiva la sua comprensione delle 32 parole della verità della sciabola giorno per giorno, l’immagine che evocava sarebbe apparsa automaticamente ogni volta che si riempiva di intento omicida.

Vedendolo, Yang Dingkun e Yang Yuefeng impallidirono per lo spavento. Sudore freddo colò per le loro fronti. “La tua… la tua coltivazione non è stata distrutta? Come può essere?!”

Sembrava che le loro anime avessero lasciato i loro corpi.

Un po’ di mesi fa, quando Yi Yun era arrivato al picco del Sangue Viola, aveva vinto il torneo sconfiggendo Bai dopo aver battuto Feng Lin!

Allora, Feng Lin e Bai potevano aver limitato i loro livelli di coltivazione, ma erano comunque persone contro cui Yang Dingkun e Yang Yuefeng non potevano competere!

E in quel momento, Yi Yun era già avanzato allo stadio delle fondamenta Yuan. Il suo livello era simile al loro. Date le capacità combattive straordinarie di Yi Yun, avevano perso coraggio.

“È ancora incatenato!”

Yang Yuefeng aveva notato che alcune catene erano infrante, ma altre erano ancora connesse.

Su queste rune erano incise delle rune ed erano estremamente forti. Non era facile romperle.

Yang Yuefeng si ritirò lentamente. Usò la coda dell’occhio per osservare la porta della stanza. Sentì un moto d’odio nei confronti di Yang Dingkun che aveva chiuso la porta dopo essere entrato.

Calcolò mentalmente che il tempo di aprire la porta sarebbe stato lungo quanto uno schiocco di dita. Visto che Yi Ynu era incatenato, poteva solo attaccare da lontano e forse non sarebbe riuscito a ferirlo.

E dietro di lui c’era anche Yang Dingkun.

In quel momento, l’idea dell’amore fraterno era solo ridicola. Perché gli sarebbe importato se Yang Dingkun fosse sopravvissuto?

Yi Yun toccò il suo anello interspaziale e sogghignò: “Credi di poter scappare?!”

Yang Yuefeng si incupì. Sapeva che nel momento in cui si fosse mosso, Yi Yun l’avrebbe attaccato!

Per un guerriero allo stadio delle fondamenta Yuan non c’era bisogno di entrare in contatto con il nemico per attaccare. Il potere del qi di sciabola e di spada poteva attraversare l’aria!

Yang Yuefeng osservò con attenzione i movimenti di Yi Yun. Disse freddamente: “Credi di potermi tenere qui? Sei legato da catene e il potere delle mosse che usi sarà limitato. Inoltre hai il tempo solo di attaccare una volta, così cosa puoi farmi?”

“Se vorrai rompere le catene, dovrai sprecare molta energia. Devi aver sprecato già molta energia a spaccarle, no?!”

Mentre parlava, Yang Yuefeng si ritirò lentamente.

Non poteva girarsi per scappare perché l’avrebbe reso vulnerabile agli attacchi. Allora Yi Yun avrebbe potuto ferirlo facilmente con un colpo.

Yi Yun ridacchiò e mosse il palmo. Tirò fuori una vecchia spada rotta dal suo anello interspaziale.

La spada rotta era coperta da ruggine. Sembrava una reliquia appena dissotterrata.

“Oh?”

Yang Yuefeng ne fu sorpreso. Non sapeva perché Yi Yun avesse estratto una spada così inutile.

Mentre si stava ancora chiedendo perché, qualcosa gli fece strabuzzare gli occhi. Vide Yi Yun muovere la mano con noncuranza, colpendo la catena.

In seguito, dopo un chiaro schiocco, le rune sulle catene scintillarono all’improvviso. Dopo aver finito di brillare, la spada rotta tagliò completamente le catene!

“Cosa?!”

Yang Dingkun lo fissò ad occhi spalancati. La sua espressione si incupì mentre la sua anima iniziava a separarsi dal suo corpo.

Com’era possibile? Era una catena fatta da un maestro fabbro nella residenza reale Chu. Come poteva romperla così facilmente?

La spada rotta che sembrava stare per marcire aveva tagliato le catene come se fossero erba!

“Hai detto bene prima.” Yi Yun lanciò con noncuranza le catene inutili e disse freddamente: “Hai detto che non bisogna essere troppo compiaciuti, altrimenti cadrai dal paradiso all’inferno. È vero…”

Mentre parlava, Yi yun iniziò ad avvicinarsi a Yang Dingkun e a Yang Yuefeng.

In quel momento la porta della stanza era ancora chiusa. Data la forza di Yi Yun, Yang Yuefeng non aveva speranza di aprire la porta in tempo.

“Useremo tutte le nostre forze per affrontarti!”

Yang Dingkun si stava tenendo il polpaccio mentre lo minacciava, ma nel profondo gli mancava il coraggio. Con un solo piede, non aveva modo di scappare dalla spada di Yi Yun.

E in quel momento sentì una spinta sulla sua schiena. Suo cugino Yang Yuefeng lo aveva spinto verso il nemico!

“Fratello, aiutami a bloccarlo per un po’!”

Mentre lo diceva, Yang Yuefeng si precipitò freneticamente fuori dalla stanza.

“Tu!”

Yang Dingkun era scioccato. Gli rimaneva solo una gamba, così come poteva resistere alla spinta a tutta forza di Yang Yuefeng? Iniziò a volare verso Yi Yun.

Yi Yun sogghignò mentre faceva un passo avanti.

“Ah!”

Yang Yuefeng gridò con disperazione. Cercò di infilzare Yi Yun con la sua spada!

Tuttavia, allo stesso tempo, Yi Yun aveva ritirato la spada rotta. Come poteva una persona spregevole come Yang Dingkun essere degno di venire ucciso dalla spada del proprietario del palazzo della spada di Puro Yang?

Sarebbe stato un completo insulto. Questa spada poteva assaporare solo il sangue degli dei e dei demoni simili al gigante di bronzo!

Ripose la spada rotta e Yi Yun iniziò lo scontro disarmato. Scagliò un pugno verso la faccia di Yang Dingkun!

“Ah!”

Yang Dingkun urlò mentre veniva colpito in faccia da Yi Yun. Le sue ossa facciali sprofondarono e una palla dell’occhio fuoriuscì dall’orbita. Yi Yun aveva ridotto in poltiglia la sua faccia.

Yi Yun formò un artiglio con la mano. Approfittandosi dello slancio, afferrò la faccia di Yang Dingkun mentre si precipitava in avanti e gliela sbatté contro il muro metallico della stanza.

“Peng!”

Con un fragore, la nuca di Yang Dingkun si spaccò e iniziò a schizzare sangue!

A Yang Dingkun era rimasto un occhio. Era rimasta solo un’orbita vuota. Gli era sparita anche la faccia e il retro della sua testa stava sanguinando.

La differenza di forza tra lui e Yi Yun era troppo vasta!

In quel momento, Yi Yun si girò e vide che Yang Yuefeng stava chiudendo la porta!

Una volta che la porta fosse stata chiusa, si poteva aprire solo da fuori. E questa porta era dello stesso materiale delle catene. La porta spessa sessanta centimetri era molto più salda delle catene. Non sarebbe stato facile distruggerla nemmeno con la spada rotta del padrone del palazzo della spada di puro Yang.

“Addio Yi Yun! Anche se non so come hai recuperato la tua coltivazione, non importa. Il signorino Nantian ti eliminerà!”

Yang Yuefeng usò la trasmissione di qi vitale per trasmettere il messaggio a Yi Yun in un attimo di secondo.

Credeva che Yi Yun non avrebbe potuto distruggere la porta. Anche se avesse potuto farlo, avrebbe avuto sicuramente bisogno di tempo e sarebbe stato sufficiente a permettergli di scappare.

“Pa!”

La porta si chiuse. Il rumore del metallo che si chiudeva era musica per le sue orecchie.

Yang Yuefeng tirò un lungo sospiro. Non poteva rimanere qui a lungo. Doveva andarsene subito e riferire tutto a Shen Tu Nantian.

Shen Tu Nantian poteva trasmettere la sua voce nella camera visto che aveva il disco della formazione, ma Yang Yuefeng non aveva modo per comunicare con lui.

Tuttavia… quando Yang Yuefeng si girò, gli si gelò il sangue!

Vide a tre piedi di distanza da lui Yi Yun fermo in piedi come un fantasma. Il suo sguardo assomigliava a quello di un uomo morto.

Come aveva fatto… ad essere così rapido?

Yang Yuefeng ebbe la sensazione che il mondo gli fosse crollato addosso. All’inizio pensava di aver trovato un’occasione per sopravvivere, ma in un batter d’occhio era tornato all’inferno!

Quando Yi Yun era allo stadio del Sangue Viola, la sua Minuta Sottigliezza gli aveva dato una velocità che poteva superare diversi membri d’élite alle fondamenta Yuan.

Inoltre, visto che era già avanzato di stadio, la sua velocità nelle brevi distanze poteva essere descritta perfino come un teletrasporto!

“È la fine.” Disse con calma Yi Yun, come un giudice del fato.

“Ahhhhhh!!” Yang Yuefeng gridò selvaggiamente. Rispose cercando di pugnalarlo.

Il qi vitale di Yi Yun divampò e sporse una mano. Afferrò il polso di Yang Yuefeng!

Il qi vitale circolò mentre l’energia di Yi Yun aumentava.

“Crack!”

Dopo uno schiocco d’osso, Yi Yun torse e spaccò la mano a Yang Yuefeng!

La mano piegata con una strana angolazione gli diede un forte dolore a Yang Yuefeng. Strinse i denti mentre scagliava un pugno verso il dantian di Yi Yun!

Tuttavia l’altra mano di Yi Yun sfrecciò come un fulmine, prendendo l’altra mano di Yang Yuefeng.

Risuonò un altro “crack”!

Il dolore sfigurò il volto di Yang Yuefeng. Entrambe le sue mani erano state piegate e spezzate da Yi Yun!

Gli cadde il pugnale dalle mani e Yi Yun lo afferrò.

“Tu… tu morirai in modo orribile.”

Yang Yuefeng sentì disperazione mentre fissava velenosamente Yi Yun e lo malediceva.

Tuttavia Yi Yun si limitò a sogghignare. Con un cenno della mano, il pugnale fissò uno degli occhi spalancati di yang Yuefeng.

“Puah!”

La sua palla dell’occhio scoppiò. Yi Yun aveva trafitto la sua orbita.

Una forza potente trapassò il cervello di Yang Yuefeng, che fremette mentre il sangue e liquido cerebrale scorreva dalla sua orbita.

Yi Yun non sentì nulla nonostante la scena sanguinosa.

Non era assetato di sangue, ma visto che era pieno d’odio, vedere una scena così cruenta gli diede un’eccitazione difficile da descrivere a parole.

“L’ho già detto: tutto ciò che mi avete fatto e volevate farmi, vi restituirò tutto con gli interessi!”


