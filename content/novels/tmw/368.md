---
weight: 3680
title: Capitolo 368 - Il Sangue della Razza della Desolazione
pubDate: 2024-05-25T16:46:59.521Z
tags:
    - tmw
---


Il sangue argentato del Ragazzo Pastore scorreva, atterrando sul suolo del paradiso sotto i suoi piedi per poi venire assorbito dal terreno. Non era caduto su un terreno ordinario.

Vedendo questo paradiso divino, agli Anziani del clan Shen Tu si strinse il cuore.

“Un Dominio!”

Quest’isola paradisiaca era il dominio del Ragazzo Pastore.

Molti guerrieri avevano i loro domini, così non era raro. Tuttavia il dominio del Ragazzo Pastore chiaramente era straordinario. Aveva usato questo dominio per resistere all’attacco combinato di sette esperti e del Monarca Empireo dei Diecimila Fantasmi!

“È ferito e sta sanguinando… Il sangue della razza della desolazione è molto più prezioso del nostro. Una volta che sanguinano, significa che sono gravemente feriti!”

Il sangue della razza della desolazione poteva essere usato per raffinare elisir, questo dimostrava quanto era prezioso.

Il Monarca Empireo dei Diecimila Fantasmi guardò il sangue che scorreva dalla bocca del Ragazzo Pastore e sogghignò: “Se non sbaglio, il nostro attacco combinato ha agitato la Rivoluzione Celeste della Morte ancora nel suo corpo. E la mia campana dei Diecimila Fantasmi dovrebbe aver ferito la sua anima!”

Il Monarca Empireo dei Diecimila Fantasmi era molto sicuro degli effetti di questo attacco. Si rifiutava di credere che perfino il Ragazzo Pastore potesse rimanere illeso sotto un assalto del genere.

“È finita, attacchiamo tutti!”

“Distruggete il suo dominio e così potremo ucciderlo. Allora otterremo il suo sangue della desolazione e ci raffineremo elisir, così potremo condividerli!”

Un po’ di Anziani del clan Shen Tu si scambiarono delle occhiate mentre giungevano alla loro decisione.

Gli elisir del sangue della razza della Desolazione erano estremamente preziosi. Anche se non avrebbero potuto usarli per avanzare di livello, avrebbe catalizzato il potenziale del loro corpo, estendendo così la durata della loro vita.

I sette Anziani attaccarono insieme e usarono ogni sorta di leggi. I poteri divini si precipitarono nel cielo come un’onda color arcobaleno verso il dominio del Ragazzo Pastore.
“Boom!”

Tutti gli attacchi atterrarono sull’isola paradisiaca del dominio.

Il dominio tremò violentemente. Sull’isola, i petali dei peschi cadevano come una pioggia di sangue. Il Ragazzo Pastore era sotto un pesco di diecimila anni, sembrava indifferente.

Quando gli attacchi squarciarono l’isola paradisiaca, apparì una fessura scioccante nel terreno.

La gente pensava che il dominio fosse sul punto di dividersi, tuttavia in quel momento il Ragazzo Pastore brandì la sua spada dell’Osso Illusorio e fece un cenno con la mano, macchiandola con il suo sangue color argento.

“Bzz!”

Il sangue argenteo bruciò e si trasformò in una fiamma bianca.

Il Ragazzo Pastore aveva già usato questo fuoco precedentemente. Ma stavolta aveva usato il suo sangue per alimentarlo, così il suo potere era di gran lunga superiore rispetto a prima!

<em>Roar!</em>

Dietro il Ragazzo Pastore, risuonò un ruggito sconvolgente che assomigliava ad una Sacra Bestia della Desolazione Primitiva. Questo potere era imbevuto nel corpo del Ragazzo Pastore. Menò un fendente con la spada, facendo collassare l’Ordine del Cielo e della Terra. Gli sforzi combinati degli Anziani rilasciarono un qi vitale divino, ma non poteva bloccare minimamente l’attacco del Ragazzo Pastore.

Il raggio divino collassò mentre ogni attacco scompariva. Per quanto riguardava la spada fiammeggiante del Ragazzo Pastore, avanzò senza incontrare nessuna resistenza!

“Cha!”

Un Anziano del clan Shen Tu urlò. Era stato diviso a metà dal fianco in giù!

La fiamma bianca lo divorò, bruciando il sangue dell’Anziano e riducendo la sua anima in cenere!

“Cosa?!”

Quando gli altri Anziani videro questa scena, furono colti dal terrore. Pensavano che il Ragazzo Pastore fosse esausto, così avevano unito le forze per riattaccarlo. Ora, a quanto pareva era diventato ancora più terrificante dopo essere rimasto ferito!

Erano spaventati di fronte al Ragazzo Pastore. Questo Grande Imperatore della razza della desolazione era semplicemente imperscrutabile!

Il Ragazzo Pastore fece un affondo contro il Monarca Empireo dei Diecimila Fantasmi con la sua lama dell’Osso Illusorio.

Il Monarca Empireo si allarmò. “Non hai badato ad usare il tuo sangue della desolazione per affrontarmi?! Non è solo per salvare un umano? Ne vale la pena?!”

Il Ragazzo Pastore rimase in silenzio. Fiamme bianche divamparono dalla spada, bruciando il vuoto. Queste fiamme sembravano formare spontaneamente delle linee runiche.

Erano motivi che si formavano quando le leggi del fuoco raggiungevano un estremo. Rappresentavano le origini del Grande Dao del Cielo e della Terra!

“Il successore mi ha promesso qualcosa. Così in cambio manterrò sicuramente la mia promessa!” Disse con calma il Ragazzo Pastore.

Il Ragazzo Pastore aveva usato tutte le sue forze per effettuare questo attacco. Il raggio bianco come la giada accese il cielo notturno. Si estese fino all’orizzonte e sembrava infinito. Anche il braccio della galassia nel cielo scomparì mentre veniva messo in ombra dalla luce divina.

Le fiamme bianche bruciavano, crepitando con forza. Sembrava che un antico fiume del tempo avesse invertito il suo corso.

Contro questo attacco simile ad uno tsunami, il Monarca Empireo dei Diecimila Fantasmi rivelò un’espressione feroce. Sapeva che avrebbe dovuto usare tutte le sue forze, altrimenti il Ragazzo Pastore l’avrebbe ucciso!

“Roar!”

Un ruggito bestiale risuonò dal suo corpo. La sua pelle putrescente e rinsecchita si gonfiò. In un istante, un’aura letale esplose mentre diecimila fantasmi ululavano. Uno scheletro rosso si precipitò in avanti dal corpo del Monarca Empireo. Mentre lo scheletro ululava, caricò verso il Ragazzo Pastore.

Allo stesso tempo, il Monarca Empireo dei Diecimila Fantasmi lanciò la campana dei Diecimila Fantasmi verso il Ragazzo Pastore.

Mentre emetteva un suono assordante, la campana sembrava una montagna infernale che stava volando contro il Ragazzo Pastore!

Il totem del Monarca Empireo dei Diecimila Fantasmi, che stava lanciando un attacco spirituale, lasciò il suo corpo e allo stesso tempo il vecchio iniettò tutto il suo qi vitale nella grossa campana. La fusione dei due attacchi era il colpo più potente del Monarca Empireo!

Credeva che non importava quanto fosse tagliente la spada del Ragazzo Pastore, non avrebbe avuto modo di trapassare questo colpo letale.

Vedendo la campana dei Diecimila Fantasmi e lo scheletro sanguinoso all’attacco, Il Ragazzo Pastore mostrò un’espressione fredda. Scagliò un colpo di palmo e, allo stesso tempo, iniettò potere della desolazione nel suo palmo, distruggendo i suoi vasi sanguigni, che fece schizzare un po’ del suo sangue!

Il palmo del Ragazzo Pastore stava sanguinando!

“Dang!”

Con un forte tonfo, il palmo entrò in contatto con la grossa campana.

Era un impatto incredibile. La campana spettrale che conteneva diecimila anima allo stadio del signore tremò. Apparì un avvallamento nella campana spessa e pesante, era una chiara impronta di un palmo!

Rimase anche il sangue d’argento del Ragazzo Pastore sulla campana. Il metallo della campana dei Diecimila Fantasmi si sciolse a causa del sangue ardente.

Il sangue del Ragazzo Pastore aveva creato un buco nella campana dei Diecimila Fantasmi!

C’era un potere incredibile nel sangue di un Grande Imperatore della razza della desolazione.

“Chi! Chi! Chi!”

Le fiamme bruciarono mentre le anime cominciavano ad ululare di dolore. Erano le anime torturate sigillate nella campana dei Diecimila Fantasmi. Vennero bruciati dalle fiamme bianche, riducendosi in cenere all’istante!

Anche se il processo era doloroso, era una forma di liberazione per loro.

Mentre gli ululati aumentavano, innumerevoli anime furono ridotte in cenere in un batter d’occhio.

“Hai bruciato le anime della mia campana dei Diecimila Fantasmi?!”

Gli occhi del Monarca Empireo divennero rossi. Tuttavia in quel momento aveva esaurito le energie e non poteva fermarlo.

Il Ragazzo Pastore ruggì e spinse via la campana dei Diecimila Fantasmi con una mano. Sollevò la spada dell'Osso Illusorio e continuò a menare fendenti.

“Roar!”

Lo scheletro sanguinoso ruggì mentre cercava di mordere il Ragazzo Pastore.

Questo scheletro sanguinoso era il totem del Monarca Empireo dei Diecimila Fantasmi. Poteva divorare l’anima di una persona. Se avesse avuto piede libero in una folla, avrebbe ridotto la gente in zombie perché avrebbe divorato i loro spiriti.

Ma il Ragazzo Pastore non schivò questo scheletro sanguinoso. Caricò in avanti con la sua spada.

Tutto il suo corpo si era trasformato in un raggio di spada. Sembrava che lui stesso fosse diventato una divina lama impareggiabile.

Quell’intento di spada terrificante aveva protetto l’anima del Ragazzo Pastore. La sua carne e così anche la sua anima erano diventati una lama, il suo Dao della spada non incontrò nessuna resistenza e avanzò inarrestabile nel cielo!

“Spaccati!”

Il Ragazzo Pastore emise un lungo grido. Il sangue bruciò sulla spada dell’Osso Illusorio mentre le fiamme circostanti si condensarono in linee runiche delle origini del Grande Dao. In quel momento invertirono la loro direzione e tornarono nella spada.

“Cha!”

La spada trapassò lo scheletro color sangue fino a raggiungere il Monarca Empireo dei Diecimila Fantasmi!

La lama dell’osso brillò con luce bianca che assomigliava a giada e non era a più di novanta centimetri di distanza dal Monarca Empireo dei Diecimila Fantasmi.

“Hai trapassato direttamente il mio scheletro di sangue?!”

L’espressione del Monarca Empireo dei Diecimila Fantasmi cambiò drasticamente. Vedendo che non aveva modo di evitarlo, cercò di afferrare il collo del Ragazzo Pastore con i suoi artigli rinsecchiti.

Voleva costringere il Ragazzo Pastore a ritirare l’attacco e a difendersi.

Tuttavia, il Ragazzo Pastore fece il suo affondo senza intenzione di schivare di nuovo. Una volta che la sua arma veniva sfoderata, doveva assaporare sangue!

La spada dell’Osso Illusorio avanzò. Non si era difeso!

“Puah!”

La spada infilzò il pettorale sinistro del Monarca Empireo dei Diecimila Fantasmi, trafiggendo il suo cuore!

Le fiamme bianche si infiltrarono nel corpo del vecchio e iniziarono a diffondersi come un’esplosione. Dal suo cuore, si diffuse nei vasi sanguigni vicini. Ridussero tutto il suo sangue in cenere.

Tuttavia, allo stesso tempo il Monarca Empireo emise uno strano grido mentre i suoi artigli spettrali avevano infilzato il petto del Ragazzo Pastore.

Nel corpo del Ragazzo Pastore adesso c’erano dieci buchi sangunosi permeati da gas nero che assomigliava a fumo. Gli artigli del Monarca dei Diecimila Fantasmi erano avvelenati!

Tuttavia non erano riusciti ad afferrare il cuore del Ragazzo Pastore. La fiamma del sangue della desolazione sulla spada del Ragazzo Pastore bruciò il qi vitale del Monarca Empireo dei Diecimila Fantasmi, distruggendo ogni sua possibilità di sopravvivenza! Gli aveva anche impedito di trapassare il potere della desolazione protettivo del Ragazzo Pastore.

<em>Chi!</em>

La spada continuò ad avanzare e il Monarca Empireo dei Diecimila Fantasmi fu diviso in due dal Ragazzo Pastore!

Dopo che il cadavere del Monarca Empireo fu diviso, perse il suo qi vitale protettivo. Non aveva più la capacità di resistere alle fiamme del Ragazzo Pastore. Fu ridotto in cenere a mezz’aria.

Un Imperatore spettrale era stato annientato così!

Vedendo le ceneri spargersi e scomparire lentamente nel cielo, gli Anziani del clan Shen Tu furono colti dal panico.

Era troppo terrificante!

Questo era il sangue di un Grande Imperatore della razza della desolazione, solo il potere del suo sangue era terrificante. Questo era anche il motivo per cui molti esseri umani desideravano così tanto ottenerlo.

Tuttavia il sangue della razza della desolazione poteva essere usato non solo per raffinare elisir, ma anche per uccidere!

Il Ragazzo Pastore era impallidito. C’erano dieci buchi sanguinosi nel suo petto e sangue color argento scorreva dalle ferite, in quel momento sembrava lievemente contaminato.

Il veleno che il Monarca Empireo dei Diecimila Fantasmi aveva usato non era comune. Era stato condensato e raffinato usando le leggi delle tossine. Avrebbe potuto corrodere perfino il sangue di un Grande Imperatore della razza della desolazione.

“Il Ragazzo Pastore ha ucciso un Grande Imperatore umano!”

Il sovrano Chu e gli altri erano spaventati e sconvolti.

Era una scena così terrificante. Per la città della prefettura Chu, sarebbe stato un giorno da ricordare. Un Grande Imperatore era davvero morto nella loro città della prefettura Chu!

Un Grande Imperatore umano era una leggenda per il Divino Regno di Tai Ah.

Era raro incontrarne uno, ma ora era morto!

Inoltre avevano assistito alla sua morte con i loro occhi!

Tornarono a guardare il Ragazzo Pastore, il suo abito verde era macchiato di sangue e sembrava pallido. Era anche stato avvelenato e sembrava al limite, come una candela che stava per essere spenta dal vento!

Poteva ancora combattere?!

Pensò il sovrano Chu. Anche se era un nemico, la grandezza del Ragazzo Pastore aveva impressionato il re Chu.

Era tutto a causa del suo talento impareggiabile!


