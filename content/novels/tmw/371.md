---
weight: 371
title: Capitolo 371 - Sigillo
pubDate: 2024-05-25T19:46:59.522Z
tags:
    - tmw
---


Nelle vaste divine lande selvagge, nella Divina Città di Tai Ah.

Nel cielo notturno grigio, il Ragazzo Pastore era appena atterrato nella Divina Città come un filo di fumo verde.

“Lord Qing Kui, la grande maga Xuan Yi richiede la sua presenza il prima possibile.”

Un guerriero della razza della desolazione con un’armatura leggera si inchinò di fronte a lui in segno di saluto mentre il Ragazzo Pastore atterrava.

Qing Kui era il vero nome del Ragazzo Pastore. Quando aveva attraversato paesi umani, non aveva mai usato il suo nome, così gli esseri umani lo avevano soprannominato Ragazzo Pastore.

Qing Kui annuì e camminò verso la torre centrale della città.

Quando entrò, puntò dritto verso le stanze sotterranee, fermandosi solo quando raggiunse le tombe della spada e della sciabola.

Ora le tombe sembravano completamente diverse. Se il signore della Divina Città di Tai Ah fosse stato qui, ne sarebbe stato davvero sorpreso.

Il Divino Regno di Tai Ah aveva usato queste tombe come fondamenta, ma nessun signore della città aveva mai capito che nascondevano un segreto del genere.

Ora le tombe erano state aperte.

Sotto di esse era apparsa un’enorme dimensione spaziale nera. Questo spazio sembrava condurre ad un abisso infinitamente profondo. Sulla superficie c’era un turbine viola chiaro che stava vorticando lentamente.

Qing Kui rimase di fronte al vortice con un’espressione seria.

“Devi riposare per un po’? Non sei in buone condizioni.”

In quel momento arrivò una vecchia con un bastone da passeggio in legno di pesco dietro di lui.

“Xuan Yin, hai lavorato sodo. Hai sorvegliato questo posto mentre non ero qui.” Disse il Ragazzo Pastore. “Non ho bisogno di riposare, ho preso qualche medicina lungo la strada. Mi sono praticamente ripreso e sono riuscito a calmare la Rivoluzione Celeste della Morte nel mio corpo.”

“Qing Kui…” La vecchia scosse la testa: “Stavolta ti sei addentrato nelle terre di Tai Ah da solo e hai anche affrontato il clan Shen Tu. È stato troppo rischioso. Se ti fosse accaduto qualcosa, ci sarebbero state gravi ripercussioni sui nostri piani!”

“Ne sono consapevole.”

Il Ragazzo Pastore rispose con semplicità perché non voleva sollevare un polverone per questo. “Iniziamo!”

“Bene!”

Dopo aver risposto, la grande maga Xuan Yin si mise di fronte al Ragazzo Pastore. Galleggiò nell’aria e sotto i suoi piedi c’era il vortice sotto le tombe della spada e della sciabola.

…

Quella notte nelle divine lande selvagge si levò un raggio viola nel cielo. Sembrava un’enorme spada divina che fendeva i nove cieli!

Il raggio divino si manifestò per diverse ore e accese un’area di 50.000 chilometri di raggio.

Anche le persone ai confini del Divino Regno di Tai Ah, nelle regioni più remote, videro questo raggio divino. Connetteva la volta celeste e la terra come un percorso per ascendere ai nove cieli.

Solo quando sorse il sole da est che il raggio divino si indebolì lentamente per poi scomparire completamente…

Dopo che il raggio divino scomparì, si radunò un’enorme quantità di nuvole viola.

Alla fine coprirono tutte le divine lande selvagge.

Al confine del Divino Regno di Tai Ah, la gente rimase senza parole vedendo un fenomeno del genere.

Innumerevoli nuvole viola coprivano un raggio di 50.000 chilometri, oscurando il cielo e coprendo la terra, era davvero spettacolare!

“Nascita delle Nuvole Viola, è di nuovo la Nascita delle Nuvole Viola…”

In una città di confine del Divino Regno di Tai Ah, un vecchio con un abito su cui erano ricamati draghi era pieno di emozioni contrastanti.

L’abito che indossava era fatto da fili d’oro nero e raffigurava nove draghi dorati a cinque artigli.

I nove draghi dai cinque artigli combinati insieme rappresentavano il trono imperiale.

Era l’attuale sovrano del Divino Regno di Tai Ah, l’Imperatore Divino!

La Divina Città di Tai Ah era caduta e l’orda di bestie stava per inondare il regno. L’Imperatore era venuto personalmente a combattere contro l’orda di bestie. Lui e i saggi erano tutti arrivati nella città di confine.

Tuttavia, dopo che il Ragazzo Pastore aveva guidato l’orda e occupato la Divina Città di Tai Ah, non aveva continuato a spostarsi verso sud, ma era rimasto lì per molto tempo.

E oggi un raggio viola era sfrecciato su per il cielo. Nascita delle Nuvole Viola!

Il vecchio Imperatore Divino ripensò alla scena accaduta due anni fa nelle Lande Selvagge della Nuvola.

Le nuvole viola avevano oscurato le Lande Selvagge della Nuvola. Allora, i superiori del Divino Regno di Tai Ah avevano pensato che fosse nato un tesoro speciale. Avevano mandato le truppe del Drago Brillante a cercarlo. Avevano anche usato il loro tesoro nazionale, la bussola di Tai Ah. Tuttavia erano comunque tornati a mani vuote.

E ora stava succedendo di nuovo nelle divine lande selvagge. Le nascite delle due nuvole viola erano separate da due anni e questo naturalmente aveva una connessione di cui nessuno era a conoscenza!

L’Imperatore Divino spostò lo sguardo in lontananza verso le sconfinate terre delle divine lande selvagge. Sembrava che potesse vedere l’immagine eterea della Divina Città di Tai Ah…

“La nascita delle Nuvole Viola… a quanto pare aveva a che fare con la razza della desolazione. Due anni fa, quando ho visto la prima nascita delle Nuvole Viola, non mi sarei aspettato che fosse a causa loro…”

“È stato così ridicolo come ho pensato che fosse un tesoro speciale apparso nelle Lande Selvagge della Nuvola e ho anche mandato delle truppe a cercarlo. Alla fine… Ah!”

Il vecchio Imperatore Divino emise un lungo sospiro e continuò a scuotere la testa. Poteva percepire il destino incombente del Divino Regno di Tai Ah. Che questo Regno Divino durato da così tante generazione sarebbe caduto sotto di lui?

La nascita delle Nuvole Viola apparì nelle Divine Lande Selvagge. Nelle Lande Selvagge della Nuvola lontane, Yi Yun era da solo.

Le divine lande selvagge erano troppo lontane, così non aveva idea di cosa stesse accadendo lì.

Al momento stava pianificando il suo futuro.

Voleva andarsene dal Divino Regno di Tai Ah.

A nord c’erano le divine lande selvagge, ad est c’erano le lande selvagge della Nuvola. Ad ovest c’era il regno del Drago delle Nuvole e a sud c’erano i dieci paesi meridionali.

Yi Yun adesso era nelle lande selvagge della nuvola, ad est del Divino Regno di Tai Ah. Voleva andarsene il prima possibile. Poteva solo inoltrarsi nelle profondità delle lande selvagge della nuvola, perché se Shen Tu Nantian avesse usato qualche metodo per trovarlo, avrebbe potuto ucciderlo.

Le lande selvagge della nuvola potevano non essere vaste come quelle divine, ma non c’era quasi nessuno nel profondo di quell’area.

Yi Yun non sapeva cosa avrebbe incontrato se avesse continuato ad inoltrarsi nelle lande selvagge della nuvola.

E se le avesse davvero attraversate, cosa avrebbe visto dall’altra parte?

Ci sarebbero stati altri paesi umani lì? In tal caso, sarebbero stati più forti o più deboli del Divino Regno di Tai Ah?

Questa via sarebbe stata sicuramente piena di pericoli. Nemmeno Yi Yun aveva idea di quanto fossero vaste le lande selvagge della nuvola. Poteva volerci un anno, ma sarebbe stata anche un’esperienza di allenamento per lui.

Doveva aumentare rapidamente la sua forza. Aveva bisogno di potere!

Il Ragazzo Pastore aveva detto che gli esseri umani e i membri della razza della desolazione avrebbero preso strade separate. Se avesse avuto un potere assoluto, allora avrebbe potuto stabilire lui le regole. Che sarebbe importato allora che gli umani e i membri della razza della desolazione fossero in conflitto?

Proprio mentre Yi Yun stava pianificando il suo futuro, all’improvviso vide un raggio viola volare nel cielo, in lontananza. Il terreno poi cominciò ad emettere dei lievi rimbombi!

Il raggio viola sfrecciò dritto tra le nuvole. Era accecante e non si dissipò per molto tempo.

Yi Yun pensò per un momento: <em>’Cosa sta succedendo?’</em>

Dopo aver esitato lievemente, cominciò a spostarsi rapidamente verso il raggio viola.

Lungo la strada, Yi Yun controllò il suo respiro mentre continuava a rimanere in allerta.

Un fenomeno improvviso del genere poteva essere un’occasione fortuita. Poteva anche rappresentare un immenso pericolo. Ora era debole e, a giudicare da quanto sembrava potente il raggio viola, sarebbe stato troppo rischioso. In tal caso, allora se ne sarebbe dovuto andare velocemente.

Dopo aver corso per molto tempo, Yi Yun sentì una forte esplosione. In una valle di montagna distante era esploso il terreno. Yi Yun poi vide una figura umana sfrecciare dalla pila di rocce a terra.

Questa persona aveva i capelli scompigliati e la faccia sporca, i suoi abiti erano laceri e sembrava un mendicante.

Yi Yun si nascose velocemente. Mentre aguzzava la vista, vide che la persona appena apparsa era un vecchio.

Sembrava impazzito, come se fosse stato provocato. Mentre correva, imprecava, “C***o, questo posto maledetto, mi sta uccidendo! Mi sta davvero uccidendo!"

“Dopo essere rimasto intrappolato lì per così tanto tempo, finalmente sono uscito! Non è stato affatto facile ca**o!”

Mentre imprecava, si pulì il viso. Tuttavia visto che le sue mani erano annerite, finì solo per sporcarsi ancora di più la faccia. Questo lo rese solo ancora più brutto.

Tuttavia, anche così, Yi Yun poté vedere chiaramente…

Quel viso familiare e quei lineamenti facciali disgraziati…

Questo vecchio, non era Su Jie?

Il vecchio Su!

Quando Yi Yun era nel clan tribale Lian, aveva incontrato Lin Xintong e il vecchio Su.

Il vecchio Su era un taccagno avido di cibo. Non era mai sembrato una persona dalla grande moralità, ma aveva dato a Yi Yun un amuleto protettivo. Nella Porta della Stella Caduta, Yi Yun aveva usato l’amuleto per sfuggire dalle fauci del pericolo, uccidendo la specie del Corvo Dorato. Se non ce l’avesse avuto, probabilmente sarebbe morto lì.

Poi, durante la selezione delle truppe del Drago Brillante, Yi Yun aveva incontrato di nuovo il vecchio Su nel clan tribale Tao. Il vecchio Su aveva detto che avrebbe esplorato un qualche regno mistico e visto che Lin Xintong aveva detto che aveva delle questioni familiari di cui occuparsi, si erano detti addio.

Così non si erano più visti da quando si erano divisi.

Sorprendentemente, oggi aveva incontrato di nuovo Su Jie nelle Lande Selvagge della Nuvola!

Ed era evidente che questo vecchio era in condizioni miserabili.

Yi Yun si nascose dietro alcune rocce. Tuttavia, dopo che Su Jie fece un po’ di passi, percepì qualcosa e scoprì Yi Yun.

Yi Yun decise di alzarsi.

Quando il vecchio Su lo vide, rimase sbalordito.

Ora Yi Yun era molto più alto rispetto a due anni fa. Anche se il suo aspetto era cambiato lievemente, il vecchio Su lo riconobbe comunque con un’occhiata.

<em>Che mi stia sbagliando, è questo ragazzino?’</em>

Il vecchio Su aveva dedotto che doveva essere rimasto intrappolato in quel maledetto regno mistico per due anni.

Durante questo periodo di tempo, era rimasto bloccato da un sigillo viola. Aveva cercato di distruggerlo usando ogni sorta di metodo ma aveva fallito.

Questo sigillo poteva isolare qi vitale del cielo e della terra e allo stesso tempo radunava potere della desolazione.

Così c’era moltissimo potere della desolazione nel sigillo, ma pochissimo qi vitale del mondo. Per una persona come il vecchio Su, poteva evitare di mangiare per molto tempo e non avrebbe avuto bisogno di bere per sopravvivere, ma non sarebbe potuto andare avanti senza qi vitale del mondo.

Senza mangiare e senza qi vitale del mondo da assorbire, il vecchio Su era diventato una candela con una fiamma che sfarfallava sotto il vento nel corso di questo periodo.

All’inizio pensava di aver fallito miserabilmente un obiettivo facile, ma non si sarebbe mai aspettato che il sigillo sarebbe diventato un raggio viola e si sarebbe levato al cielo per poi scomparire.

Così finalmente era riuscito ad uscire dal regno mistico!

Poi, in tali circostanze, aveva visto Yi Yun.

Dopo essere rimasto intrappolato per due anni, come mai stava vedendo Yi Yun? Yi Yun doveva essere entrato da tempo nelle truppe del Drago Brillante e se ne sarebbe dovuto andare da un pezzo dalle Lande Selvagge della Nuvola, vero?

“Come mai sei qui?”

Dissero allo stesso tempo Su Jie e Yi Yun. Non si sarebbero mai aspettati di incontrarsi qui.


