---
weight: 3750
title: Capitolo 375 - I pensieri malvagi di Yi Yun
pubDate: 2024-05-25T23:46:59.523Z
tags:
    - tmw
---


“Riguardo all’alleanza…” Il responsabile rifletté prima di parlare: “Ora la famiglia in effetti sta contemplando cosa fare al riguardo e ci sono molti superiori che vorrebbero accettare la proposta di alleanza…”

Quando sentì queste parole, Yi Yun ebbe un tuffo al cuore. Stavano davvero per allearsi!

Era appena entrato nel mondo Tian Yuan e il suo livello era ancora relativamente basso qui. Avrebbe dovuto vagare per questo regno da solo? Se l’avesse fatto, forse sarebbe dovuto sfuggire all’inseguimento del clan Shen Tu!

“Vorrebbero accettare? Cosa stanno pensando quei vecchi sciocchi? Il clan Shen Tu promette niente di buono. Allearsi con loro non è come chiedere la pelliccia ad una tigre?”

Su Jie imprecò subito.

Il responsabile sorrise con amarezza: “Anziano Su, lasci che dica la mia opinione. In realtà questa questione riguarda lei…”

“Oh? Riguarda me?” Su Jie era scioccato.

“Ad essere precisi, ha a che fare con la sua discepola, la signorina Xintong…”

Lin Xintong?

Yi Yun sussultò, forse era questo il motivo per cui Lin Xintong era stata richiamata a casa prima?

E le parole del responsabile verificò le sue ipotesi.

“Anziano Su, naturalmente sa dei meridiani della signorina Xintong…”

Il responsabile gettò un’occhiata verso Yi Yun con riserbo. Non voleva discutere del problema di Lin Xintong di fronte a Yi Yun. Tuttavia Su Jie si limitò a fare un cenno, indicando che non doveva preoccuparsi di Yi Yun: “Dillo direttamente.”

“Oh… Avere meridiani Yin naturali significa morire entro i 500 anni d’età. Termina prematuramente il percorso delle arti marziali ed è una malattia incurabile.”

“Questo stato è una maledizione divina, tuttavia… Una volta che una persona riesce a sfidare la legge celeste e a ricollegare i suoi meridiani Yin naturali, andrà incontro ad un’incredibile metamorfosi. Nei tempi antichi è esistita una Grande Imperatrice impareggiabile che è riuscita a ribaltare la situazione dei suoi meridiani yin naturali e il suo livello di coltivazione è aumentato di netto, permettendole di diventare la numero uno della sua generazione. La sua forza era indescrivibile… Si diceva che fosse molto più forte del nostro grande anziano della famiglia Lin e dell’antenato Shen Tu dei nostri tempi…”

“E circa due anni fa, il clan Shen Tu ha trovato una Divina Tecnica della Desolazione antica in un regno mistico e si sospetta che abbia qualche collegamento con l’impareggiabile Grande Imperatrice…”

“Il clan Shen Tu crede che questa Divina Tecnica della Desolazione antica possa ricollegare i meridiani troncati della signorina Xintong. Così i superiori della sua famiglia l’hanno richiamata qui.”

“Tuttavia hanno ancora dei dubbi riguardo a questa tecnica. Anche se è davvero la ricetta di una Divina Tecnica della Desolazione antica, non si può confermare se sia stata lasciata da quell’impareggiabile Grande Imperatrice. E… anche se la ricetta potesse davvero curare i meridiani Yin naturali, i superiori della famiglia non credono che il clan Shen Tu possa garantire di poter raffinare questa reliquia d’osso della desolazione…”

Su Jie rimase sbalordito.

Negli ultimi anni aveva portato Lin Xintong in giro per vari luoghi, ma non era riuscito a trovare un modo per ricollegare i suoi meridiani Yin naturali.

Ora il clan Shen Tu aveva dichiarato di aver trovato la ricetta di una Divina Tecnica della Desolazione che aveva qualche rapporto con l’antica Grande Imperatrice, come poteva non sorprendere Su Jie?

Precedentemente, Lin Xintong poteva essere una discendente diretta della famiglia Lin e un talento che capitava solo ogni mille anni, ed era molto amata dalla matriarca. Tuttavia, a causa dei suoi meridiani sconnessi, la sua posizione nella famiglia non era elevata.

Vista la grande eredità del clan, era normale. Era la norma essere freddi e spietati.

I figli di grandi clan erano sempre in competizione. Visto che Lin Xintong era molto apprezzata dalla matriarca, avrebbe destato naturalmente molta gelosia. Inoltre Lin Xintong era destinata ad una vita breve, era essenzialmente un’invalida. Così non era stata felice nel suo clan e per questo era partita insieme a Su Jie.

Tuttavia… se i suoi meridiani sconnessi fossero stati ricollegati, la sua posizione sarebbe cambiata completamente. Una volta che i suoi meridiani yin si fossero trasformati, il suo futuro sarebbe stato illimitato. Questo sicuramente sarebbe stato un evento importantissimo per la storia della famiglia Lin!

“Quali sono le condizioni?”

Chiese con tono profondo Su Jie. Aveva già un bruitto presentimento al riguardo. Dato che il clan Shen Tu aveva una Divina Tecnica della Desolazione del genere, non avrebbero riconnesso i meridiani sconnessi di Lin Xintong senza chiedere nulla in cambio. Dovevano esserci certe condizioni.

E probabilmente c’era solo una condizione che avrebbe conquistato la fiducia del clan Shen Tu…

“La condizione è di fare sposare la signorina Xintong nel clan Shen Tu. Così il clan Shen Tu otterrà grandi benefici. Visto che il fisico della signorina Xintong è speciale, unirsi a lei sarà un’ottima opportunità per il suo sposo. Specialmente dopo che i meridiani della signorina Xintong verranno riuniti, l’uomo che otterrà il suo yin primordiale potrà aumentare la sua forza di uno stadio. Potrebbe perfino ottenere all’istante ispirazioni riguardo alle leggi conosciute dalla signorina Xintong…”

“Così, il clan Shen Tu avrà un altro esperto impareggiabile al livello del patriarca Shen Tu. Forse in futuro sarà ancora più potente del patriarca Shen Tu…”

“Inoltre, se la signorina Xintong si sposasse nel clan Shen Tu, diventerebbe parte della loro famiglia. Così otterrebbero due esperti formidabili.”

<em>Capisco…</em>

Pensò Yi Yun. Il piano della famiglia Shen Tu era brillante.

Ora il clan Shen Tu era vulnerabile, ma una volta che avesse formato un’alleanza con la famiglia Lin sarebbe riuscito a superare questo periodo difficile.

E in seguito avrebbe avuto un altro talento al livello del patriarca Shen Tu, insieme ad un’altra impareggiabile Grande Imperatrice. Così probabilmente sarebbero diventati la famiglia numero uno nel mondo Tian Yuan!

“Chi ha chiesto la mano della signorina Lin?”

Chiese all’improvviso Yi Yun.

Il responsabile si accigliò. Naturalmente non era contento di questa domanda. In quanto responsabile del picco principale, la sua posizione era piuttosto elevata.

Stava parlando con Su Jie, eppure un giovane discepolo in nome era intervenuto all’improvviso. Non conosceva le buone maniere?

Inoltre aveva chiamato Lin Xintong signorina Lin, poteva davvero rivolgersi a lei in modo così familiare?

Visto che c’era Su Jie, non rimproverò subito Yi Yun, ma usò un tono scontento quando rispose duramente: “Naturalmente è l’eroe numero uno del clan Shen Tu, Shen Tu Nantian. Solo lui è degno della signorina Xintong.”

Era davvero quella canaglia, Shen Tu Nantian!

Yi Yun fece un respiro profondo. I nemici erano proprio destinati ad incontrarsi di nuovo. Anche se sapeva che si sarebbe scontrato sicuramente con Shen Tu Nantian una volta entrato nel mondo Tian Yuan, non si sarebbe mai aspettato che sarebbe accaduto così velocemente. Era appena arrivato e non aveva nemmeno fatto in tempo a scaldare il terreno con i suoi passi che stava per imbattersi di nuovo con Shen Tu Nantian.

<em>’Sposare Lin Xintong, ottenere lo yin primordiale più puro, avanzare di uno stadio e ottenere le ispirazioni delle leggi di Lin Xintong. Allo stesso tempo, sposerà una Grande Imperatrice impareggiabile, diventando il capo del clan numero uno del mondo Tian Yuan…’

‘Ti capiteranno tutte queste belle cose. Se succedesse, non morirei di rabbia?’</em>

Yi Yun si incupì. Non era mai stato un uomo generoso.

Lui e Jiang Xiaorou erano stati quasi uccisi da Shen Tu Nantian. Poi era stato separato da sua sorella a causa di Shen Tu Nantian. Ora che c’era un’ostilità così grande tra di loro, come poteva rimanere a guardare mentre Shen Tu Nantian otteneva tutti questi benefici e sarebbe asceso?

“È davvero quel figlio di pu****a!” Su Jie iniziò ad imprecare. “Quel ragazzino è un lupo travestito da agnello. Non è una brava persona, come può Xintong sposarlo? Qual è stata la decisione della famiglia Lin, hanno già accettato?”

Su Jie era cupo perché non aveva affatto una buona impressione di Shen Tu Nantian.

Il responsabile disse: “Non è stato deciso… ma diversi anziani tra i superiori sono propensi ad accettare. Per quanto riguarda gli anziani che non hanno accettato, hanno bisogno di vedere il clan Shen Tu dimostrare le sue tecniche. Prima devono dimostrare di avere le capacità per curare la signorina Xintong dai suoi meridiani sconnessi.”

La risposta del responsabile rientrava nelle aspettative di Su Jie.

Un grande clan doveva seguire delle regole di famiglia irragionevoli per sopravvivere nel mondo Tian Yuan. E la prima regola era dare la priorità sopratutto agli interessi della famiglia!

Se il clan avesse potuto produrre un’impareggiabile Grande Imperatrice, allora la famiglia Lin avrebbe fatto enormi sacrifici per farlo. E l’ultima decisione degli anziani della famiglia Lin sarebbe stato un comando assoluto che nessuno avrebbe potuto sfidare!

Se il clan Shen Tu avesse potuto dimostrare di poter curare Lin Xintong dai suoi meridiani sconnessi, allora la famiglia Lin avrebbe accettato sicuramente il matrimonio. Era inutile che qualcuno obiettasse.

Nemmeno dieci Su Jie sarebbero stati sufficienti a convincerli del contrario, figuriamoci uno.

Pensando a questo, Su Jie sospirò. Anche lui era impotente.

Inavvertitamente gettò un’occhiata verso Yi Yun. Notò che l’espressione di Yi Yun era cupa, ma il suo sguardo stava scintillando, come se stesse pensando a qualcosa.

<em>’Questo povero bambino… probabilmente sta pensando a come scappare…’</em>

Su Jie provò compassione per Yi Yun. Il giovane era davvero sfortunato. Se la stava cavando bene nel Divino Regno di Tai Ah e si sarebbe goduto immense ricchezze in futuro, ma l’improvvisa orda di bestie aveva portato il paese sull’orlo della distruzione. Non era facile chiamare il clan Shen Tu per salvarli, ma quando lo avevano fatto, lui era stato imprigionato da Shen Tu Nantian ed era sfuggito a stento dagli artigli della morte.

Ora era venuto qui e sarebbe potuto rimanere nella famiglia Lin a coltivare al sicuro. Avrebbe potuto contare sulla famiglia Lin e non temere Shen Tu Nantian, dopotutto le due famiglie erano in conflitto.

Ora però la famiglia Lin stava considerando di allearsi con il clan Shen Tu!

I due clan erano stati in conflitto per così tanti anni, eppure sembrava che fossero diventati alleati negli ultimi due anni. Quando uno era sfortunato, gli si incastrava tra i denti perfino l’acqua fredda.

Il suo nemico stava per ottenere una marea di benefici con un’enorme opportunità, sarebbe avanzato di stadio e avrebbe conquistato una bellezza, un giorno forse sarebbe perfino diventato il maestro del mondo Tian Yuan.

Per quanto riguardava Yi Yun, sarebbe diventato di nuovo un fuggitivo e sarebbe dovuto sfuggire ai loro inseguimenti. Probabilmente sarebbe stata una tragedia per lui!

Su Jie sospirò. Provava proprio compassione per Yi Yun. Al momento il giovane era troppo debole e non aveva occasioni di crescere.

In tali circostanze, anche se Yi Yun avesse avuto tenacia e perseveranza, Su Jie non credeva che il giovane avrebbe avuto la possibilità di cambiare la situazione.

Nemmeno Su Jie stesso poteva cambiare nulla. La decisione dei superiori della famiglia Lin era assoluta. Era una questione che influenzava direttamente il futuro del clan Lin.

Su Jie scosse la testa e non guardò più Yi Yun. Per quanto riguardava Yi Yun, il suo sguardo si stava spostando mentre gli stava venendo in mente un pensiero sinistro.

Non voleva scappare di nuovo. Ne aveva abbastanza di vivere come un fuggitivo.

Per ora non ogni anziano della famiglia Lin aveva accettato, così aveva ancora tempo.

<em>’Shen Tu Nantian… se non ti causerò problemi, tanto vale distruggere la mia coltivazione e diventare un monaco!’</em>

Pensando a questo, a Yi Yun vennero in mente diverse idee, compreso un pensiero estremamente malvagio.

<em>E se rendessi Shen Tu Nantian un cornuto?</em>


