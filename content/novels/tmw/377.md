---
weight: 3770
title: Capitolo 377 - Cerimonia del tè della Divina Tecnica della Desolazione
pubDate: 2024-05-26T01:46:59.523Z
tags:
    - tmw
---


“Una cerimonia del tè della Divina Tecnica della Desolazione?” Su Jie sogghignò. “Perché mi mancherebbe il coraggio di partecipare?”

In realtà era solo un raduno di vecchi che avrebbero discusso della Divina Tecnica della Desolazione mentre bevevano e mangiavano. Inoltre si sarebbero anche vantati dei risultati che avevano ottenuto.

Mentre si vantavano, era anche comune che mostrassero un po’ delle loro tecniche.

Tipicamente non c’era davvero bisogno di competere visto che avrebbero rivelato solo alcune delle loro tecniche migliori per ricevere le lodi degli altri.

Su Jie conosceva bene i vecchi del mondo Tian Yuan. Una volta che avessero ricevuto complimenti, avrebbero subito detto false cortesie di come “non se lo meritavano”, “un’esagerazione” o “non è niente di che”.

In effetti queste persone erano assurdamente vane. Si sarebbero infuriate subito non appena qualcuno li avesse sminuiti. Si sarebbero rimboccati le maniche e avrebbero cercato di picchiarti.

Così, sentire queste persone estremamente arroganti e presuntuose comportarsi con falsa modestia avrebbe fatto venire la pelle d’oca al punto da farsi cadere i peli.

Tuttavia, il tema della cerimonia del tè menzionata dalla nonna mille mani non sarebbe stato scambiarsi complimenti.

Ogni partecipante avrebbe rappresentato il suo gruppo. Prima della cerimonia, entrambe le parti sarebbero state in conflitto fin dall’inizio e durante l’evento avrebbero mostrato ogni sorta di tecnica.

Precedentemente, sarebbero stati per lo più i discepoli a vantarsi delle loro tecniche in questo tipo di occasioni. Dopotutto i vecchi tenevano troppo alla loro reputazione. Se subito dopo essersi vantati, fosse apparso qualcuno ancora più capace e li avesse umiliati, sarebbe stato imbarazzante.

E non sarebbe importato se dei discepoli avessero perso.

Tuttavia chiaramente stavolta non sarebbe stata una competizione tra discepoli. Quei vecchi probabilmente si stavano preparando a sfoggiare le loro tecniche.

Dopotutto il clan Shen Tu stava cogliendo questa occasione per fare vedere la loro Divina Tecnica della Desolazione agli Anziani riluttanti ad accettare l’alleanza.

“Non essere pieno di te o potresti finire male!” La nonna mille mani sbuffò per poi andarsene stizzita.

Gli altri membri del clan Shen Tu erano tutti sicuri di loro. La generazione più vecchia guardò Su Jie, mentre quella più giovane osservava Yi Yun.

Credevano che questo ragazzino accanto a Su Jie fosse il suo discepolo.

Alla cerimonia del tè della Divina Tecnica della Desolazione, quei vecchi maestri sarebbero stati sicuramente le stelle dello spettacolo, ma anche i loro discepoli sarebbero stati impressionanti. La generazione più giovane rappresentava il futuro. Un genio che aveva un talento straordinario nella Divina Tecnica della Desolazione sarebbe stato uno un tesoro inestimabile per un grande clan.

Dopo che la nonna mille mani e gli altri se ne andarono, Su Jie portò Yi Yun nella sua residenza. Appena prima che entrassero, Su Jie girò all’improvviso la testa e disse: “Dico ragazzino. Non rimanere nella famiglia Lin. Ho un brutto presentimento. Potresti perdere la vita se continuerai a rimanere qui. Io rimarrò nella famiglia Lin per un po’ a dare un’occhiata. Se Xintong accetta e i figli di pu****a del clan Shen Tu possono davvero curarla, una volta che Xintong sarà guarita, anche io lascerò la famiglia Lin.”

Su Jie non proveniva dalla famiglia lin ed era un ospite. Era libero di andarsene e non era sotto la giurisdizione della famiglia Lin.

Se Lin Xintong avesse accettato il matrimonio e i suoi meridiani sconnessi fossero stati curati, sarebbe stato ottimo per lei.

E finché fosse stata potente, Lin Xintong sarebbe potuta essere completamente indipendente da Shen Tu Nantian.

Inoltre Lin Xintong non era una donna debole. Anche se si fosse sposata nella casata sbagliata, non sarebbe stato nulla di orribile. In futuro, una volta che fosse diventata un’impareggiabile Grande Imperatrice, sarebbe stato molto facile per lei controllare il suo destino.

Così, Su Jie pensava che anche lui e ne sarebbe dovuto andare. Se la sua discepola avesse avuto un futuro brillante, sarebbe stato sicuramente contento per lei finché fosse stata la sua scelta.

“Ragazzino, è stato il destino a decidere anche il nostro incontro. Ho alcuni vecchi amici nel mondo Tian Yuan, scriverò una lettera per te. Se la porterai con te, probabilmente ti accetteranno.”

Su Jie si sedette su una sedia e tirò fuori carta e penna.

Yi Yun guardò il vecchio. I capelli di Su Jie erano già bianchi ed era un po’ curvo.

Vedendo Su Jie di spalle a scrivere una lettera, Yi Yun all’improvviso ne fu commosso. Se non fosse stato per questo vecchio, probabilmente sarebbe morto nella Porta della Stella Caduta. E ora Su Jie lo stava mandando via e gli stava dando una lettera. Se Yi Yun non avesse avuto il Cristallo Viola, allora se ne sarebbe andato sicuramente. E questa lettera sarebbe stata proprio di grande aiuto.

Questo vecchio era stato molto gentile con lui.

“Signor Su Jie.” Disse piano Yi Yun. “Vorrei chiederle se ha qualche metodo efficace per mascherare il proprio aspetto usando uno strumento o una tecnica per impedire che persone di alto livello possano vedere il mio aspetto…”

La domanda di Yi Yun sbalordì Su Jie. Smise di scrivere e disse: “Temi di essere riconosciuto? Anche se è un bene stare attenti… non dovrebbe importare. Il mondo Tian Yuan è troppo vasto. Shen Tu Nantian non sa nemmeno che sei entrato nel mondo Tian Yuan, così la probabilità che ti trovi è minima. Al massimo puoi cambiare nome.”

“Non voglio andarmene.” Yi Yun scosse la testa. “Vorrei dare un’occhiata alla cerimonia del tè della Divina Tecnica della Desolazione che ci sarà tra due mesi.”

“Oh? Non vuoi andartene?” Su Jie ne fu scioccato. “Rimanere nella famiglia Lin è pericoloso. Anche se le famiglie Lin e Shen Tu devono ancora allearsi, chissà cosa accadrà in futuro?”

“Inoltre perché vuoi dare un’occhiata alla cerimonia di tè della Divina Tecnica della Desolazione? Oggi, anche se sono stato duro a parole con quella vecchia megera, in realtà non sono molto sicuro di me.”

Su Jie sospirò mentre scuoteva la testa. “In termini di Divina Tecnica della Desolazione, la famiglia Lin è davvero inferiore al clan Shen Tu. Inoltre stavolta il clan Shen Tu ha invitato molti Divini Maestri della Desolazione del mondo Tian Yuan per mantenere la propria posizione. Tra due mesi, il clan Shen Tu probabilmente ruberà le luci della ribalta alla cerimonia.”

“Sicuramente Shen Tu Nantian sarà presente ad un’occasione così importante. Vuoi vedere il tuo nemico al picco del suo successo?”

Su Jie guardò Yi Yun con fare perplesso. Yi Yun era un masochista? Se fosse stato al suo posto, sarebbe scappato più lontano che poteva senza voltarsi indietro.

Yi Yun disse: “È perché voglio partecipare anche io alla cerimonia del tè della Divina Tecnica della Desolazione, per questo pensavo di travestirmi. Inoltre… Signor Su Jie, può istruirmi sulla Divina Tecnica della Desolazione in questi due mesi?”

<em>Cosa?</em>

Su Jie rimase scioccato e guardò incredulo Yi Yun.

“Vuoi imparare la Divina Tecnica della Desolazione? Partecipare alla cerimonia tra due mesi? Non dirmi che vuoi affrontare la giovane generazione del clan Shen Tu?”

Su Jie era rimasto completamente senza parole. E questo solo perché chi l’aveva detto era Yi Yun, se l’avesse detto qualcun altro, avrebbe pensato che fosse un idiota.

Tuttavia Su Jie trovava comunque anormale Yi Yun. Non si poteva imparare la Divina Tecnica della Desolazione da un giorno all’altro. Yi Yun non aveva praticato le arti marziali da molto tempo, così come poteva una Divina Tecnica della Desolazione imparata all’ultimo minuto essere degna di essere dimostrata alla cerimonia del tè? Non sarebbe stato solo ridicolizzato dalla famiglia Shen Tu?

Yi Yun disse: “Sono entrato in contatto con la Divina Tecnica della Desolazione nella Divina Città di Tai Ah. Si può dire che sia nello stadio d’introduzione.”

“Quanto è durato il contatto?” Su Jie guardò Yi Yun senza parole. Yi Yun non aveva praticato le arti marziali per più di due anni. Anche se avesse iniziato ad apprendere la Divina Tecnica della Desolazione da quando si erano separati, cosa poteva fare ora? Sarebbe stato comunque sconfitto brutalmente dagli altri.

“Un po’ di mesi… Sono stato istruito dalla Granmaestra Yuehua per un po’ di tempo.” Yi Yun sapeva che Su Jie lo avrebbe sottovalutato se avesse detto che aveva studiato la Divina Tecnica della Desolazione per un po’ di mesi. Così dovette usare il nome della Granmaestra Yuehua per rassicurare un po’ Su Jie.

Tuttavia Su Jie lo guardò comunque come se fosse un pazzo: ”Ragazzino, non dirmi che hai incontrato troppe difficoltà, ti sei avvilito e stai cercando di prendermi in giro?”

“Dato che sei entrato in contatto con la Divina Tecnica della Desolazione, dovresti sapere che ci sono tre grandi passi da fare. Il primo è estrarre il potere della desolazione, il secondo è controllare il sigillo e il terzo è formare una reliquia.”

“Solo l’estrazione del potere della desolazione richiede diversi anni di duro lavoro per essere completata a stento. Se non estrai con accuratezza il potere della desolazione, sprecheresti i materiali. Non raffineresti appropriatamente nemmeno la reliquia della desolazione.”


“Poi dovresti controllare il sigillo del Potere della Desolazione. È ancora più complesso perché ci sono migliaia di tecniche di sigilli. Potere della desolazione elementale diverso richiede diversi sigilli. Se non stai attento, puoi dissipare facilmente il potere della desolazione che hai estratto con difficoltà, causando un’esplosione.”

“Ho imparato più di 3000 tecniche di sigilli! Ci vuole tempo per impararne anche una. Bisogna anche avere una buona percezione e comprenderle lentamente con il tempo.”

“Per quanto riguarda il terzo passo, la formazione della reliquia, è più facile delle prime due fasi. Ma è solo un po’ più facile. Ci sono migliaia di tecniche anche solo per formare la reliquia. Senza poter imparare più di cento tecniche, non puoi nemmeno definirti un Divino Maestro della Desolazione senza arrossire.”

Yi Yun naturalmente lo sapeva. Aveva partecipato a delle lezioni sistematiche per apprendere la Divina Tecnica della Desolazione.

Per lui estrarre il potere della desolazione era estremamente facile. Grazie al Cristallo Viola, era di gran lunga superiore a Su Jie sotto questo aspetto.

Il problema erano le tecniche dei sigilli.

Il Cristallo Viola poteva permettere a Yi Yun di controllare l’energia come desiderava, ma non poteva aumentare la sua percezione.

Apprendere i sigilli richiedeva tempo!

Anche se la percezione di Yi Yun era ottima, non poteva apprendere molte tecniche di sigillo nell’arco di due mesi. Era anche la difficoltà più grande che Yi Yun avrebbe incontrato mentre cercava di padroneggiare velocemente la Divina Tecnica della Desolazione.


