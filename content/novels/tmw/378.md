---
weight: 378
title: Capitolo 378 - Mano del Cristallo Mistico e Mille Piccoli Sigilli
pubDate: 2024-05-26T02:46:59.523Z
tags:
    - tmw
---


Quando Yi Yun era nelle Lande Selvagge della Nuvola, si era allenato insieme a Lin Xintong e dopo averla vista usare la Divina Tecnica della Desolazione, aveva pensato di poter impararla anche lui.

Era ancora della stessa idea. Con la Divina Tecnica della Desolazione, non solo poteva aiutare la sua coltivazione, ma poteva anche contare su di essa per ottenere risorse.

Yi Yun aveva il Cristallo Viola per controllare l’energia, così godeva di un vantaggio eccezionale nell’imparare la Divina Tecnica della Desolazione.

Tuttavia, negli ultimi due anni, visto che era troppo debole, era stato occupato a coltivare. Aveva imparato poco della Divina Tecnica della Desolazione e aveva dovuto sospenderne lo studio.

Ora Yi Yun non stava semplicemente pensando di mettere a soqquadro la cerimonia del tè. Voleva anche cogliere questa occasione per imparare bene la Divina Tecnica della Desolazione. Questo avrebbe aiutato molto la sua futura coltivazione.

“Signor Su Jie, mancano solo due mesi alla cerimonia. Vorrei imparare un sigillo per controllare il potere della desolazione e uno per formare reliquie da lei.”

“Vuoi impararle in due mesi? Credi di stare imparando a giocare a Pai Gow?” Su Jie batté gli occhi con un’espressione sconfitta. “Ci sono migliaia di sigilli con le mani, quale vuoi imparare?”

https://it.wikipedia.org/wiki/Pai_gow

Yi Yun disse: “Vorrei solo imparare due tecniche. Una che può controllare il potere della desolazione e un’altra per formare reliquie.”

Yi Yun capiva i suoi limiti. Anche se la sua percezione era buona, era irrealistico apprendere centinaia di sigilli. Così non aveva altre alternative che rinunciare alla sua prima scelta, così si era limitato a due tecniche!

Tuttavia, scegliendo due tecniche, c’erano diverse limitazioni.

Come aveva detto Su Jie, un Divino Maestro della Desolazione di un certo calibro avrebbe padroneggiato almeno cento tecniche all’inizio.

Come un buon cuoco, non si poteva solo essere capaci di far saltare in padella.

Diversi piatti sarebbero stati fatti in modi differenti.

Si poteva saltare in padella, friggere appena o a bagno nell’olio, l’affumicazione, la salatura e altro ancora! Bisognava scegliere il metodo più adatto per diversi ingredienti.

Lo stesso valeva per la Divina Tecnica della Desolazione. Se i sigilli di un Divino Maestro della Desolazione fossero stati troppo uniformi, avrebbe dovuto affrontare numerose restrizioni.

Ad esempio, alcune tecniche erano adatte solo a reliquie della desolazione di livello molto basso. Il metodo era semplice, consumava poca forza mentale, era veloce e aveva un buon tasso di successo. Tuttavia non sarebbe riuscita a controllare affatto un potere della desolazione formidabile e sarebbe stato inutile usarla.

Per raffinare reliquie della desolazione di alto livello, bisognava usare tecniche più avanzate. Queste tecniche erano complesse, lente e consumavano molta forza mentale. Perfino un buon Divino Maestro della Desolazione si sarebbe dovuto riposare dopo aver usato questa tecnica perché consumava troppe energie.

E sarebbe stato eccessivo usare tecniche simili per raffinare reliquie della desolazione di bassa qualità.

C’erano altre tecniche adatte a particolari energie elementali, ad esempio alcune erano adatte al fuoco e altre al ghiaccio.

Adattare la tecnica alla proprietà elementale avrebbe permesso di ottenere il doppio dei risultati con metà dello sforzo. Ci sarebbe stato anche un maggior tasso di successo.

In conclusione, se uno avesse voluto raffinare qualcosa di alto livello, avrebbe dovuto imparare complessi e difficili sigilli. Più tecniche un Divino Maestro della Desolazione aveva a disposizione, più sarebbe stato flessibile mentre raffinava una reliquia. A volte avrebbero combinato diverse tecniche per raffinare una reliquia. E sarebbe dipeso dalle preferenze del Divino Maestro della Desolazione scegliere che tecnica usare.

Se avesse scelto bene, avrebbe già vinto metà della battaglia.

Dato che Yi Yun ne aveva scelte solo due, poteva solo selezionarne una per controllare il potere della desolazione e una per formare reliquie.

Le due tecniche avrebbero avuto bisogno di un po’ di caratteristiche.

Primo, dovevano avere ampie applicazioni e non potevano limitarsi ad un solo tipo di energia elementale. Dovevano poter essere usate per ogni genere di energia elementale.

Secondo, dovevano essere applicabili al raffinamento di reliquie della desolazione di alto livello. Per Yi Yun al momento le reliquie di basso livello non erano più utili.

Infine, le due tecniche non potevano essere troppo complicate. Se non avese potuto impararle in due mesi, sarebbe stato inutile.

Yi Yun aveva una buona comprensione della Divina Tecnica della Desolazione, così prima di fare questa richiesta a Su Jie, aveva già pensato alle tecniche che voleva imparare.

“Signor Su jie, le due tecniche che vorrei imparare sono la Mano del Cristallo Mistico per controllare il potere della desolazione e i Mille Piccoli Sigilli per formare reliquie.”

Queste due tecniche soddisfavano i criteri di Yi Yun.

Non solo potevano essere usate per raffinare reliquie di alto livello, erano anche facili da imparare e dal vasto campo di applicazione.

Dato che queste tecniche avevano caratteristiche del genere, corrispontemente il tasso di successo di queste due tecniche era molto basso.

E dato che erano facili da applicare, nelle cerchie della Divina Tecnica della Desolazione, significava che non erano specializzate.

La Divina Tecnica della Desolazione si concentrava sulla specializzazione. Ogni energia elementale aveva una tecnica corrispondente. La Mano del Cristallo Mistico e i Mille Piccoli Sigilli erano tecniche comuni che potevano essere trovate facilmente per strada. Qualunque Divino Maestro della Desolazione degno di questo nome non si sarebbe disturbato ad usarle.

Perfino i giovani Divini Maestri della Desolazione che avevano un talento sbalorditivo non sarebbero ricorsi a questo approccio.

Solo alcuni Divini Maestri della Desolazione di piccoli clan o sette avrebbero raffinato a caso le reliquie della desolazione, che erano tesori, per i discepoli di queste piccole organizzazioni. In una situazione del genere, la loro Divina Tecnica della Desolazione non doveva essere niente di che, né avrebbero avuto molto talento. Così avrebbero scelto di imparare tecniche facili e di basso livello.

Nonostante la scelta di Yi Yun “mancasse di ambizione”, Su Jie la trovò una scelta saggia.

Tutti sapevano che le tecniche avanzate erano buone, e allora? Era rilevante solo se uno avesse potuto impararle. Sarebbe stato inutile se non si fosse stati capaci.

Tutti sapevano che un Grande Imperatore era potente, ma chi diceva di voler diventare un Grande Imperatore all’inizio del suo percorso di arti marziali sarebbe stato ritenuto un pazzo.

Al livello di Yi Yun, la Mano del Cristallo Mistico e i Mille Piccoli Sigilli sarebbero stati relativamente difficili per lui. Sarebbe stato un ottimo risultato se li avesse imparati.

Tuttavia… anche se Yi Yun avesse padroneggiato la Mano del Cristallo Mistico e i Mille Piccoli Sigilli, non ci sarebbero state speranze per lui di partecipare alla cerimonia.

Durante quell’evento, tutti avrebbero mostrato le loro tecniche scegliendo i metodi più complicati e difficili.

Gli altri sarebbero morti dalle risate se qualcuno avesse usato la Mano del Cristallo Mistico e i Mille Piccoli Sigilli.

“Signor Su Jie, che ne dice? Dopotutto mi ha accettato come suo discepolo in nome. Sto solo imparando due tecniche da lei…”

Su Jie roteò gli occhi. “Solo ora ti ricordi che sei il mio discepolo in nome? Vabbè. Mi fai compassione, non è nulla insegnarti due sigilli. In futuro, se lascerai la famiglia Lin e vivrai per strada, potresti usare anche questo per guadagnarti da vivere, no?”

Yi Yun rimase senza parole.

Vivere per strada? Non dovrebbe finire in modo così terribile anche nel caso sarebbe stato costretto a lasciare la famiglia Lin, vero…?

“Va bene, posso insegnartelo, ma lascia che ti avverta in anticipo. Dimenticati della cerimonia del tè della Divina Tecnica della Desolazione! Ti ci porterò per ampliarti gli orizzonti. Per quanto riguarda dimostrare le tue tecniche, non coinvolgermi. Mi importa ancora della mia reputazione e voglio ancora avere a che fare con le cerchie della Divina Tecnica della Desolazione in futuro.”

“Se dimostrassi queste due tecniche che si possono trovare per strada, i nipoti tartaruga del clan Shen Tu morirebbero tutti dalle risate. Anche se sei il mio discepolo solo in nome, sei comunque un mio discepolo. Ogni cosa che fai mi rappresenta, capisci?!”

Esortò con sincerità Su Jie. In effetti pensava che Yi Yun fosse solo entrato in contatto con la Divina Tecnica della Desolazione per un breve periodo di tempo e non sapesse quanto era difficile da praticare.

Yi Yun avrebbe capito quanto fosse arduo una volta che avesse iniziato ad imparare le due tecniche.

Per quanto riguardava la cerimonia del tè, i Divini Maestri della Desolazione e i geni si sarebbero radunati a vantarsi delle loro tecniche. Avrebbero mostrato abilità appariscenti e spettacolari.

Non sarebbe importato quale fosse la tecnica migliore, ma qual era quella più difficile!

In quel momento, Yi Yun avrebbe visto il divario tra i geni e lui. Probabilmente si sarebbe reso conto di quanto era stato immaturo.

Finché fosse stato sano di mente, non sarebbe sceso in campo per farsi dare una lezione.

Era ostile nei confronti di Shen Tu Nantian, non sarebbe stato abbastanza pazzo da fare il pagliaccio di fronte al suo nemico?

“La ringrazio signor Su.”

Yi Yun ne fu molto contento. Non c’erano dubbi riguardo alla Divina Tecnica della Desolazione di Su Jie. Così, grazie ai suoi insegnamenti, avrebbe ottenuto il doppio dei risultati con metà dello sforzo.

“Per quanto riguarda mascherarti…” Su Jie si accarezzò il mento e disse: “È troppo difficile usare travestimenti per ingannare i vecchi mostri del clan Shen Tu. Tuttavia c’è un metodo molto semplice, cioè indossare una maschera.”

“Ci sono molti materiali rari in questo mondo che può isolarti completamente dalla percezione. Perfino un Sovrano Empireo non potrà percepire nulla. E ho una maschera del genere.”

“Per quanto riguarda cambiare la tua voce, è ancora più facile. Cambia solo il tono della tua voce.”

Alcuni vecchi mostri dal livello indescrivibile potevano vedere facilmente il livello di coltivazione degli altri. Tuttavia si poteva cambiare il tono della voce. Non importava quanto fosse forte l’altro, non avrebbero potuto capire chi fosse finché avesse cambiato la sua voce.

“Ottimo.” Disse contento Yi Yun. Indossare una maschera non era niente di strano. Nel mondo di un guerriero, c’erano molte persone con abitudini diverse dagli altri.

Inoltre Shen Tu Nantian non si sarebbe mai immaginato che fosse venuto nel mondo Tian Yuan e che avrebbe partecipato alla cerimonia della Divina Tecnica della Desolazione.

“Allora signor Su Jie, senza ulteriori indugi, se ha del tempo ora, per favore mi insegni la tecnica della Mano del Cristallo Mistico e dei Mille Piccoli Sigilli!”

Visto che mancavano solo due mesi, il tempo era prezioso, così Yi Yun naturalmente doveva cogliere ogni opportunità.

Su Jie si pizzicò la barba come se fosse irritato: “Va bene. Ti insegnerò queste due tecniche. Il mio tempo è prezioso!”


