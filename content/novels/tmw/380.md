---
weight: 380
title: Capitolo 380 - Un piccolo assaggio di una tecnica
pubDate: 2024-05-26T04:46:59.524Z
tags:
    - tmw
---


Visto che Su Jie era rallentato apposta di dieci volte, Yi Yun aveva visto tutto chiaramente usando il Cristallo Viola. Inoltre aveva sempre avuto una buona memoria, così era riuscito a memorizzare circa il 70-80% i Mille Piccoli Sigilli e la Mano del Cristallo Mistico.

Tuttavia memorizzare era un conto, imitarle completamente era un altro. Non significava che avrebbe potuto emularle.

Così Yi yun rispose con fare prudente: “Mi è rimasta qualche idea. Probabilmente posso imitarne il 30-40%.”

“30-40%? Ragazzino, sei proprio sicuro di te.” Il tono di Su Jie non sembrava serio ed era di derisione. Anche se la Mano del Cristallo Mistico e i Mille Piccoli Sigilli erano considerati tecniche di basso livello, non erano facili da imparare.

Tipicamente i novellini avrebbero capito vagamente delle mosse superficiali dopo averle viste una volta. Seguire e poterle emulare lievemente sarebbe stato già molto buono.

Ad un certo livello, un apprendista della Divina Tecnica della Desolazione con 2-3 anni di esperienza sarebbe potuto essere considerato un genio se avesse potuto imitare più del 20% dei movimenti dopo averli visti una volta.

Naturalmente questo 20% si riferiva ai Mille Piccoli Sigilli e alla Mano del Cristallo Mistico.

Per quanto riguardava farli correttamente, finirli bene e padroneggiarli, naturalmente c’era un certo divario tra questi tre risultati.

Non era facile per un novellino fare tutto questo.

Yi Yun guardò il sorriso provocatorio di Su Jie. Rimase senza parole. Era incredulo ad avere un maestro del genere. Gli altri avrebbero avuto le maniere di un esperto ad ogni mossa. Sarebbero stati severi mentre insegnavano o pazienti e comprensivi. Dopotutto desideravano che i loro discepoli avessero successo.

Tuttavia questo vecchio non era mai stato serio e rideva come un pagliaccio per tutto il tempo. Dopo averlo istruito e avergli fatto domande, sembrava perfino che lo prendesse in giro.

Yi Yun non si disturbò a dire altro mentre prendeva il disco di una formazione dal suo anello interspaziale. Proprio mentre si stava preparando ad allenarsi con un osso della desolazione di alto livello, Su Jie ne tirò fuori uno normale e lo lanciò a Yi Yun.

“Uso questo?” Yi Yun si accigliò.

“Naturalmente, non credi che sia sufficiente? Devi porre delle buone fondamenta mentre pratichi la Divina Tecnica della Desolazione. Devi imparar a camminare prima di capire come correre. Non hai imparato la Divina Tecnica della Desolazione da così tanto tempo. Prima usa un normale osso della desolazione per un anno o due. Raffina più di 10.000 reliquie prima di iniziare a parlare d’altro.”

“Non sottovalutare la bassa qualità del potere della desolazione in ossa normali. Le loro leggi sono comunque le stesse. E l’energia di un normale osso della desolazione è molto più facile da controllare. Ti permetterà di capire meglio una legge della traiettoria perfetta.”

La Divina Tecnica della Desolazione si concentrava sulle basi. Così si iniziava a praticarla usando le ossa della desolazione più semplice. Su Jie stesso all’inizio del suo percorso aveva dovuto raffinare più di 10.000 reliquie della desolazione ordinarie.

Yi Yun non ribatté. Naturalmente Su Jie aveva le sue idee visto che era il suo maestro. Era come la storia che aveva sentito nella sua vita precedente riguardo Leonardo da Vinci. Le leggende dicevano che Leonardo da Vinci quando aveva imparato come disegnare, il suo maestro gli aveva fatto disegnare ripetutamente uova di gallina. Probabilmente era una situazione simile.

Yi Yun raccolse l’osso della desolazione ordinario e, con il Cristallo Viola, poteva sentire chiaramente ogni flusso d’energia che proveniva dal suo interno.

Accanto, anche l’uomo di mezz’età di cognome Sun e la sua discepola stavano guardando Yi Yun.

L’uomo di mezz’età di cognome Sun guardò Yi Yun e ammirò la sua espressione concentrata. Annuì lentamente e disse: “Anziano Su, il suo discepolo non è distratto e il suo respiro è composto. È un buon talento. Da quanto tempo ha imparato la Divina Tecnica della Desolazione?”

Su Jie disse: “L’ha imparata solo da pochi mesi. L’ho accettato solo di recente. Precedentemente ha imparato la Divina Tecnica della Desolazione da qualcun altro. Se l’avessi istruito fin dall’inizio, sarebbe ad un livello di gran lunga migliore.”

Disse con sicurezza Su Jie. Anche se aveva definito i vecchi della cerimonia del tè come ipocriti e vani, sempre a vantarsi, Su Jie in effetti si era dimenticato che era uno di loro.

“Ahah, l’Anziano Su ha ragione. Con i suoi insegnamenti, sarebbe ad un livello ancora superiore! L’Anziano Su ha la capacità di trasformare il marcio in qualcosa di raro ed etereo.” L’uomo di mezz’età di cognome Sun rise.

Su Jie accettò in silenzio la lode. Prese una tazza di tè con noncuranza. Mentre beveva il tè, guardò Yi Yun mentre usava la sua Divina Tecnica della Desolazione.

Yi Yun fece un respiro profondo e, tenendo in mano l’osso della desolazione, infuse la sua energia spirituale nel Cristallo Viola. Una sensazione familiare avvolse la sua mente.

All’istante, nella visuale del Cristallo Viola, Yi Yun vide ogni filo e briciolo di energia nell’osso della desolazione nella sua mano.

Finché l’avesse voluto, avrebbe potuto tirare via tutta l’energia come se stesse raccogliendo seta.

Yi Yun cominciò a formare sigilli con le mani. Per lui, usare i sigilli per estrarre energia era inutile. Era solo una forma di occultamento per lui.

Ciò che stava usando Yi Yun era uno dei sigilli che la Granmaestra Yuehua gli aveva insegnato in passato. Era un metodo usato da novellini.

“Il sigillo della Luna Celeste. La sua tecnica è stabile e non va di fretta. È proprio ben fatta.” Valutò l’uomo di cognome Sun.

Su Jie allontanò lievemente la tazza di tè dalla bocca. Non si sarebbe mai aspettato che questo ragazzino fosse capace. Se aveva appreso la Divina Tecnica della Desolazione solo da pochi mesi, allora significava che aveva proprio un buon talento.

In quel momento Su Jie e l’uomo di mezz’età non potevano vedere i raggi viola emessi dall’osso della desolazione nella mano di Yi Yun. Numerosi punti luminosi volarono dall’osso della desolazione e vorticarono attorno al giovane come folletti.

Solo Yi Yun poteva vedere come il Cristallo Viola stava risucchiando energia. Sembrava che una legge misteriosa limitasse la visuale degli altri.

Su Jie e l’uomo di cognome Sun potevano solo percepire come l’energia veniva estratta con regolarità. Il processo fu completato scorrevolmente.

Non si poteva capire quanto fosse formidabile Yi Yun usando solo un osso della desolazione di basso livello, ma anche così, le traiettorie di energia perfette sorpresero l’uomo di mezz’età: “Anziano Su, per quanti mesi aveva detto che ha imparato la Divina Tecnica della Desolazione?”

“Uh…” Su Jie iniziò a tirarsi la barba per abitudine. Non si sarebbe mai aspettato che Yi Yun avrebbe usato la tecnica in maniera così profonda. <em>Che questo ragazzino mi abbia ingannato?</em>

Aveva difficoltà a credere che Yi Yun fosse riuscito a raggiungere questo livello solo dopo due mesi. Se fosse stato così, il suo talento sarebbe stato quasi al livello di Lin Xintong.

Lin Xintong era un genio. Alla sua età, non era facile per lui trovare una discepola così talentuosa. Aveva perfino intenzione di farle ereditare tutte le sue tecniche.

Sarebbe stato ammissibile trovare un talento quasi al livello di Lin Xintong, ma Yi Yun era un ragazzino che aveva incontrato per caso nelle Lande Selvagge della Nuvola. Allora non sembrava molto speciale. Così come Su Jie non rimanere scioccato vedendo che il talento di Yi Yun era paragonabile a quello di Lin Xintong?

“Il ragazzino ha detto di aver appreso la tecnica per un po’ di mesi da solo. Non so se è vero o no. Ora sembra capace ed è circa a metà del livello a cui ero quando ho iniziato ad imparare la Divina Tecnica della Desolazione.”

Su Jie grugnì. L’uomo di mezz’età sorrise senza dire una parola.

In quel momento, dopo che Yi Yun aveva estratto il potere della desolazione, iniziò ad usare la Mano del Cristallo Mistico. Stava ripensando ai movimenti usati di Su Jie. Si stava ricordando di flusso di ogni filo di energia.

“Mano del Cristallo Mistico… Primo sigillo…” Yi Yun iniziò a muovere le dita e a formare i sigilli.

Creò il primo sigillo.

Solo imitare il movimento era facile. Visto che i guerrieri avevano una memoria eidetica, potevano imitare un movimento dopo averlo visto solo una volta. L’aspetto più difficile era guidare il potere della desolazione per condensare il sigillo voluto.

Tuttavia nemmeno guidare il potere della desolazione era difficile per Yi Yun visto che aveva il Cristallo Viola.

Così, sotto la guida di Yi Yun, il potere della desolazione si condensò nel primo sigillo runico. Era come una piccola farfalla viola che svolazzava nell’aria.

Dopo fu il turno del secondo sigillo…

Yi Yun imitò ciò che aveva visto e creò un altro sigillo runico. Danzava nell’aria. Tutto questo fu completato con fare rilassato.

Su Jie non reagì vedendo il secondo sigillo, ma quando vide che era ugualmente perfetto, rimase un po’ stordito.

Il terzo e il quarto sigillo si formarono uno dopo l’altro e volarono nell’aria.

Lentamente, Su Jie rimase a bocca aperta. <em>Com’è possibile?</em>

Yi Yun non solo era riuscito a formare i sigilli, ma li aveva fatti molto bene. Non sembrava di fretta, né confuso, completava il sigillo con accuratezza. Tutto era fatto con ordine.

Su Jie iniziò ad avere difficoltà a credere che sigilli runici del genere provenissero da un novellino.


