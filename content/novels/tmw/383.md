---
weight: 3830
title: Capitolo 383 - I Desideri di Lin Xintong
pubDate: 2024-05-26T07:46:59.524Z
tags:
    - tmw
---


“Anziano Su, da quanto tempo.” Disse sorridendo la donna con l’abito da palazzo.

Ovviamente Su Jie sapeva perché questi due vecchi erano qui. Era per spiarlo.

Su Jie rispose succintamente senza dire altro.

E in quel momento Su Jie sentì all’improvviso dei suoni. Si girò e vide un gruppo di ragazze avvicinarsi da lontano. La maggior parte di loro era giovane e tra di loro c’era un’anziana dai capelli argentati che indossava un abito di seta.

La vecchia teneva un bastone con la testa di un drago e i suoi capelli erano raccolti da un fermaglio di giada dorato. Anche se il suo viso era pieno di rughe, aveva comunque un colore rosa salutare.

La donna con l’abito da palazzo e il sesto prozio di Lin Xintong avanzarono immediatamente. Yi Yun naturalmente capì che questa signora dai capelli argentati era la matriarca.

A parte alcuni grandi Anziani, la matriarca era una delle figure più influenti nella famiglia Lin. Aveva un’autorità maggiore riguardo agli affari interni del clan.

Tuttavia, anche se aveva una posizione elevata, non emanava la minima pressione. A Yi Yun sembrava che questa matriarca di fronte a lui fosse una normale vecchia amichevole di una casata ricca.

“Xintong, il tuo isolamento è durato così a lungo…”

La matriarca guardò con affettò Lin Xintong, che sorrise dolcemente e disse: “All’inizio avevo intenzione di porgerle i miei rispetti oggi, ma non mi sarei mai aspettata che sarebbe venuta  qui personalmente.”

Lin Xintong era molto rispettosa e amorevole con la matriarca.

Era l’Anziana che l’aveva amata di più da sempre. Quando Lin Xintong era stata trattata con freddezza in famiglia, la matriarca si era sempre presa cura di lei.

Se la matriarca avesse avuto qualche desiderio, Lin Xintong avrebbe fatto del suo meglio per esaudirlo.

Vedendo che la matriarca della famiglia Lin era arrivata, Su Jie all’improvviso provò imbarazzo. All’inizio aveva intenzione di parlare in privato con Lin Xintong, per chiederle come la pensava. Tuttavia, prima ancora di poter entrare nel cortile della capanna di bambù della sua discepola, ogni sorta di figure importanti erano venute una dopo l’altra. Era venuta perfino la matriarca.

Anche se Su Jie era il maestro di Lin Xintong, era comunque un estraneo quando si trattava di affari di famiglia. Specialmente con la matriarca presente, c’erano parole che non poteva dire perché sarebbero state sconvenienti.

La matriarca immaginò cosa stesse pensando Su Jie e prese l’iniziativa per dire: “Xintong, oggi con il tuo maestro presente, dì ciò che vuoi dire. La questione è stata trascinata per due anni. I vecchi nella cerchia degli Anziani hanno litigato per tutto questo tempo. Anche il clan Shen Tu è diventato sempre più irritante, forse… è il momento di fare una decisione.”

Una volta che la matriarca Lin disse queste parole, la prozia e il prozio di Lin Xintong drizzarono subito le orecchie. Sapevano che una matriarca che annuiva lievemente sarebbe stato molto più efficace di un milione di parole.

L’atteggiamento di questa vecchia era molto importante!

In quel momento non era appropriato per Su Jie parlare, così poté solo guardare Lin Xintong, lasciando la decisione a lei.

Su Jie fu colto da un dilemma. Voleva che Lin Xintong rifiutasse la proposta. Aveva corso in giro per anni per i suoi meridiani Yin naturali, leggendo ogni sorta di antico manoscritto, ma non aveva mai trovato un metodo per curarli. Ora il clan Shen Tu, una famiglia che non gli era mai piaciuta, aveva annunciato di aver trovato un metodo per farlo. Emotivamente, era un po’ inaccettabile.

Tuttavia… Temeva anche che se Lin Xintong avesse rifiutato la proposta e, lui non avesse potuto salvarla, sarebbe morta giovane. Naturalmente Su Jie non avrebbe voluto vederla finire così.

Lin Xintong arricciò le labbra e divenne silenziosa.

Tutti la guardarono. Anche Yi Yun osservò la sua espressione, cercando di capire cosa stava pensando.

“Entriamo nel cortile prima.” Disse con noncuranza Lin Xintong mentre portava la matriarca, Su Jie e gli altri nel piccolo cortile della capanna di bambù.

Lin Xintong preparò una teiera di tè e disse: “Da una certa età ho capito cosa sono i miei meridiani sconnessi e che ero destinata a morire giovane. Grazie all’apprezzamento della matriarca, sono riuscita ad usare i migliori elisir, reliquie in famiglia mentre allenavo le arti marziali. Allora ci sono stati due cugini più grandi scontenti di questo. Hanno detto che ero destinata a morire, eppure sprecavo le risorse della famiglia. Se avessero ricevuto loro quegli oggetti, avrebbero ottenuto enormi risultati. Gli zii paterni e materni mi hanno sempre guardato in modo strano, dicendo che ero sfortunata e che sono stata maledetta…”

Fino a questo punto, il tono di Lin Xintong era calmo. Tuttavia Yi Yun e Su Jie trovarono una punta di tristezza nel suo tono. Chiunque poteva immaginare che sorta di dolore avesse provato una giovane ad un’età così delicata dopo essere stata derisa in quel modo quando la matriarca non era presente.

Yi Yun intuì che i momenti tristi di Lin Xintong sicuramente non si erano limitati a questo.

Quando aveva incontrato per la prima volta Lin Xintong, aveva pensato solo che fosse un talento apprezzato dal cielo. Era come un fiore di loto in cima ad un’alta montagna, imperturbato dagli affari mondani. Chi avrebbe mai pensato che avesse avuto un’infanzia del genere?

“È stato difficile per te bambina.” La matriarca sospirò mentre toccava con affetto il viso di Lin Xintong.

Lin Xintong tenne con gentilezza la mano rugosa della matriarca e continuò: “Quando ero giovane, ogni volta che provavo dolore, la matriarca mi avrebbe detto ogni volta che i miei meridiani sconnessi avevano una cura. Ha anche detto che se avessi ricollegato i miei meridiani, sarei diventata la più forte Grande Imperatrice del mondo Tian Yuan.”

“Da allora ho giurato che avrei riconnesso sicuramente i miei meridiani.”

“Non ero disposta ad accettare le macchinazioni del fato. Non ero disposta a lasciare che mi guardassero così o che aspettassero con impazienza la mia morte.”

“Questo pensiero ha iniziato a fare radice, germogliando e crescendo fin da quando ero molto giovane. Lentamente è diventato il mio più grande pensiero e motivazione della mia vita.”

Yi Yun ripensò alle parole che aveva detto Lin Xintong nella valle della desolazione dell’uomo nelle Lande Selvagge della Nuvola.

Allora, l’aveva trovata solo pura e determinata. Stava affrontando ogni difficoltà nonostante la sua situazione, ma non aveva capito perché Lin Xintong si comportasse così.

In quel momento la prozia di Lin Xintong non poté trattenersi dal dire: “Xintong, dato che ci hai pensato, perché sei indecisa? Ora hai un’occasione di fronte a te. Finché annuirai, non esaudiresti il tuo più grande desiderio? Diventerai una Grande Imperatrice impareggiabile e vivrai per generazioni, destando l’invidia di innumerevoli persone!”

“Quando eri giovane, in effetti non ti ho dato abbastanza attenzione, ma… la famiglia ha così tanti figli. Quale Anziano si preoccuperebbe dei sentimenti di ogni bambino? Ti ho trattato con freddezza quando eri giovane, ma ora ti ho fatto visita ripetutamente e ho cercato di persuaderti. So che non apprezzi una persona snob come me. In effetti il tuo cuore è pieno di sdegno e disprezzo, ma non lo dici.”

“Tuttavia ciò che dico è ragionevole. Xintong, non menzionerò la nostra famiglia. So che non ti piace sentirlo. Allora lascia che ti chieda, la vita o l’innocenza, qual è la cosa più importante?”

Questa donna in effetti aveva buone intenzioni ed era sincera. Yi Yun doveva ammettere che era stata diretta nonostante la sua posizione.

La vita o l’innocenza, qual era la cosa più importante?

Probabilmente il 99% delle ragazze avrebbe scelto la prima.

Lin Xintong annuì: “Prozia, hai ragione. Ho già capito tutti questi ragionamenti quando sono tornata a casa due anni fa e ho ricevuto la notizia.”

“Tuttavia… non voglio. Non è perché non mi piace il clan Shen Tu e non ha niente a che fare con il discutibile carattere di Shen Tu Nantian. Ma… non voglio usare il mio corpo per ottenere un percorso delle arti marziali creato da qualcun altro.”

“Gli obiettivi che ho stabilito quando ero giovane non includevano solo ricollegare i miei meridiani sconnessi, ma anche perseguire il picco delle arti marziali.”

“Per i coltivatori, la via delle arti marziali è incisa nel cuore. Praticare le arti marziali è come andare contro le leggi della natura. È sempre stato pieno di difficoltà!”

“Ricollegare meridiani sconnessi naturali può essere difficile, ma può essere più difficile che superare un Grande Imperatore impareggiabile? Tuttavia fino ad ora non c’è stata una persona che abbia superato quello stadio.”

“Allenare le arti marziali è pericoloso, bisogna aprire una nuova strada per un picco pericoloso senza sentieri. Se vendessi le mie convinzioni e il mio corpo per scambiarli per un sentiero, allora anche se diventassi una Grande Imperatrice che importerebbe? Nel mio cuore ci sarebbe il seme del fallimento. Non potrei più recuperare le mie convinzioni dopo averle vendute. Allora probabilmente non avanzerei più di stadio dopo essere diventata una Grande Imperatrice. Probabilmente non raggiungere lo stadio della Grande Imperatrice impareggiabile del passato.”

“Non è ciò che voglio. La mia vita è appena iniziata. Anche se la durata della mia vita può sembrarle molto breve, per un comune mortale è già estremamente lunga. Dato che sono determinata a lottare per il mio destino, allora la mia lotta è appena iniziata. Ho ancora quasi 500 anni da sfruttare. Perché mi arrenderei ora?”

Tutti diventarono silenziosi.

Yi Yun inspirò profondamente. Le parole di Lin Xintong l’avevano davvero scioccato. Non aveva mai visto una determinazione del genere.

Le sopracciglia della matriarca fremettero e poi sospirò: “Xintong, sei ancora così testarda. Tuttavia a volte alcuni percorsi non possono essere aperti solo con la fiducia.”

La matriarca aveva fatto molte esperienze, era rispettosa nei confronti di questo mondo.

Quando le persone erano giovani, spesso sarebbero state arroganti e frivole. Avrebbero desiderato sfidare il mondo, credendo di poter sfidare il fato. Credevano di poter fare qualsiasi cosa se avessero avuto abbastanza perseveranza e talento.

Tuttavia, in confronto ai giovani, le persone più vecchie tendevano a soccombere alla realtà. Alla fine la matriarca non credeva ancora che, abbandonando l’opportunità data dal clan Shen Tu, Lin Xintong sarebbe riuscita a sfidare il fato fatale che la attendeva.

Spesso la realtà era molto più crudele dell’ideale.

A parte Su Jie, Yi Yun capì che la matriarca era molto preoccupata per Lin Xintong. Non desiderava che sua nipote morisse prima di lei.

Così… era già propensa ad accettare l’offerta del clan Shen Tu.

Yi Yun disse all’improvviso: “Credete tutti che il clan Shen Tu possa curare sicuramente la signorina Lin?”


