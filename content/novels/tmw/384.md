---
weight: 3840
title: Capitolo 384 - Un mero conoscente non dovrebbe cercare di seminare discordia tra due amici
pubDate: 2024-05-26T08:46:59.524Z
tags:
    - tmw
---


Il commento di Yi Yun fu molto improvviso. All’istante tutti nel cortile lo guardarono.

In quel momento Yi Yun era dietro Su Jie. Sembrava proprio un raccoglitore di medicine di poco conto. Nessuno lo aveva notato prima a parte la prozia di Lin Xintong prima. Gli aveva parlato solo perché Yi Yun conosceva Lin Xintong.

Se Lin Xintong non avesse salutato Yi Yun, anche la prozia l’avrebbe ignorato.

“Chi sei tu? Non conosci le buone maniere?! Come avresti il diritto di parlare qui?”

Era una questione della famiglia Lin. Perfino Su Jie non aveva molto diritto di parlare perché era un estraneo. Fin dall’inizio, aveva per lo più ascoltato.

Se Su Jie avesse voluto davvero fare un commento, la famiglia Lin lo avrebbe ascoltato. Tuttavia come poteva un seguace di Su Jie che sembrava un tirapiedi avere il diritto di intervenire mentre i superiori della famiglia Lin stavano parlando?

Figuriamoci nella famiglia Lin, perfino in una grande casata di mortali un servo sarebbe stato schiaffeggiato in bocca se avesse interrotto all’improvviso il suo padrone!

A causa di Su Jie, la prozia non poteva fare nulla a Yi Yun. Dopotutto si era abbassata a persuadere Lin Xintong oggi e bruciava di rabbia. Se Yi Yun fosse stato un membro della famiglia Lin, l’avrebbe portato via e l’avrebbe fatto punire secondo le regole della famiglia.

Prima che Su Jie parlasse, Yi Yun disse direttamente: “Sono Yun Yantian, il discepolo in nome dell’Anziano Su.”


Yi Yun si inventò con noncuranza un nome. Aveva usato il suo nome originale, Yun, come suo cognome. “Yan” era un omofono e significava occultamento. Yun Yangtian letteralmente significava nuvole (Yun) che nascondevano (Yan) il cielo (Tian). Esprimevano anche indirettamente l’obiettivo di Yi Yun nelle arti marziali.

Allo stesso tempo, anche il nome Shen Tu Nantian conteneva “Tian”, così le nuvole (Yun) che nascondevano (Yan) il cielo (Tian) significava anche Yi Yun nascosto da Shen Tu Nantian. Era un piccolo gioco di parole.

“Un discepolo in nome?” Quando la donna con l’abito da palazzo sentì queste parole, mostrò un’espressione cupa. La posizione di discepolo in nome era così inferiore, eppure osava rivolgersi a lei?

Stava quasi per infuriarsi quando Lin Xintong si alzò e disse: “Prozia, è il mio amico.”

La donna voleva dire qualcosa, ma le parole le si strozzarono in gola momentaneamente: “Amico?”

Questa parola la mise a disagio. Che tipo di posizione aveva la famiglia Lin? Lin Xintong era anche la figura più importante della giovane generazione del clan. Poteva diventare una Grande Imperatrice impareggiabile in futuro, eppure era amica di una persona del genere?

Se fosse stata sua nipote, l’avrebbe rimproverata. Tuttavia non osò farlo con Lin Xintong. Poté solo mitigare la sua espressione e dire con pazienza: “Xintong, è tua prerogativa farti amici, ma devi capire anche che sorta di persona ti trovi davanti. Hai origini dignitose e in futuro otterrai risultati illimitati.
Devi fare amicizia con persone come Shen Tu Nantian, che provengono da grandi clan. Ci sono giovani che compieranno grandi imprese in futuro. È meglio invece che non frequenti cani e gentaglia, altrimenti perderesti la dignità e verresti ridicolizzata dagli altri. Cosa ne dici Xintong?”

La donna aveva provato ad essere tollerante, ma le sue parole erano piene di accondiscenza. Aveva anche definito Yi Yun un cane o gentaglia, e questo fece arrabbiare Lin Xintong.

La giovane si accigliò e disse con freddezza: “Prozia, è il mio amico. Lei invece può essere considerata solo una mia Anziana. Ha vissuto per molto tempo e ha fatto numerose esperienze. Sa anche lei che un mero conoscente non dovrebbe cercare di seminare discordia tra due amici.”

Le parole di Lin Xintong non includevano insulti, ma fecero impallidire immediatamente la donna!

Un mero conoscente non dovrebbe cercare di seminare discordia tra due amici!

La donna con l’abito da palazzo era la prozia di Lin Xintong, ma chi era Yi Yun per Lin Xintong?

Era solo un amico e non si sapeva quanto fosse vicino a lei.

Tuttavia Lin Xintong aveva davvero detto “un mero conoscente non dovrebbe cercare di seminare discordia tra due amici”!

Questo significava che per Lin Xintong, la prozia era una mera conoscente. Era superflua. Mentre questo cane, Yi Yun, era più importante per lei rispetto alla sua prozia!

Lin Xintong aveva anche detto che la donna “poteva essere considerata solo” una sua Anziana.

Questo significava che a parte il fatto che provenivano dallo stesso clan e che appartenevano a generazioni diverse, come prozia non era nulla per Lin Xintong.

“Tu…” La voce della donna tremò lievemente. Era stata insultata in questo modo di fronte a così tante persone, inclusa la matriarca e le giovani che aveva portato, aveva perso la faccia!

Tuttavia non poteva rispondere. Quando Lin Xintong era giovane e aveva subìto ogni sorta di maltrattamento dalla sua famiglia, non aveva mai giocato un ruolo positivo. Al contrario, aveva assunto un atteggiamento subdolo.

Aveva cercato di migliorare il rapporto che c’era tra di loro da solo due anni, da quando avevano saputo di come Lin Xintong sarebbe potuta diventare una Grande Imperatrice e una figura trascendente del clan Shen Tu e del clan Lin in futuro. Ma che utilità avrebbe avuto?

Lin Xintong era stata cortese con la sua prozia perché era rispettosa nei confronti dei membri della generazione più vecchia. Se però si fosse parlato dei suoi amici o del suo maestro, la situazione sarebbe cambiata completamente.

“Xintong, come puoi essere così sfrontata?!” Rimproverò la matriarca, aiutando la donna con l’abito da palazzo ad alleviare l’umiliazione.

La prozia aveva perso la faccia e gettò un’occhiata arrabbiata verso Yi Yun: “Matriarca, questo ragazzino è giovane e ha una posizione inferiore. Non sa nulla, eppure sta interferendo in una questione tra il clan Shen Tu e la famiglia Lin che può essere decisa solo da Grandi Imperatori. Non capisce proprio qual è la sua posizione!”

Sarebbero stati i superiori a decidere degli affari importanti, così il fatto che un membro della giovane generazione si unisse alla discussione naturalmente dava la sensazione che Yi Yun non seguisse le regole e che fosse immaturo e ridicolo.

Yi Yun disse con calma: “Stavo solo parlando di una possibilità. Il clan Shen Tu potrebbe non essere capace di curare la signorina Lin.”


“Ridicolo. Credi che un grande clan possa giocare così? Se non avesse la minima sicurezza di farlo, non si renderebbe ridicolo di fronte a tutti gli altri?”

“Inoltre la nostra famiglia lo verificherà. Credi che gli Anziani della nostra famiglia Lin non ci abbiano pensato? Che la loro saggezza sia inferiore alla tua?”

“Conosci la Divina Tecnica della Desolazione? Conosci l’antica ricetta? Sei solo il discepolo in nome di Su Jie!”

“I ragazzini sono proprio ignoranti e dicono cose ridicole!”

Rimproverò la donna con tono sarcastico. Yi Yun rimase in silenzio, dando l’impressione che fosse rimasto sbigottito.

Questo finalmente fece sentire un senso di sollievo alla prozia. Tuttavia la posizione di Yi Yun dopotutto era inferiore. Uno scambio di parole del genere aveva proprio abbassato il suo prestigio e non ne valeva la pena.

Per lei era come essere stata morsa da un insetto. Così che importava se avesse schiacciato l’insetto? Era stata comunque morsa.

“Matriarca.” La donna temeva che la matriarca avrebbe esitato, così si girò verso di lei e disse: “La Divina Tecnica della Desolazione del clan Shen Tu ha un’eredità straordinaria e non c’è bisogno di dubitarla. In effetti è ad un livello superiore rispetto alla nostra famiglia Lin. Se ci alleeremo con il clan Shen Tu, allora quando Lin Xintong prenderà un ruolo di comando, probabilmente anche la nostra eredità della Divina Tecnica della Desolazione aumenterà di un livello.”

“La cerimonia del tè organizzata dal clan Shen Tu si svolgerà tra due mesi. Allora il clan Shen Tu dovrebbe poter dimostrare di essere capace di curare i meridiani sconnessi di Xintong!”

Mentre parlava, la donna gettò un’occhiata di derisione verso Su Jie: “Anziano Su, dev’essere già pronto per la cerimonia del tè della Divina Tecnica della Desolazione, vero?”

La donna sapeva che Su Jie sarebbe stato sconfitto sicuramente. Anche se la sua Divina Tecnica della Desolazione era di alto livello, non sarebbe riuscito a resistere contro i guru del clan Shen Tu. Non importava quanto fosse forte Su Jie, probabilmente avrebbe perso.

Questa donna non era in buoni rapporti con Su Jie, così vederlo soffrire la riempiva di gioia. Inoltre, se il clan Shen Tu avesse dimostrato la sua forza, allora avrebbe sostenuto la sua posizione. Alla fine questo matrimonio avrebbe solo portato benefici alla famiglia Lin.

“Non deve preoccuparsi dei miei preparativi. Perché? Sembra che aspetti con impazienza che la famiglia Lin venga sconfitta?”

Dato che non aveva una buona impressione di lei ed era stato provocato, Su Jie naturalmente avrebbe reagito. Contrattaccò subito verbalmente.

“Anziano Su, non deve fare questi sottintesi. Naturalmente desidero che la famiglia sia al centro dell’attenzione, ma non sognerei ciecamente. Vincerete solo perché desidero che vinciate?”

Vedendo che la donna stava per litigare con Su Jie, la matriarca si incupì e la rimproverò: “Silenzio! Abbia un po’ di decenza!”

Su Jie era l’ospite della famiglia Lin, così naturalmente doveva essere trattato con rispetto, altrimenti se ne sarebbe andato. La matriarca naturalmente avrebbe rimproverato la donna con l’abito da palazzo se avesse litigato con lui.

La donna si zittì. Aveva detto quelle parole per capriccio.

La matriarca si appoggiò al suo bastone con la testa di drago e si alzò: “Anziano Su, l’intenzione originale della cerimonia è per lasciare che il clan Shen Tu mostri la sua Divina Tecnica della desolazione. Tuttavia si sono preparati bene in anticipo e noi non abbiamo avuto molto tempo e il livello della nostra eredità è relativamente inferiore, potremmo venire sconfitti.”

“Detto questo, la nostra famiglia Lin non dovrebbe perdere troppo facilmente. Spero che potrò contare sull’Anziano Su! Deve difendere la reputazione della famiglia Lin.”

Il tono della matriarca era sincero mentre Su Jie annuiva: “Farò del mio meglio. Non si preoccupi matriarca!”

“Va bene.” La matriarca annuì e si girò verso Lin Xintong: “Xintong, non ti costringerò a scegliere. Dovresti seguire la tua via. Hai comunque una vita lunga davanti.”

“Ho vissuto così a lungo e ho fatto fin troppe esperienze. Voglio solo dirti che sei ancora giovane. Ciò che stai pensando ora e ciò su cui stai insistendo potrebbe sembrarti immaturo e ridicolo quando crescerai tra un po’ di millenni in futuro.”

“Ciò a cui tieni potrebbe non essere ciò che vuoi… potresti preferire morire adesso, ma con il tempo potresti accettarlo nonostante l’umiliazione. Forse un giorno potresti perfino essere contenta di aver ceduto…”

Dopo che la matriarca finì di parlare, se ne andò seguita dal gruppo di ragazze.


