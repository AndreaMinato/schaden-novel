---
weight: 39
title: Capitolo 39 - L'esperienza più dolorosa nella vita
pubDate: 2023-06-15T14:09:48.024Z
tags:
    - tmw
---


Yi Yun ripeté i dodici movimenti della tecnica della Digestione dell'Elefante. Per qualche motivo sconosciuto, era estremamente stancante. Nello stato semi cosciente in cui era, Yi Yun eseguì cinque volte le mosse per poi sentirsi esausto!

Yi Yun aprì gli occhi e sentì l'addome bruciante, aveva la sensazione che si fosse acceso un fuoco!

L'energia del suo corpo divampò nel suo stomaco. Stavano fluendo grandi quantità di sangue ed energia lì!

Una persona normale avrebbe avuto un afflusso di sangue allo stomaco dopo un pasto. Era per aiutare il processo digestivo.

Yi Yun era in una situazione simile, ma amplificata di cento volte.

Yi Yun aveva la sensazione che, se lo avesse desiderato, avrebbe potuto condensare tutto il suo sangue nel suo stomaco. Avrebbe digerito perfino chiodi di metallo e vetro!

La sensazione di gonfiore dopo aver mangiato l'argilla Guanyin era completamente scomparsa. Sotto la forte peristalsi del suo stomaco, l'argilla Guanyin coagulata era stata già separata.

Yi Yun sollevò la testa e si rese conto che tutti lo stavano guardando. Zhang Yuxian stava sorridendo. I membri del campo dei guerrieri invece erano sbalorditi, gelosi e ostili.

Lian Chengyu si avvicinò a Yi Yun con un sorriso.

"Yi Yun, devo ammetterlo." Yi Yun sembrò sorpreso sentendo queste parole. Lian Chengyu gli diede una pacca sulla spalla dicendo cortesemente: "Ad essere sincero, sospettavo che avessi superato i preliminari per un colpo di fortuna. Ma hai dimostrato le tue capacità. Mi scuso con te. Non credevo che avessi un talento così grande!"

Lian Chengyu non si trattenne dal tessere lodi: "In passato, usarti per raccogliere erbe è stato uno spreco di talento. D'ora in avanti puoi entrare nel campo dei guerrieri. Il clan tribale Lian ti aiuterà a crescere!"

"È un peccato che la selezione del regno è tra poche decine di giorni. Mi dispiace di non aver notato il tuo talento, sprecando il tuo tempo. Visto che ti è rimasto così poco tempo per allenare le arti marziali, è improbabile che supererai la selezione del regno..."

"Ma non importa. Se diventassi un cavaliere del regno, ti aiuterò sicuramente. Mi assicurerò che tu possa uscire da queste vaste lande selvagge. Allora potrai sostenere il nostro clan tribale Lian e sarà glorioso. Potremmo perfino migrare in massa nelle città!"

Disse con sincerità Lian Chengyu. Il suo sguardo non rivelò la minima traccia di inganno.

Se Yi Yun non lo conoscesse bene, sarebbe stato ingannato!

Era impossibile capire il cuore di un uomo dalla sua espressione. Se una persona brava nel nascondere le sue vere intenzioni lo avesse voluto, sarebbe stato impossibile intuire cosa stava pensando davvero.

Lian Chengyu era proprio così.

Yi Yun capì che stava recitando di fronte a Zhang Yuxian.

Nel momento in cui il guerriero se ne fosse andato, Lian Chengyu avrebbe rivelato il suo vero sé.

Come poteva Lian Chengyu tollerare la sua crescita?

Yi Yun sorrise stupidamente e disse: "La ringrazio giovane maestro Lian, non la deluderò."

Vedendo che Yi Yun era stato ingannato, Lian Chengyu sorrise. Non si aspettava che sotto la pelle di questo bambino di dodici anni ci fosse un adulto con un'esperienza superiore perfino alla sua.

Lian Chengyu continuò a dire alcune parole di incoraggiamento per poi rivolgersi verso Zhang Yuxian e dire: "Lord Zhang, sono uno studente sciocco. La mia percettività non è buona quanto quella del fratellino Yi Yun. Non ho ancora padroneggiato la tecnica della Digestione dell'Elefante, potrebbe dimostrarla di nuovo a noi studenti?"

Dato che aveva deciso di sistemare i conti dopo, in superficie Lian Chengyu rivelò umiltà. Zhao Tiezhu e gli altri però iniziarono a soffocare dopo aver sentito queste parole.

"Giovane maestro Lian..."

Zhao Tiezhu era preoccupato. Come poteva Lian Chengyu riservare così tanta stima a Yi Yun, come poteva dire quelle parole...

"State zitti. Siete tutti dei buoni a nulla. La tribù vi ha fornito tutte le razioni e la carne, ma non potete nemmeno apprendere questa tecnica della Digestione dell'Elefante oggi. È così umiliante. Se non vi allenate bene, allora volete scoppiare dopo aver mangiato argilla Guanyin?"

Nel momento in cui Lian Chengyu menzionò come sarebbero morti scoppiando, le espressioni di Zhao Tiezhu e degli altri cambiarono all'improvviso. Giusto, non era uno scherzo. Se non avessero imparato bene, avrebbero dovuto pagarne le conseguenze!

Vedendo come Lian Chengyu aveva gestito la questione in modo appropriato e come aveva scelto bene le sue parole, Zhang Yuxian annuì. Lian Chengyu aveva sia talento che buon carisma. Era un individuo talentuoso.

Zhang Yuxian disse: "Per questa tecnica della Digestione dell'Elefante, mangiare legno e argilla Guanyin è solo lo stadio iniziale. Se riuscite ad allenarla, potete provare perfino a mangiare materiali dall'energia devastante. Cibo estremamente prezioso renderà ancora migliore il vostro allenamento."

Si stava rivolgendo solo a Lian Chengyu e a Yi Yun. Dal punto di vista di Zhang Yuxian, solo loro due avevano la possibilità di lasciare le vaste lande selvagge e diventare veri guerrieri.

Si girò verso Zhao Tiezhu e gli altri dicendo: "E voi, anche se non avrete l'opportunità di mangiare tutto questo cibo prezioso, se padroneggiaste la tecnica della Digestione dell'Elefante potreste mangiare tranquillamente radici e corteccia durante un periodo di carestia. Sarebbe di enorme aiuto per la vostra sopravvivenza. Anche apprenderne un briciolo sarà estremamente prezioso per voi."

"Lo farò di nuovo. Stavolta molto più lentamente. Osservate con attenzione. Starà a voi individuare il fascino dietro la tecnica della Digestione dell'Elefante!"

Così Zhang Yuxian tornò a muoversi.

Era davvero rallentato, ma Zhao Tiezhu e gli altri non riuscirono comunque a capire.

Il risultato di quella notte furono gemiti dai bagni del clan tribale Lian.

Alcuni dicevano che il momento più doloroso nella loro vita era non trovare un bagno mentre venivano colti dalla diarrea. Alla fine si sarebbero cagati addosso.

Ma Zhao Tiezhu e gli altri cosa avrebbero detto?

Solo chi aveva sperimentato il loro dolore avrebbe saputo che perfino cagarsi addosso sarebbe stata una grande benedizione.

Quella notte, l'unico dottore nel clan tribale bollì un enorme pentola di lassativi. Ogni membro del campo dei guerrieri lo aveva bevuto, ma non riuscì comunque ad espellere.

Come ultima risorsa, seguirono i consigli di Zhang Yuxian. Usarono le dita per scavare. Quando si resero conto che le dita non erano abbastanza lunghe, usarono canne di bambù.

La sensazione di infilarsi canne di bambù nel retto...

Era una sensazione... "celestiale".

In effetti, usare una canna di bambù per scavare non era facile. Era estremamente difficile farlo da soli, perché non potevano vedere cosa stavano facendo.

Come ultima spiaggia, dovettero "aiutarsi a vicenda". Dovevano calarsi le braghe e lasciare che un loro fratello li aiutasse...

Era una scena troppo perfetta a cui Yi Yun non voleva pensare.

Farsi il culo per un amico non era nulla, ma aiutarlo a scavarsi nel culo, quello sarebbe stato vero amore.

Solo dalle urla acute ci si poteva immaginare la carneficina. Le canne di bambù potevano aver attraversato qualcosa...

Il secondo giorno, Zhao Tiezhu e gli altri camminarono piano con un espressioni cupe.

Non erano riusciti a dormire per l'intera notte visto che erano corsi costantemente ai bagni. Anche dopo aver bevuto il lassativo, tutto ciò che era uscito fuori era liquido giallo, per quanto riguardava le canne di bambù...

Perfino la tortura non era nulla al confronto.

Tuttavia fortunatamente non avevano mangiato troppa argilla Guanyin. Usando lassativi e scavando, alla fine nessuno era morto.

.....

Nel secondo giorno di allenamento, Zhao Tiezhu e gli altri non osarono più mangiare argilla Guanyin. Così Zhang Yuxian istruì solo Yi Yun e Lian Chengyu.

Alla fine Zhang Yuxian non rimase nemmeno tre giorni nel clan tribale Lian.

Durante la seconda notte, un rotolo di pergamena di giada che aveva con sé tremò, producendo un suono.

Questa pergamena di giada era un congegno per trasmettere messaggi usato dalle truppe del Drago Brillante.

Vedendo la pergamena tremare, l'espressione di Zhang Yuxian cambiò. Lasciò una nota, montò sulla sua enorme bestia e scomparì nella notte…



