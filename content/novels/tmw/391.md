---
weight: 391
title: Capitolo 391 - Trappola delle Ossa della Desolazione
pubDate: 2024-05-26T15:46:59.526Z
tags:
    - tmw
---


Song Ziyue aveva già detto di aver creato la formazione delle Ossa dei Cinque Elementi. Logicamente, la persona che aveva preparato una formazione era in vantaggio, mentre chi cercava di decifrarla era in svantaggio.

In un tipico incontro, se uno avesse decifrato completamente la formazione creata dall’altro, significava che le sue capacità superavano quelle di chi l’aveva preparata.

Song Ziyue non si approfittò di Lin Yuan sotto questo aspetto. Era orgoglioso e disprezzava il suo avversario. Aveva proclamato che Lin Yuan avrebbe vinto se avesse potuto estrarre più del 30% del potere della desolazione dalla formazione.

Una percentuale del 30% di potere della desolazione era considerata molto bassa.

Sottovalutato così, Lin Yuan represse la rabbia: <em>’Sei così sfacciato, guarda come decifrerò la tua formazione!’</em>

Se un inesperto avesse esaminato la formazione di Song Ziyue, non ci avrebbe visto nulla di speciale. Era come un bambino che aveva accatastato delle ossa insieme.

Tuttavia, quando Lin Yuan entrò nella formazione, la sua espressione divenne seria. Notò che le ossa della desolazione erano state trattate usando tecniche speciali.

Le ossa della desolazione dai cinque elementi, metallo, legno, acqua, fuoco, terra corrispondevano a cinque bestie della desolazione elementali, e non erano ordinarie.

Ad esempio, l’osso della desolazione di fronte a Lin Yuan apparteneva ad una creatura al livello generale.

Lin Yuan non capì da che sorta di bestia della desolazione provenisse. L’osso sembrava molto speciale perché era liscio e rotondo, come una perla di vetro.

“Song Ziyue può essere arrogante, ma in effetti è capace. La formazione che ha creato è fatta da una combinazione di ossa della desolazione di bestie d’élite e di livello generale. Nel cerchio interno, dov’è il nucleo, ci sono anche ossa di bestie della desolazione di grado sovrano. Per decifrare questa formazione, la prima cosa che deve fare è trovare i nuclei della formazione.”

Nei padiglioni attorno, la gente cominciò a discutere. Non si sarebbero mai aspettati che l’incontro si sarebbe tenuto così.

Tuttavia questo metodo richiedeva più capacità tecniche di uno scontro tra sigilli runici. Inoltre permetteva di combattere prolungatamente.

Sarebbero potuti seguire diversi fallimenti mentre le persone cercavano di sciogliere la formazione di Song Ziyue. Questo era ciò su cui contava per sfidare tutti i giovani eroi della famiglia Lin consecutivamente.

“Questo osso dovrebbe essere il punto centrale delle più di dieci ossa vicine. È anche uno dei nuclei di questa formazione.”

Lin Yuan precedentemente aveva contato un totale di 108 ossa in questa formazione. C’erano nove ossa per ogni nucleo e ciascun insieme di dodici ossa formavano un gruppo. Ogni gruppo aveva un osso centrale, uno dei cosiddetti nuclei.

Se uno avesse potuto estrarre energia da un nucleo, allora avrebbe distrutto il suo piccolo gruppo.

Precedentemente, Song Ziyue aveva detto che, finché avesse potuto decifrare il 30% della formazione, allora Lin Yuan avrebbe vinto.

Anche se Lin Yuan aveva provato indignazione, lentamente contenne il suo orgoglio mentre iniziava ad esaminare la formazione delle ossa dei cinque elementi. Non era semplice!

Comunque vincere era la cosa più importante. Sarebbe stato troppo imbarazzante se non avesse potuto decifrare il 30% della formazione.

<em>’Ho solo bisogno di estrarre potere della desolazione da quattro ossa e distruggere quattro piccoli gruppi per vincere.’</em>

Pensando questo, Lin Yuan iniettò tutta la sua energia mentale nell’osso a forma di perla di vetro. Questo osso dava una sensazione ustionante e probabilmente era di tipo fuoco.

Quando Lin Yuan la esaminò con la sua percezione, per qualche motivo si sentì svenire. Sembrava che la sua percezione fosse stata assorbita dall’osso della desolazione, entrando in un mondo pieno di fiamme.

“Oh? Questo è?!”

Lin Yuan ne fu allarmato. Ritirò immediatamente la sua percezione dalla perla, ma in quel momento l’osso esplose!

“Boom!”

Con un’esplosione infuocata, un pitone fatto di fiamme color rosso era apparso dall'osso della desolazione. Aprì le fauci e morse Lin Yuan.

“Ah!”

Lin Yuan gridò. Anche se era accaduto all’improvviso e la sua anima aveva subìto un contraccolpo, facendogli dolere la testa, Lin Yuan era comunque stato capace di usare tutta la sua forza per scagliare un pugno contro il pitone.

“Peng!”

Con un’esplosione di energia, il pitone rosso fu distrutto, ma allo stesso tempo, il braccio che Lin Yuan aveva usato per sferrare il pugno si era dislocato a causa dell’impatto. Il suo pugno adesso era ricoperto di sangue!

Lin Yuan fu anche scagliato via dal contraccolpo mentre atterrava pesantemente sulla piazza.

Il suo viso era pallido mentre aveva un po’ di spasmi. Chiaramente era rimasto ferito.

In realtà la ferita al braccio non era nulla. L’aspetto più importante era il danno alla sua anima. Quando aveva usato la sua energia mentale per sondare l’osso della desolazione, aveva subìto un contraccolpo e così la sua anima era rimasta ferita.

Una ferita del genere doveva essere curata da una buona pillola della guarigione spirituale. Non avrebbe potuto usare la sua energia mentale per almeno quindici giorni.

“Cos’è successo?”

Alcuni dei membri della giovane generazione della famiglia Lin erano perplessi. Un osso a forma di perla era esploso e ne era uscito un pitone di fuoco che aveva ferito Lin Yuan.

“È un’ombra d’essenza di qi lasciata dopo la morte di una bestia della desolazione!”

Disse un vecchio della famiglia Lin. era estremamente sorpreso che il giovane di nome Song Ziyue fosse riuscito a padroneggiare una tecnica del genere.

“L’osso simile a vetro in realtà proviene da una bestia della desolazione di grado generale, è la ‘perla del cervello’ nella testa del pitone fiammeggiante. Song Ziyue è riuscito a sigillare l’essenza di qi nella pietra del cervello della bestia dopo che è stato ucciso. In seguito, l’ha usata come uno dei nuclei della sua formazione!2

“L’essenza di Qi conteneva risentimento per com’è stato ucciso, così, una volta che si attiva, fuoriesce dalla pietra del cervello e si trasforma nell’ombra di un pitone del fuoco letale. Se fosse stato più lento a reagire mentre la esaminava, sarebbe morto sul posto.”

Anche se molti Divini Maestri della Desolazione non eccellevano nel combattimento, erano esperti in certe tecniche d’assassinio, come le trappole nelle reliquie.

Questo era il modo in cui si poteva usare la Divina Tecnica della Desolazione per uccidere.

Anche se una persona che provava a decifrare la formazione sapeva che c’era una trappola, non sarebbe stato facile. Questo perché per sciogliere la formazione bisognava iniettare energia mentale nell’osso della desolazione e, una volta che fosse accaduto, avrebbe attivato la trappola, facendo formare l’essenza di qi della bestia che avrebbe potuto attaccare lo spirito. Il risultato dopo era piuttosto ovvio.

Lo si poteva evitare usando una superba Divina Tecnica della Desolazione che avrebbe potuto sciogliere la trappola subito dopo aver iniettato la propria energia mentale nell’osso. E Lin Yuan chiaramente non era capace di farlo.

Lin Yuan si ritirò nel padiglione della brezza della sera impallidito. Dopo aver consumato una pillola della guarigione spirituale e aver riaggiustato il suo braccio dislocato, era riuscito a stento a recuperare un po’ di qi vitale.

“Sono stato imprudente. Troppo imprudente. Sono caduto nella sua trappola. Se avessi saputo che c’era una trappola nell’osso, non sarebbe finita così.”

Lin Yuan, che era tornato nel padiglione, si sentì in imbarazzo di fronte ai suoi compagni. Aveva preso il comando e deciso l’ordine di chi sarebbe sceso in campo prima, facendolo sembrare il capo del padiglione della brezza della sera.

Tuttavia, era caduto subito in una trappola non appena aveva tentato di estrarre l’energia del primo osso della desolazione. Così aveva perso, anche se Song Ziyue aveva detto che il suo avversario avrebbe potuto vincere anche solo estraendo solo il 30% dell’energia.

Non era riuscito ad estrarre nemmeno un briciolo d’energia. Aveva fallito completamente, era troppo imbarazzante!

“Questo ragazzino prima ha menzionato la questione del 30% dell’energia per distrarmi, così non ho pensato che ci fosse una trappola. È troppo subdolo!”

Mentre Lin Yuan ci rifletteva, cominciò a dire delle scuse poco convincenti. Non molto lontano, Yi Yun scosse la testa. In uno scontro tra Divini Maestri della Desolazione, bisognava creare ogni sorta di ostacolo per l’avversario. Creare una trappola era una pratica molto comune.

Quando era entrato in contatto con la Divina Tecnica della Desolazione e stava estraendo energia dalla cistifellea ossea Lin, Luo Huo’er aveva nascosto una trappola nell’osso. Aveva sperato che la cistifellea sarebbe esplosa non appena Yi Yun ci avesse iniettato energia mentale, facendolo inzuppare di bile.

Tuttavia Yi Yun se n’era accorto e aveva fatto sì che Luo Huo’er finisse nella sua stessa trappola.

Naturalmente, in confronto alla trappola di Luo Huo’er, che era solo uno scherzo, il metodo di Song Ziyue era più letale, poteva uccidere.

“Qualcun altro si fa avanti?” Disse sul palco Song Ziyue. Tirò fuori un altro osso dal suo anello interspaziale, posandolo nel punto in cui c’era stato l’osso del pitone fiammeggiante. Questo osso era dell’elemento acqua però.

Questo sorprese la gente. Ogni volta che Song Ziyue sistemava la formazione, avrebbe cambiato disposizione.

Una formazione mutevole era la più difficile da comprendere.

“Finché sei un apprendista al di sotto dei diciotto anni, sentiti libero di misurarti con la mia formazione delle ossa dei cinque elementi! Se puoi scioglierne più del 30%, hai vinto!”

Song Ziyue era estremamente sicuro di sé. La sua provocazione fece arrabbiare molti discepoli della famiglia Lin. Song Ziyue aveva solo 16 anni, eppure aveva proclamato che qualsiasi giovane al di sotto dei diciotto anni avrebbe potuto sfidarlo.

Tuttavia, anche se erano indignati, sapevano che la formazione era estremamente difficile da decifrare. Lin Yuan, che era il discepolo personale dell’uomo di mezz’età di cognome Sun, era piuttosto sbalorditivo in termini di Divina Tecnica della Desolazione nella sua famiglia Lin. Sfortunatamente per lui, non era riuscito ad estrarre nemmeno un briciolo d’energia dalla formazione. Aveva perso all’istante.

Lin Yuan aveva detto di essere stato imprudente e di essere caduto nella trappola, ma tutti sapevano che Song Ziyue doveva aver preparato una trappola estremamente intricata e nascosta. Questo aveva impedito a Lin Yuan di scoprirla, sennò non avrebbe perso così miserabilmente.

In tali circostanze, anche se qualcuno avesse detto a Lin Yuan che c’era una trappola, probabilmente non ci avrebbe comunque potuto fare niente.

Yi Yun guardò Song Ziyue e aggrottò le sopracciglia. Il suo obiettivo nella cerimonia del tè era molto chiaro. Era qui per sabotare la famiglia Shen Tu!

Precedentemente era rimasto indifferente quando Lin Yuan aveva tentato di farlo partecipare allo scontro di gruppo. Chi aveva partecipato era solo una nullità. Yi Yun avrebbe solo sprecato energia mentale scendendo in campo, sarebbe stato insignificante.

Si sarebbe fatto avanti solo quando fosse apparso un apprendista di massimo livello. Solo allora sarebbe stato il momento di fare una mossa per lui.

Yi Yun si alzò e, senza dire una parola, camminò lungo il confine del padiglione della brezza della sera.

I giovani nel padiglione furono incuriositi dalla sua azione, ma in quel momento Yi Yun balzò silenziosamente e, come una piuma, si mosse verso il centro della piazza…

E allo stesso tempo, una giovane volò da un altro piccolo padiglione nelle regioni centrale del lago, verso la piazza al centro del lago.


