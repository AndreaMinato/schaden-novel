---
weight: 3980
title: Capitolo 398 - Raffinamento delle Ossa
pubDate: 2024-05-26T22:46:59.527Z
tags:
    - tmw
---


Dopo aver sentito il suggerimento di Shen Tu Nantian, la gente spostò gli occhi su Yi Yun.

Molte persone non capivano cosa stesse pensando Shen Tu Nantian, né si erano accorte che Shen Tu Nantian era già geloso di Yi Yun per via di Lin Xintong.

“Yi Yun, non devi accettare. Shen Tu Nantian cercherà di renderti la vita difficile apposta.”

In quel momento risuonò una trasmissione di qi vitale di Lin Xintong. Lin Xintong aveva già sentito parlare dell’ostilità che c’era tra Yi Yun e Shen Tu Nantian da Su Jie, un conflitto che aveva costretto Yi Yun a cambiare identità.

“Yi Yun, non hai nemmeno sentito parlare dell’antica setta della divina desolazione. Non ne capirai l’eredità. Non sai che è diversa in molti modi della divina tecnica della desolazione del mondo Tian Yuan. Se accettassi, cadresti nella trappola di Shen Tu Nantian!”

<em>’Oh? Differenze nel sistema delle eredità?’</em> Pensò Yi Yun che volse lo sguardo verso Lin Xintong. Sentì una sensazione di calore al cuore dopo aver sentito il messaggio di Lin Xintong.

Tuttavia non gli importava che i sistemi fossero diversi. Figuriamoci le tecniche dell’antica setta della divina desolazione, Yi Yun non conosceva nemmeno quelle convenzionali del mondo Tian Yuan. Specialmente per quanto riguardava il sigillare l’energia, Yi Yun sapeva solo usare la Mano del Cristallo mistico e i Mille Piccoli Sigilli.

Come poteva essere informato sulle tecniche convenzionali?

Così non importava se l'eredità dell’antica setta della divina desolazione contenesse alcuni misteri.

“Grazie signorina Lin, ma… voglio comunque provare…”

Le parole di Yi Yun fecero aggrottare le sopracciglia a Lin Xintong. “Yi Yun, so che siete nemici e vuoi vendicarti un po’, ma ora non è il momento. Sei troppo debole, se ti farai condizionare dalle emozioni, soffrirai soltanto.”

Yi Yun sorrise e disse: “È solo una competizione di Divine Tecniche della Desolazione e non uno scontro all’ultimo sangue. Anche se avessi la peggio, rimarrei solo imbarazzato. Dopotutto sono un nuovo arrivato e non una figura importante, che importa se verrò umiliato?”

“Se avessi timore di perdere adesso e non accettassi la sfida di Shen Tu Nantian, significa che avrei già paura. Non rischierei la vita nella competizione di oggi e, se rifiutassi, allora in futuro, se iniziassi uno scontro all’ultimo sangue con Shen Tu Nantian e non ci fosse nessuno a proteggermi, potrei ancora rifiutare?”

La domanda retorica di Yi Yun fece esitare Lin Xintong.

In effetti, quando qualcuno voleva ucciderti, non ti avrebbe chiesto il permesso.

In confronto ad uno scontro all’ultimo sangue, questa dimostrazione non era nulla.

Dopo averlo capito, Lin Xintong fissò Yi Yun. Non sapeva che espressione stesse facendo Yi Yun sotto la maschera. Trovava difficile credere che il giovane che aveva incontrato nelle Lande Selvagge della Nuvola avrebbe raggiunto questo punto, passo dopo passo, maturando lungo la strada.

Inoltre aveva solo quindici anni, ma era già in guerra con Shen Tu Nantian. Tuttavia, nonosante questo, era comunque rimasto impassibile e poteva fare un’analisi così calma con un tale coraggio.

“Yi Yun… hai ragione. Ero io ad avere vedute ristrette, ma devo ricordarti che Shen Tu Nantian è spietato e intollerante. Anche se non conosce la tua vera identità, potrebbe comunque tentare di ucciderti.”

“Sì, capisco.” Yi Yun annuì. “Signorina Lin, non preoccuparti, so controllarmi.”

Mentre lo diceva, Yi Yun spostò lo sguardo verso Shen Tu Nantian.

“Ehi, ragazzino, accetti o no?” Shen Tu Nantian sorrise con derisione mentre lo provocava.

Yi Yun lo ignorò completamente e disse: “Ringrazio il signorino Nantian dell’apprezzamento, mi ha dato l’opportunità di migliorare la mia Divina Tecnica della Desolazione. Naturalmente non ho motivo di rifiutare.”

Yi Yun lo disse con molta “sincerità” mentre Shen Tu Hai e Shen Tu Feng quasi scoppiarono a ridere.

<em>Questo ritardato! Probabilmente era il tipo di persona che ti avrebbe aiutato a contare i soldi che hai ricevuto vendendolo?</em>

“Ahahah, il fratello minore Yun è così sincero. Bene! Allora iniziamo.”

Mentre parlava, Shen Tu Nantian tirò fuori un disco di formazioni dall’anello interspaziale. Era ampio circa un metro e mezzo, e aveva una forma vagamente quadrata. Al centro erano ammassate diverse rune che formavano un cerchio perfetto.

Il disco di una formazione che emanava il significato di perfetta armonia.

Con Shen Tu Nantian al centro, Yi Yun, Shen Tu Hai e Shen Tu Feng si posizionarono attorno a lui formando un triangolo.

I discepoli della famiglia Lin attorno guardarono i quattro al centro della piazza.

Anche se non sapevano dell’ostilità di Shen Tu Nantian nei confronti di Yi Yun, sapevano che l’obiettivo di Shen Tu Nantian era di usare la ricetta dell’antica setta della divina desolazione per vantarsi.

Forse Shen Tu Nantian si era fatto avanti per salvare la reputazione del suo clan perché Yi Yun aveva surclassato Song Ziyue.

In questa situazione, come poteva Shen Tu Nantian lasciare che Yi Yun brillasse in questo processo di raffinazione delle ossa?

Anche lasciare che Shen Tu Feng e Shen Tu Hai salissero sul palco allo stesso tempo probabilmente aveva l’intento di denigrare Yi Yun.

“Questo fratello minore Yun di sicuro ha del coraggio. Tuttavia non ha nemmeno sentito parlare dell’antica setta della divina desolazione, eppure vuole comunque cooperare con Shen Tu Nantian. Tra un po’ probabilmente si imbarazzerà da solo.”

Nei padiglioni attorno, alcuni dei discepoli della famiglia Lin si preoccuparono per Yi Yun.

“Avere troppo coraggio può essere un difetto, al punto da essere stupidi… Per questo io al suo posto non avrei accettato.”

La gente iniziò a discutere e, in quel momento, Shen Tu Nantian tirò fuori dodici ossa della desolazione dal suo anello interspaziale. Una volta che questi resti apparirono, brillarono nell’aria.

Alcune delle dodici ossa erano cristalline come la giada, altre erano semplici. Sembrava che stessero creando piccoli vortici di qi vitale attorno.

Era evidente che queste ossa non fossero ordinarie.

“Oh? Sembra che ci siano ossa di specie primordiali!”

Alcuni dei Divini Maestri della Desolazione presenti avevano una percezione straordinaria. Anche se non potevano riconoscere a quale bestia fossero appartenute, potevano capire comunque a che livello fossero. Ossa della desolazione normali non avrebbero contenuto un potere così forte.

“Che Shen Tu Nantian possa già raffinare ossa di specie primordiali?”

Pensando a questo, molti si allarmarono. Shen Tu Nantian aveva solo 30 anni. Per i guerrieri longevi, al momento era un membro della giovane generazione. Se avesse potuto raffinare ossa della desolazione primordiali a questa età, non sarebbe stato notevole?

“Non è così…” In quel momento un vecchio scosse la testa, non era d’accordo: “Non sono ossa di specie primordiali, ma ossa della desolazione processate usando un’antica tecnica mistica. Aumenta quasi di un grado il livello di un osso della desolazione. Dovrebbe essere una tecnica mistica dell’antica setta della divina desolazione!”

Nella famiglia Lin c’erano Anziani della generazione più vecchia che avevano letto libri riguardo tecniche mistiche di questa setta, anche se non ne capivano il sistema d’eredità.

“Aumentare il grado di un osso della desolazione?” La gente ne fu scioccata. Esisteva un metodo del genere?

“Esatto, ma gli effetti non sono così notevoli come pensi. Questo perché bisogna pagare un caro prezzo per aumentare il grado di un osso della desolazione.”

“In realtà, data l’eredità del clan Shen Tu, a loro non mancano ossa di specie primordiali. Tuttavia Shen Tu Nantian ha comunque usato questo metodo indiretto perché probabilmente è piuttosto difficile per lui che gli consegnino diverse ossa di specie primordiali allo stesso tempo.”

Mentre il vecchio parlava, Shen Tu Nantian fece un cenno e le dodici ossa si divisero in tre gruppi. Poi sfrecciarono verso Shen Tu Hai, Shen Tu Feng e Yi Yun!

Queste ossa della desolazione atterrarono nelle mani dei tre, ognuna di esse aveva quattro pezzi.

“Questo…” La gente si allarmò. “Shen Tu Nantian pensa di fare estrarre il potere della desolazione di queste ossa a questi tre adolescenti?”

Sarebbe stato considerato troppo difficile estrarre potere della desolazione da ossa del genere per Yi Yun e gli altri.

In quel momento Shen Tu Nantian sorrise e disse: “Potete aiutarmi per favore? Non preoccupatevi. Presto creerò una formazione, così che le vostre energie mentali aumentino abbastanza da farvi riuscire ad estrarre potere della desolazione da queste ossa!”


