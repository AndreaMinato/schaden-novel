---
weight: 40
title: Capitolo 4 – Chi ha detto che non ho uomini nella mia casa
pubDate: 2023-05-11T14:09:48.017Z
tags:
    - tmw
---


Jiang Xiaorou non sospettava nulla e gli spiegò i vari aspetti del mondo.

Yi Yun all'inizio immaginava che fosse un mondo dominato dalle arti marziali, ma dopo aver sentito le descrizioni di Jiang Xiaorou, si rese conto di aver sottovalutato l'importanza della forza in questo mondo.

Più precisamente, le arti marziali erano vitali qui. Gli umani avevano le loro città e postazioni, mentre le lande selvagge appartenevano alle creature selvatiche e alle bestie della desolazione. Gli umani rischiavano di venire attaccati dalle creature selvagge o dalle bestie della desolazione quando uscivano dai loro territori per coltivare i campi o cacciare. Le enormi bestie mostruose limitavano il raggio d'azione umano. Così c'era una carenza di provviste per la gente comune.

I guerrieri di alto livello erano fondamentali per una postazione o una città! Senza la protezione di potenti esperti, le bestie della desolazione avrebbero potuto distruggere qualsiasi centro umano in una notte.

Sfortunatamente per Yi Yun e Jiang Xiaorou, la loro tribù era piccola e senza nemmeno un guerriero di alto livello. Era in una posizione precaria e poteva essere distrutta da un momento all'altro. A causa della loro debolezza, queste piccole tribù avevano molti problemi a coltivare o a radunare cibo. Non potevano sopravvivere da sole, ma contavano sulla manifattura di armi come frecce e corazze per grandi tribù in cambio di qualche razione e bestiame.

I materiali greggi per le frecce provenivano da una tribù più grande. Aveva solo il compito di produrle.

"Yun'er, torna dentro. Domani potrò scambiare un bel po' di razioni per queste frecce. Potrei perfino ottenere un pezzo di carne di una bestia della desolazione. Ti ricordi ancora delle bestie della desolazione?" Solo le tribù molto grandi erano capaci di cacciare creature del genere. Mangiare un pezzo della loro carne avrebbe dato molta forza!

"Se uno ne mangiasse per lunghi periodi di tempo, potrebbe diventare un guerriero molto velocemente!" Disse con tono sognante Jiang Xiaorou, sarebbe stato assolutamente splendido se suo fratello potesse diventare un guerriero.

Era un peccato che avevano l'occasione di mangiare la carne di una bestia della desolazione ogni qualche mese. Le speranze di diventare un guerriero erano destinate a rimanere un'illusione.

Tuttavia, nelle grandi tribù, i giovani avrebbero mangiato regolarmente carne del genere e non sarebbe stato considerato un privilegio. Anche se le bestie della desolazione erano difficili da cacciare, ogni esemplare era lungo almeno dieci metri e pesava un po' di tonnellate. Era sufficiente per sfamare dieci persone per anni.

Per i membri d'élite orgogliosi nelle grandi tribù, la carne era per la gente comune. Ciò di cui si nutrivano erano le ossa delle bestie della desolazione, chiamate ossa della desolazione.

Tutta l'essenza delle creature era condensata nelle ossa. Un enorme scheletro poteva essere raffinato usando un metodo speciale per ottenere essenza delle dimensioni di un fagiolo.

Questa essenza veniva usata per aiutare i guerrieri a superare i loro limiti aprendo i loro meridiani, stimolando la circolazione e dando loro vari effetti benefici. Erano vantaggi che tutti i praticanti di arti marziali avrebbero desiderato.

Naturalmente l'essenza di un osso della desolazione era semplicemente una leggenda per le famiglie povere in una tribù di basso livello come quella di Jiang Xiaorou e Yi Yun.

Figuriamoci l'essenza di un osso della desolazione, anche raffinare un pezzo d'osso avrebbe richiesto molte procedure e metodi segreti. Per una persona normale era impossibile raffinarlo con successo.

Dopo una notte silenziosa, Yi Yun si svegliò presto il mattino dopo per via della fame.

Era normale che fosse affamato visto che aveva mangiato solo un po' di porridge dopo un po' di giorni di digiuno.

"Sorella Xiaorou!"

Ora Yi Yun si era abituato a chiamarla così. Aveva saputo dalla chiacchierata di ieri che un tempo la chiamava in questo modo.

"Oh... sorella Xiaorou, perché sei..."

Yi Yun si accorse che l'abito di Jiang XiaoRou era bagnato di rugiada e i suoi occhi prima brillanti erano iniettati di sangue. Sembrava estremamente stanca.

Vedendo i due fasci di frecce che Jiang Xiaorou stava tenendo tra le braccia, Yi Yun capì che doveva essere rimasta sveglia tutta la notte per finirle!

Erano così poveri che non si potevano permettere di accendere una lampada. Jiang Xiaorou aveva usato il debole bagliore delle lucciole e della luce lunare per finire le frecce in una notte.

Jiang Xiaorou sorrise dicendo: "Yun'er, prima quando sei caduto e sei rimasto ferito, ho continuato a prendermi cura di te. Negli ultimi due giorni sono stata occupata con la tua sepoltura e i rituali, così non ho avuto il tempo di produrre frecce. Oggi è il giorno in cui le scambieremo per azioni, così se non avessi cercato di finirle in tempo, saremmo morti di fame. Mi farò dare della carne per rimetterti in sesto!"

Mentre lo diceva, Jiang Xiarou guardò con affetto la fronte di Yi Yun.

Yi Yun rimase sbigottito quando vide Jiang Xiaorou usare il lino per legare i fasci di frecce con cautela. La sua espressione era contenta e soddisfatta.

Yi Yun sospirò profondamente e strinse i pugni. Era determinato a dare una vita migliore alla sorella che mostrava così tanta premura per lui.

"Andiamo. È il momento di ricevere le nostre razioni!"

Jiang Xiarou prese per mano Yi Yun mentre portava i due fasci di frecce pesanti. Si diresse piena di aspettativa nella campo della valle del Sole dove sarebbe avvenuto lo scambio di razioni.

Si erano radunate già molte persone lì.

L'uomo sul palco attirava l'attenzione della folla.

Sembrava avere circa venticinque anni e sedeva maestosamente su una sedia coperta dalla pelle di una bestia. Una spada robusta pendeva dalla sua vita.

L'uomo stava guardando pigramente la folla sofferente che sembrava indaffarata sotto il palco.

Queste persone stavano spostando i fasci di frecce e serie di armature di cuoio raffinate. Una persona che sembrava un tesoriere registrava ogni oggetto che veniva mosso.

Accanto all'uomo c'era un vecchio vestito di giallo. Era tutto sorrisi e mostrava un'espressione adulante.

"Le armi e le armature la soddisfano Lord Tao?" L'anziano si inchinò di fronte a lui e mentre sorrideva fece sembrare ancora più rugosa la sua faccia. L'uomo gettò un'occhiata verso di lui per poi sbuffare in risposta.

Anche se era pieno di sdegno, l'anziano non tradì nessuno dei suoi pensieri e continuò a sorridere.

Lord Tao era l'ambasciatore di una grande tribù e il suo compito era di radunare le armi. Era proprio perché Lord Tao non era considerato speciale nella sua tribù che era stato mandato qui, ma per il vecchio vestito di giallo era una figura della massima importanza.

Jiang Xiaorou consegnò i due fasci di frecce che aveva fatto in cambio di due piccole tavole di legno. Il viso di Jiang Xiaorou si arrossò mentre le stringeva con le mani sudaticce, queste tavolette rappresentavano le sue razioni e quelle di suo fratello.

Dopo quindici minuti, tutte le armi e le armature furono depositate in un grosso carro trainato da due grossi cavalli cornuti.

Lord Tao lesse pigramente le registrazioni e lasciò bruscamente un grosso scrigno di legno all'anziano vestito di giallo per poi andarsene con i suoi sottoposti.

Il vecchio con l'abito giallo salutò con cortesia Lord Tao per poi asciugarsi il volto ed emanare un'aura dignitosa.

Tutta la gente della tribù stava bruciando di impazienza: "Patriarca, per favore distribuisca le razioni."

"Giusto! Non le abbiamo viste per mesi!" Un paio di persone avevano iniziato a gridare, volevano ricevere le razioni per riempire i loro stomaci a casa.

"Silenzio!" L'anziano calmò le masse con un gesto. Yi Yun non si sarebbe mai aspettato che questo vecchio mostro codardo fosse il patriarca.

"Dato che siete tutti così impazienti, distribuiamo le razionI!" Nel momento in cui finì la frase, un po' di uomini forzuti si avvicinarono frettolosamente e tirarono fuori sacchi di razioni da un deposito per poi radunarle in un mucchietto.

"Non può essere patriarca, perché ce ne sono così poche stavolta?"

"Sì! Un tempo ce n'erano molte di più!" "E perché non ci sono bestie?"

Molti iniziarono a protestare visto che avevano consegnato più armi rispetto agli anni precedenti, ma avevano ricevuto una quantità di razioni molto più misera. Non solo le razioni erano state dimezzate, ma non c'era nemmeno carne.

"La tribù della Nuvola del Fuoco ha esagerato, come può lasciarci così poco?"

"Patriarca, cosa significa questo?!"

La gente si stava agitando sempre di più, l'anziano vestito di giallo sbuffò e disse: "Chiudete la bocca! Lo capirete tra poco. Ora distribuite le razioni! Consegnate le vostre tavolette di legno e riceverete ciò che riceverete!"

Disse con fare tirannico il vecchio con l'abito giallo, zittendo molte persone insoddisfatte. L'anziano era un guerriero. Anche se era un guerriero dal Sangue Mortale di bassa classe, era sicuramente il pilastro della tribù, così pochi osavano sfidarlo.

"I guerrieri saranno i primi a ricevere le razioni!" Nel momento in cui l'anziano vestito di giallo fece un cenno, un gruppo di uomini che indossavano pelli di animali si fecero avanti. La loro età partiva dai quindici ai quarant'anni. Erano tutti robusti e muscolosi. Erano membri del campo dei guerrieri ed erano la speranza della tribù. In quanto giovani adulti dal fisico forte, erano stati scelti da giovani per essere addestrati. A parte cacciare occasionalmente, non si dedicavano all'agricoltura o alla manifattura di frecce o armi.

Inoltre, qualsiasi risorsa preziosa come il cibo sarebbe stata prima distribuita al campo dei guerrieri. Questo perché, se uno di loro fosse diventato un guerriero di alta classe, avrebbe portato molte ricchezze alla tribù. A parte poter proteggere il gruppo, chi era abbastanza forte sarebbe potuto andare nelle terre selvagge a cacciare. Solo un po' di bestie selvagge grosse sarebbero state sufficienti a nutrire l'intera tribù per giorni. Non era esagerato dire che un guerriero di alto livello potesse permettere ad una piccola tribù di sopravvivere!

C'erano decine di uomini nel campo dei guerrieri e, visto che non si dedicavano mai alla manifattura di frecce, naturalmente non avevano tavolette di pietra; ma ognuno di loro si portò comunque via un grosso sacco di razioni.

La piccola quantità di cibo fu ridotta di un quinto, ma c'erano decine di persone di più che non avevano ancora ricevuto razioni.

Era evidente che molti sarebbero morti di fame.

Jiang Xiaorou, che era accanto a Yi Yun, strinse con forza la tavoletta di legno. Si impallidì perché sapeva che i loro giorni sarebbero stati contati se non fossero riusciti ad ottenere razioni.

La folla divenne solenne, il campo di preparazione aveva ricevuto la sua normale quota e questo significava che non ci sarebbe stato abbastanza cibo da distribuire a tutti.

"Famiglie con maschi di primo livello, venite a raccogliere le vostre razioni!" L'anziano vestito di giallo diede un altro ordine. In questo mondo dove le arti marziali erano vitali, gli uomini che non appartenevano al campo dei guerrieri avrebbero ricevuto delle razioni in proporzione alle loro abilità.

Era una semplice prova di forza, un maschio di primo livello avrebbe potuto sollevare 136 chili di peso!

Meno forza avevano, minore era il loro livello.

Le famiglie con maschi di primo livello tirarono un sospiro di sollievo e si precipitarono avanti a raccogliere le loro razioni. Le tavolette di legno erano solo una mera formalità. Queste famiglie avrebbero ricevuto molte meno razioni rispetto al normale, ma almeno avrebbero ottenuto qualcosa.

Queste famiglie erano già più ricche e avrebbero avuto cibo in eccesso. Così anche se sarebbero dovuti essere frugali in futuro, non erano in una situazione disperata.

 "Famiglie con maschi di secondo livello, venite a raccogliere le vostre razioni!" Disse di nuovo l'anziano con l'abito giallo. Con il suo atteggiamento freddo, sembrava una persona completamente diversa rispetto all'uomo umile che si inchinava di fronte a "Lord Tao".

Un maschio di secondo livello poteva sollevare 113 chili di pietre. Il cibo che avrebbe ricevuto erano state ridotte di molto.

I sacchi delle razioni diminuirono rapidamente. Ad ogni sacco che scompariva, Jiang Xiaorou impallidiva. Le sue mani sudaticce strinsero con forza la tavoletta di legno.

Il problema non era avere meno sacchi di razioni; era una questione di vita e di morte. Senza cibo sarebbero morti di fame!

All'inizio era piena di speranza per questa distribuzione. A parte le razioni, sperava di ricevere un pezzo di carne per rimettere in forma Yi Yun. Tuttavia non erano rimaste razioni normali.

"Famiglie con maschi di terzo livello, raccogliete le vostre razioni!"

Jiang Xiaorou trattenne il respiro mentre vedeva il cibo che si stava esaurendo.

L'anziano con l'abito giallo si accigliò, la quantità di razioni era troppo poca. Molti non avevano ancora ricevuto nulla. Molti sarebbero morti di fame nei prossimi mesi.

Ma, per la tribù, dovevano cogliere quella grande opportunità, così l'anziano poteva solo indurire il cuore e sacrificare il più debole.

Era comune che la gente morisse di fame o di malattia nella tribù. Le condizioni in cui erano diminuivano spaventosamente le aspettative di vita.

"Tutti voi altri, venite a prendere le vostre razioni."

Un grosso gruppo di persone si precipitò in avanti. Jiang Xiaorou urlò mentre veniva spinta giù dalla folla.

Rimase ferita per la caduta, ma tenne stretta la tavoletta di legno, come se fosse la sua speranza.

"Sorella Xiaorou." Yi Yun attraversò di corsa la calca e la tirò su.

"Stai bene?" Yi Yun si innervosì, venire schiacciati dalla folla avrebbe potuto ucciderla. Jiang Xiaorou strinse impotente la mano di Yi Yun.

"Mettetevi in fila, uno per uno!" L'anziano con l'abito giallo era perentorio. Nessuno osò sfidarlo perché tutti sapevano che era forte. Era il capo della tribù e avrebbe potuto condannare a morte sul posto chiunque avesse disubbidito.

La gente si mise in fila per le razioni, anche se c'era una quantità patetica di cibo. In poco tempo, le razioni sparirono, lasciando molti a mani vuote.

Jiang Xiaorou sentì un tuffo al cuore. Senza razioni non potevano sopravvivere.

"Wang Long, tira fuori un po' di razioni dal magazzino." Disse l'anziano vestito di giallo ad un uomo tozzo. Wang Long era uno dei membri della famiglia del vecchio capo.

"Sì patriarca." Wang Long se ne andò e tornò in poco tempo con un piccolo carro di razioni che conteneva solo chicchi di grano.

Nella terra, il grano era una fonte di vitamine salutari. Tuttavia in questo mondo era una questione completamente diversa. Questi chicchi erano i resti della raffinazione mischiati con la crusca. Avevano un sapore orribile ed erano difficili da inghiottire.

Inoltre il grano aveva pochi nutrienti ed era difficile da digerire. In effetti dava pochissima energia, circa la metà delle razioni. Anche se era grano, era meglio di niente. La folla poté solo rassegnarsi al suo fato e radunare la piccolissima quantità di cibo. Jiang Xiaorou era proprio in fondo e quando arrivò il suo turno, non rimaneva quasi nessun chicco.

Passò le due tavolette di legno macchiate di sudore e ricevette due sacchi di grano delle dimensioni di un palmo. Anche se lei e Yi Yun avessero mangiato i chicchi come porridge, queste provviste non sarebbero durate più di dieci giorni.

Jiang Xiaorou rimase sbalordita mentre teneva i sacchi leggeri, riluttante ad accettare il suo fato.

Suo fratello era appena tornato dal mondo dei morti, sarebbero morti di fame insieme?

"Che stai facendo lì impalata, smettila di bloccare la strada!" Disse con impazienza l'uomo incaricato di distribuire il grano, in attesa che Jiang Xiaorou se ne andasse il prima possibile.

Jiang Xiaorou era arrabbiata. Aveva lavorato duramente per tutta la notte per fare quelle frecce e aveva ricevuto solo questa misera quantità di chicchi di grano. Anche se era una ragazza debole, fronteggiò con coraggio il gruppo di uomini che rappresentavano l'autorità della tribù: "Perché ce n'è così poco? Ho consegnato oltre due fasci di frecce. Non solo non ho ottenuto razioni, ma solo una quantità di chicchi di grano ancora meno del normale!"

L'uomo incaricato della distruzione ne fu sbalordito. Non si sarebbe mai aspettato che la giovane avesse il coraggio di questionarlo.

"Non conosci le regole? Sei piccola e anche una ragazzina. Che utilità c'è nell'avere così tanto cibo se non hai maschi in casa? Sarebbe uno spreco!"

In questo mondo, le tribù più piccole preferivano i maschi. Nelle grandi tribù c'erano vari tipi di bestie della desolazione e anche ossa della desolazione. Così le differenze tra i due sessi non sarebbero importate così tanto.

Ma in una piccola tribù, la forza di un maschio sarebbe stato un vantaggio difficile da compensare. Poche ragazze avevano una forza paragonabile agli uomini.

Di fronte a questo disprezzo, Jiang Xiaorou gridò con rabbia: "Chi ha detto che non ho maschi nella mia casa? Ce n'è uno proprio qui!" Jiang Xiaorou afferrò la mano di Yi Yun mentre lo diceva.



