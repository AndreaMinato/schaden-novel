---
weight: 400
title: Capitolo 40 -
pubDate: 2023-06-16T14:09:48.024Z
tags:
    - tmw
---


La mattina dopo presto, i membri del campo dei guerrieri arrivarono in piazza. Sapevano già che Zhang Yuxian se n'era andato. Molti avevano sentito la sua cavalcatura galoppare via la scorsa notte, incluso Yi Yun naturalmente.

"Yi Yun!" In piazza, Lian Chengyu lo chiamò da lontano. La sua espressione era ancora calorosa.

"Giovane maestro Lian, cosa succede?" Yi Yun sorrise; sapeva che l'atteggiamento di Lian Chengyu era una recita per gli abitanti del villaggio.

In piazza c'erano molti spettatori. Anche se Lian Chengyu voleva da tempo sbarazzarsi di Yi Yun, non voleva farlo di fronte a tutti.

Era possibile che Zhang Yuxian sarebbe tornato per Yi Yun dopo aver completato la missione.

Anche se Zhang Yuxian non fosse tornato, avrebbe chiesto del ragazzino alla selezione del regno.

Se Lian Chengyu avesse attaccato Yi Yun in pubblico, si sarebbe sentito meglio. Tuttavia, con così tanti testimoni, si sarebbe diffusa voce di cos'aveva fatto. Non poteva mettere a tacere l'intera tribù.

Se Zhang Yuxian avesse indagato, lo avrebbe scoperto. Così aveva intenzione di usare un modo lento e regolare per sbarazzarsi di Yi Yun.

Notando che Lian Chengyu non aveva intenzione di vendicarsi, Yi Yun si unì contento all'allenamento di Tai Chi di Lian Chengyu. Se fossero davvero entrati in conflitto, la forza di Yi Yun era ancora insufficiente. Inoltre non aveva ancora finito di assorbire l'essenza delle ossa della desolazione.

"Yi Yun, Lord Zhang ha lasciato una nota e una scatola di pillole. Nella nota, ha detto che le pillole erano per entrambi. La mia non è una droga leggera, una persona dalla coltivazione bassa non potrebbe mangiarla. Per quanto riguarda la tua, è molto adatta a costruire le fondamenta di un principiante."

Lian Chengyu aveva escogitato un bel piano. Se Yi Yun non avesse saputo chi era, ci avrebbe creduto.

"Oh, una pillola?" Lo sguardo di Yi Yun si accese. Era estremamente entusiasta e pieno di aspettative. "Lord Zhang ha lasciato una pillola per me?"

"Sì!" Lian Chengyu si riempì di disprezzo quando vide l'espressione stupida di Yi Yun. 'È proprio un ritardato, crede davvero che sia manna dal cielo.'

Lian Chengyu diede una pacca sulle spalle di Yi Yun e consigliò:  "Lord Zhang di sicuro è stato generoso. Dobbiamo ricordarci assolutamente della gentilezza che ci ha mostrato!"

Nei suoi occhi brillava intento omicida.

Ora che Zhang Yuxian se n'era andato, Lian Chengyu non poteva più nasconderlo.

"Le parole del giovane maestro Lian sono sagge. Non me lo dimenticherò." Rispose Yi Yun con un sincero desiderio di apprendere.

"Yi Yun, il tuo talento è di gran lunga superiore al mio. Ho intenzione di darti un po' dell'essenza delle ossa della desolazione. Questa essenza non influenzerà solo il nostro futuro, ma anche quello dei migliaia di abitanti del clan. Non posso fidarmi di nessun altro a parte te. Sarò più tranquillo se sarai tu a guidare il processo di raffinazione."

"Facciamo così. Di giorno potrai continuare a raffinare le ossa della desolazione. Quando saranno raffinate, le condivideremo insieme come fratelli. Poi ti aiuterò, permettendoti di raggiungere il secondo stadio del Sangue Mortale, Vigore. Poi ti darò la pillola di Lord Zhang, permettendoti di aumentare ulteriormente la tua coltivazione!"

Lian Chengyu sogghignò internamente. Yi Yun invece sapeva che era un'espressione di derisione.

Senza Zhang Yuxian, per Lian Chengyu, Yi Yun era solo un bambino che poteva schiacciare facilmente.

Anche se Lian Chengyu aveva davvero preparato una pillola per lui, probabilmente era un veleno dall'azione lenta. L'avrebbe paralizzato e l'avrebbe fatto morire lentamente e dolorosamente.

Ma dal punto di vista di Lian Chengyu, nessun veleno poteva competere con la tossina del Pitone Gelido. Era incurabile. Era il metodo più adatto per uccidere Yi Yun!

"Completerò qualsiasi missione che mi assegnerà il giovane maestro Lian." Yi Yun si batté il petto facendo finta di fare un giuramento come un giovane passionale.

Quando Zhang Yuxian era arrivato nella tribù, la raffinazione delle ossa non era stata interrotta. Era stata solo spostata nella montagna delle erbe. Dopotutto fare vedere all'entrata un enorme calderone che bruciava giorno e notte a Zhang Yuxian non era appropriato.

Lian Chengyu voleva usare la tossina gelida per continuare a danneggiare Yi Yun. Lo avrebbe fatto morire lentamente di una morte miserabile. Avrebbe anche placato ogni sospetto dato che sarebbero morti tutti.

Per quanto riguardava Yi Yun, aveva intenzione di assorbire tutta l'energia delle ossa della desolazione prima di entrare in conflitto con Lian Chengyu. Voleva avanzare allo stadio del Raccoglitore di Qi, aumentando i suoi assi nella manica.

Così entrambi avevano i loro piani. Così Yi Yun andò felicemente a raffinare le ossa della desolazione.

Naturalmente per Lian Chengyu, il suo comportamento entusiasta assomigliava a quello di un ragazzino immaturo.

'Questo ritardato. Lo sto mandando a morire ed è così contento. Come potrei avere un talento inferiore a questo ritardato? È così umiliante!’ Lian Chengyu sogghignò. Strinse i pugni con tale forza che le sue nocche emisero dei lievi schiocchi.

.....

Yi Yun desiderava da tempo tornare dalle ossa della desolazione, non ne aveva assorbito l'energia per tre giorni.

Senza questo supplemento, la coltivazione di Yi Yun era rallentata. Avrebbe anche patito la fame di conseguenza.

"Dannazione ragazzino, dov'eri andato a finire?"

Gli uomini incupiti responsabili della raffinazione delle ossa lo rimproverarono.

Questi uomini erano rimasti su per la montagna delle erbe, così non sapevano cos'era successo con Zhang Yuxian.

Consideravano ancora Yi Yun un ragazzino ammalato. Così non mostrarono un atteggiamento amichevole.

Yi Yun non prestò loro attenzione. Si diresse nel suo punto familiare e iniziò a tagliare la legna.

Oggi era pronto ad assorbire tutta l'energia delle ossa della desolazione. Sapeva che non gli rimaneva molto tempo, Lian Chengyu avrebbe potuto perdere la pazienza tra pochi giorni.

Doveva avanzare al quinto stadio del Sangue Mortale, il Raccoglitore di Qi.

Yi Yun fece un respiro profondo di fronte al calderone ardente. Vedeva innumerevoli puntini lucenti.

Questi puntini brillanti erano come un piatto delizioso; Yi Yun stava già sbavando.

'Avanti, me lo finirò tutto!

Pensando a questo, Yi Yun evocò un vortice viola con il suo cuore nell'occhio della tempesta.

In quell'attimo di secondo, sentì calore al corpo. Una corrente calda iniziò a circolare attraverso i meridiani Ren Mai e Du Mai.

Diversi puntini viola rossastri apparirono dalla bocca del calderone, emergendo dall'acqua elementale del fuoco e volarono verso di lui come uno stormo d'uccelli!

"Questo..." Yi Yun ne fu momentaneamente scioccato. Il numero di puntini luminosi era superiore al previsto. Aveva perfino formato una fila!

"Via! Via! Via!"

I puntini piovevano sul suo corpo, entrando nei suoi meridiani senza incontrare resistenze.

Yi Yun sentì tremare il suo corpo. Aveva la sensazione che i suoi meridiani stessero per scoppiare!

Dolore!

Un dolore estremamente intenso lo fece cadere a terra. E l'energia stava ancora entrando nel suo corpo senza fermarsi.

Se gli uomini che stavano raffinando le ossa della desolazione avessero potuto osservare il flusso d'energia, avrebbero visto che Yi Yun era coperto da un'aureola.



