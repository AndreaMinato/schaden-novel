---
weight: 401
title: Capitolo 401 - Shura della sciabola e della spada
pubDate: 2024-05-27T01:46:59.528Z
tags:
    - tmw
---


La gente era senza parole. Quando Yi Yun aveva mostrato la Divina Tecnica della Desolazione per la prima volta, aveva usato la Mano del Cristallo Mistico.

In seguito, Yi Yun era scomparso per due mesi. Dopo essere uscito dal suo isolamento, la sua prima sfida era stata affrontare la formazione delle ossa dei cinque elementi di Song Ziyue. E aveva di nuovo usato la Mano del Cristallo Mistico per sciogliere la formazione.

Adesso era la terza volta. Si stava confrontando con Shen Tu Nantian. Nel dominio dell’antica e divina tecnica della desolazione, solo un piccolo errore avrebbe potuto causare un contraccolpo spirituale, così stava rischiando la vita. Un qualunque discepolo della famiglia Lin non avrebbe mai osato accettare questa sfida, eppure… Yi Yun non solo l’aveva fatto, ma stava ancora la Mano del Cristallo Mistico!

A questo punto non dovresti nascondere le tue capacità!

Molti membri della giovane generazione della famiglia Lin circa alla stessa età di Yi Yun erano preoccupati.

“Ahahah, fratello minore Yun, sei proprio sicuro di te.”

Shen Tu Nantian lo trovò davvero divertente. Questo Yun Yantian stava ancora usando la Mano del Cristallo Mistico. Stava cercando di mostrarsi più forte di quello che era?

Credeva che la Divina Tecnica della Desolazione fosse come la cucina, dove un trucco poteva essere usato per dare da mangiare al mondo?

Tuttavia Shen Tu Nantian voleva vedere Yi Yun usare una tecnica del genere perché così il giovane avrebbe rischiato la vita.

Invece molti dei superiori della famiglia Lin stavano cominciando a sudare freddo per il ragazzo.

“Anziano Su, cosa succede con il suo discepolo? In questo momento non dovrebbe usare le sue tecniche migliori?”

Anche se Yi Yun non conosceva le tecniche dei Divini Maestri della Desolazione Oscuri come il Demone dalla Mano Nera, avrebbe dovuto usare un sigillo un po’ più potente per sopportare il contraccolpo spirituale.

“Questo…” Su Jie sudò. Disse con riluttanza. “Potreste avere frainteso. Non è che il mio discepolo non voglia usare altre tecniche, ma a questo punto, sembra… che conosca solo la Mano del Cristallo Mistico. Conosce anche Mille Piccoli Sigilli, ma per formare una reliquia…”

Sentendo queste parole, i superiori della famiglia Lin si scambiarono delle occhiate. <em>Conosce solo la Mano del Cristallo Mistico?</em>

Avevano sentito di come in passato alcuni Divini Maestri della Desolazione che vagavano per il mondo, facendo in particolare ricerche su dei particolari sigilli, e che portavano alla perfezione qualche tecnica..

Tuttavia, nemmeno quei Divini Maestri della Desolazione avrebbero scelto un sigillo come la Mano del Cristallo Mistico, che non aveva nessun futuro.

E in quel momento, Shen Tu Feng, che era di fronte a Yi Yun, aveva evocato il suo totem raffinando l’osso etichettato “Chou”.

Era un’altra tecnica che richiedeva il supporto di un totem. Consumava molta energia mentale e qi vitale, ma naturalmente era molto potente.

La tecnica di Shen Tu Feng era molto speciale. Stese il palmo come se fosse una sciabola, mentre con l’altra formò una spada con l’altra. Quando formò i sigilli, non solo emisero una luce splendida, ma risuonarono anche ruggiti di raggi di sciabola e di qi della spada!

La gente scorse i raggi di sciabola e le ombre di spada che apparivano a mezz’aria. Non sembrava il raffinamento di un osso, ma uno scontro brutale!

“Oh?”

Gli occhi di molti Anziani della famiglia Lin brillarono vedendo questa scena.

<em>Che fosse…</em>

La matriarca fece un respiro profondo: “Se non erro, ciò che sta usando Shen Tu Feng è un antico sigillo che si chiama Shura della sciabola e della spada!”

“Shura della sciabola e della spada… naturalmente! L’eredità della tecnica è già incompleta mentre veniva tramandata fino ad oggi. Molto tempo fa, durante la grande battaglia tra i Divini Maestri della Desolazione ortodossi e quelli oscuri, lo Shura della sciabola e della spada è stato seppellito insieme alla distruzione di diversi Sect!”

Solo il nome della tecnica poteva fare capire quanto era potente.

Il Shura della sciabola e della spada era sia ortodosso che eretico. Era formidabile. Alcuni dicevano che oltre ad essere una tecnica per raffinare ossa, potesse essere usato in battaglia per uccidere.

Usare lo Shura della sciabola e della spada stesso era una battaglia.

Così, Shen Tu Feng, che era entrato in un assetto da combattimento, poteva sopportare facilmente il contraccolpo spirituale dell’osso della desolazione etichettato “Chou”.

Tuttavia, lo Shura della sciabola e della spada era estremamente difficile da coltivare. Dopotutto molti Divini Maestri della Desolazione non eccellevano nel combattimento, così era molto difficile da apprendere.

Inoltre, l’eredità principale di questo sigillo era stata perduta. Così, anche se era una tecnica estremamente potente, pochissimi Divini maestri della Desolazione potevano utilizzarla al giorno d’oggi.

Tuttavia ora le persone potevano vedere Shen Tu Feng usare lo Shura della sciabola e della spada, e non sembrava semplice come un’eredità incompleta.

“La famiglia Shen Tu non solo ha trovato eredità dell’Antica setta della desolazione, ma anche lo Shura della sciabola e della spada perduto da tempo…”

I superiori della famiglia Lin erano invidiosi e avviliti. Un’opportunità così grande era stata ottenuta dal clan Shen Tu. Se fossero stati loro a trovarla, la loro Divina Tecnica della Desolazione sarebbe aumentata almeno di un intero livello. E avrebbero potuto perfino ricollegare i meridiani sconnessi di Lin Xintong da soli. Allora la situazione non sarebbe stata così problematica.

“Il clan Shen Tu si è proprio preparato bene. Se lo Shura della sciabola e della spada appare nelle mani di un membro della giovane generazione, dev’essere una porzione estremamente piccola. Se hanno davvero l’eredità completa dello Shura, allora mostreranno sicuramente il resto in seguito! Ora è solo l’antipasto.”

La gente capiva che giovani come SHen Tu Hai e Shen Tu Feng dovevano aver appreso solo una piccola parte di una Divina Tecnica della Desolazione di massimo livello come lo Shura della sciabola e della spada.

Come aveva detto Shen Tu Nantian, avevano preparato ogni sorta di tecnica per scioccare la famiglia Lin durante la cerimonia del tè. Avrebbero dimostrato di essere in grado di poter curare i meridiani naturalmente sconnessi di Lin Xintong!

Anche se la comparsa di Yi Yun aveva ostacolato lievemente i loro piani, anche se era un fattore incerto, Yi Yun non era nulla in confronto all’antica eredità ottenuta nel regno mistico.

Dopotutto Yi Yun era troppo giovane.

E in quel momento, Shen Tu Nantian sorrise di fronte alle espressioni strane degli Anziani della famiglia Lin dal centro della piazza. C’era un po’ di provocazione nel suo sorriso.

Desiderava ottenere un effetto del genere.

Avrebbe fatto capire alla famiglia Lin la potenza dell’eredità e delle risorse del suo clan. Li avrebbe allettati con l’eredità che avevano ottenuto. Considerando anche i meridiani naturalmente sconnessi di Lin Xintong, non avrebbero avuto altra scelta se non cooperare con loro.

Shen Tu Nantian era la persona che desiderava di più che accadesse. Avrebbe ottenuto enormi benefici coltivando in coppia con una ragazza dal fisico di puro Yin che sarebbe diventata una Grande Imperatrice impareggiabile.

Shen Tu Nantian aveva già pianificato tutto fin dall’inizio della cerimonia.

Avrebbe ampliato gli orizzonti della famiglia Lin mostrando l’eredità dell’antica setta della divina desolazione e il suo piano era appena cominciato. Tuttavia, visto l’intoppo imprevisto dovuto all’intervento di Yi Yun, aveva dovuto rivelarle in anticipo.

Nonostante tutto, avrebbe potuto comunque mostrare le eredità dell’antica setta della desolazione. Surclassare Yi Yun era solo una comodità per Shen Tu Nantian.

In futuro sarebbe stato lui, Shen Tu Nantian, a controllare il mondo Tian Yuan!

Pensando a questo, diventò estremamente soddisfatto. Guardò Shen Tu Feng. Shen Tu Feng non lo aveva deluso. La sua tecnica dello Shura della sciabola e della spada poteva aver raggiunto solo metà del primo livello, ma era sufficiente a gestire e ad estrarre energia dall’osso etichettato “Chou”.

Ora Shen Tu Feng aveva già completato metà dell’estrazione con ordine. Inoltre aveva usato la spada e la sciabola allo stesso tempo, respingendo il contraccolpo spirituale all’interno dell’osso della desolazione. Un metodo del genere era superiore perfino a quello mostrato prima da Shen Tu Hai!

Shen Tu Nantian aveva già pianificato come presentare le tecniche in modo da suscitare l’invidia della famiglia Lin. E se avessero desiderato ottenerle, avrebbero dovuto pagare il prezzo.

“Signori della famiglia Lin, avrete notato che la tecnica che sta mostrando Shen Tu Feng è lo Shura della sciabola e della spada da tempo perduto!”

“Naturalmente Shen Tu Feng ha dei limiti. Può solo mostrarne una piccola porzione. A dire la verità, il mio clan ha già ottenuto quasi tutta l’eredità dello Shura della sciabola e della spada. Ora gli Anziani della mia famiglia stanno facendo delle ricerche su di esso. Tuttavia, visto che l’eredità è troppo arcana, la ricerca è ancora nei suoi stadi iniziali.”

Shen Tu Nantian accennò apposta a questo mentre gli Anziani della famiglia Lin sentivano la tentazione.

Naturalmente erano interessati a questa antica eredità. Nemmeno Su Jie ne era immune.

Lin Xintong si accigliò lievemente. Shen Tu Nantian era troppo astuto. Poteva sentire che il giovane stava ottenendo lentamente il controllo della situazione. Sfruttando questa cerimonia del tè, era certo che altri Anziani della famiglia Lin avrebbero cominciato ad appoggiarlo.

“Lo Shura della sciabola e della spada ha un’aura assassina estremamente pesante. Questa dimostrazione richiede molti sigilli. Le eredità esistenti sembrano carenti al confronto!”

La dimostrazione non aveva ancora bisogno dell’intervento di Shen Tu Nantian, così poteva presentare con noncuranza questi antichi metodi.

“Stavolta il mio clan non ha solo ottenuto lo Shura della sciabola e della spada nel regno mistico. Oltre ad aver scoperto come ricollegare i meridiani della signorina Lin, ci sono anche le antiche tecniche della desolazione. Alcuni metodi in effetti sono sbalorditivi…”

Mentre Shen Tu Nantian stava facendo le sue descrizioni con fervore, all’improvviso sentì un’esplosione.

Era stato uno scoppio improvviso, ma sembrò familiare a Shen Tu Nantian.

Mentre sussultava, il rumore si interruppe.

Ebbe un inspiegabile presentimento, cos’era successo…

Si girò lentamente e spostò lo sguardo verso il luogo da dov’era provenuto il suono.

Shen Tu Nantian sembrò pietrificarsi. Rimase stordito.

Vide che dietro di lui, dov’era Yi Yun, l’osso della desolazione etichettato Yin nelle mani di Yi Yun si era riempito di crepe. Il suo colore era diventato bianco grigiastro.

C’era un ammasso di energia pura nelle mani di Yi Yun. Era… il potere della desolazione dell’osso della desolazione “Yin”!

Yi Yun aveva già estratto l’energia!

Cosa?!

Shen Tu Nantian lo fissò con la bocca lievemente aperta. Sembrava che avesse un attacco di Alzheimer e non potesse credere ai suoi occhi.

Cos’era successo? Cos’era accaduto al contraccolpo spirituale dentro l’osso della desolazione “Yin”? Perché Yi Yun non ne era stato influenzato?


