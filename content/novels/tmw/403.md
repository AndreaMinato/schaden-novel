---
weight: 403
title: Capitolo 403 - Sigillo delle Quattro Immagini
pubDate: 2024-05-27T03:46:59.528Z
tags:
    - tmw
---


“Shen Tu Nantian finalmente sta rivelando le sue vere intenzioni!”

Vedendo Shen Tu Nantian tirare fuori il sangue della bestia della desolazione, la gente si riempì di aspettative. Precedentemente, Shen Tu hai e Shen Tu Feng avevano mostrato le loro straordinarie Divine Tecniche della Desolazione. Era stato tutto grazie alle scoperte che il clan Shen Tu aveva fatto nel regno mistico.

Anche se Shen Tu Feng era stato distratto da Yi Yun, facendogli quasi perdere il controllo sulle sue rune, un difetto non poteva oscurare lo splendore della giada. La maggior parte della famiglia Lin invidiava la Divina Tecnica della Desolazione del clan Shen Tu.

Adesso che era arrivato il turno di Shen Tu Nantian, aveva attirato le luci della ribalta.

In realtà Shen Tu Nantian non era considerato un normale membro della giovane generazione. Aveva più di trent’anni e, sotto molti aspetti, superava Shen Tu Feng, Shen Tu Hai e Yi Yun.

Qualunque cosa Shen Tu Hai e Shen Tu Feng avessero potuto imparare, Shen Tu Nantian sicuramente l’aveva padroneggiato ancora meglio.

La luce del disco della formazione si intensificò. Ai piedi di Shen Tu Nantian c’era un totale di quattro contenitori con il sangue delle specie primordiali. Tutti i coperchi erano stati aperti. Sotto l’influenza del qi vitale del cielo e della terra, luce rossa vorticò attorno ad esse mentre il sangue ribolliva.

Shen Tu Nantian spalancò le braccia e il suo corpo iniziò a galleggiare a mezz’aria.

Quando i guerrieri superavano lo stadio delle fondamenta Yuan, potevano volare. Così librarsi non era nulla per lui.

Shen Tu Nantian aveva cominciato a formare sigilli con le mani. I suoi movimenti erano molto lenti. Le sue dita sottili color giada sembravano possedere un fascino inspiegabile e l’attenzione del pubblico si fissò istintivamente su di esse.

“Che metodo dell’antica tecnica della divina desolazione è questo?”

La gente stava facendo ipotesi. Mentre molte delle eredità dell’antica Divina Tecnica della Desolazione erano state perdute da così tanto tempo, anche figure come Su Jie e la matriarca della famiglia Lin avevano difficoltà a confrontare le tecniche di Shen Tu Nantian con quelle scritte nei libri.

In quel momento, dietro Shen Tu Nantian iniziarono ad emergere luci colorate.

Mentre questi bagliori si radunavano insieme, formarono un fenomeno.

La gente vide erba verde lussureggiante crescere sulla formazione sotto i piedi di Shen Tu Nantian. L’erba era cosparsa di fiori selvatici, sembrava estremamente bella.

“È la comparsa di un fenomeno!”

Gridarono gli Anziani della famiglia Lin. I guerrieri potevano usare il loro qi vitale del cielo e  della terra per condensare immagini. Ad esempio Yi Yun poteva usare il suo qi del Sole Splendente per condensare l’immagine della valle Tang.

Tuttavia queste immagini erano solo illusioni e non sembravano molto realistiche. In confronto, il fenomeno di Shen Tu Nantian sembrava una distesa erbosa, la gente poteva sentire il profumo dell’erba e dei fiori.

Mentre le luci colorate diventavano sempre più intense, un albero spirituale germogliò tra l’erba. Poi apparì una sorgente di fronte all’albero spirituale.

Mentre l’acqua scorreva, una figura umana si avvicinò alla sorgente.

Questa figura era vestita di verde e indossava una fascia alla testa. Teneva un ventaglio e pareva uno scolaro che aveva ottenuto grandi risultati ad una giovane età.

Lo scolaro passeggiava sotto l’albero mentre sventolava gentilmente il suo ventaglio. Sembrava che stesse recitando poesie e disegnando arte nello splendido paesaggio. Sembrava una scena magica e da sogno.

“Questo è il totem di Shen Tu Nantian!” Disse un Anziano della famiglia Lin.

“Oh? Un totem?”

I totem umanoidi erano rari. Nella Divina Città di Tai Ah, anche una dei contendenti del regno del Drago delle Nuvole, Feng Lin, aveva mostrato il suo totem. Era una spadaccina alata.

In confronto al totem di Feng Lin, quello di Shen Tu Nantian era ancora più realistico. Inoltre la scena pittoresca era così vivida che i mortali avrebbero creduto che ci fosse davvero uno scolaro sotto l’albero spirituale.

“Il totem di Shen Tu Nantian si chiama paradiso trascendente dell’immortale.” Mentre la gente era rimasta sorpresa dal totem, la nonna mille mani lo presentò con soddisfazione. “Il totem di Nantian è composto da un paradiso immortale. La figura nel paradiso è l’incarnazione di Nantian. Se un giorno questa figura si trasformerà in un sovrano immortale, la forza di Nantian arriverà al picco.”

La Nonna Mille Mani era molto orgogliosa di avere un nipote come Shen Tu Nantian.

Pochissimi avevano totem accompagnati da fenomeni. Inoltre anche questo tipo di totem poteva evolvere. Si poteva dire che fosse un totem di qualità suprema.

“Capisco. Il caro nipote Nantian di sicuro è un drago tra gli uomini.” La prozia parlò al momento appropriato. Più lo guardava e più Shen Tu Nantian le piaceva. “L’incarnazione del gentiluomo nel paradiso trascendente dell’immortale si addice proprio al suo temperamento. Il suo totem è proprio come lui. Le parole gentiluomo lo descrivono perfettamente.”

La donna con l’abito da palazzo lo lodò e rese molto contenta nonna mille mani. Sembrava una noce da come sorrideva con la sua faccia piena di rughe.

<em>’Un gentiluomo? Di sicuro sarebbe un insulto ad un gentiluomo.’</em> Su Jie arricciò le labbra. Non poteva disturbarsi a dire altro. Se Shen Tu Nantian era un gentiluomo, lui era un santo.

Mentre Su Jie stava imprecando mentalmente, una luce brillò nei suoi occhi. Poteva vedere spessi raggi rossi uscire fuori dai quattro contenitori di sangue di specie primordiali attorno a Shen Tu Nantian.

Tra la luce emersero le anime delle bestie della desolazione.

Marchi delle bestie!

Quando i guerrieri condensavano i loro totem, dovevano formare un marchio della bestia usando il corpo della bestie della desolazione che avevano ucciso con le loro mani.

Solo allora si sarebbe condensato lentamente un totem.

E ora, Shen Tu Nantian ci era riuscito mentre mostrava la sua Divina Tecnica della Desolazione. Inoltre questi marchi erano stati condensati con il sangue.

Queste quattro specie primordiali non erano state uccise da Shen Tu Nantian. Questo significava che i marchi che Shen Tu Nantian aveva formato erano lievemente diversi da quelli necessari per un totem.

In realtà era un sigillo molto antico, così misterioso che Su Jie non lo comprendeva.

“Sigillo delle quattro immagini…”

Disse lentamente la matriarca della famiglia Lin.

Le quattro immagini corrispondevano al nord, sud, est ed ovest. Ogni immagine era connessa ad una bestia divina, il drago azzurro, la tigre bianca, l’uccello vermiglio e la tartaruga nera.

Naturalmente Shen Tu Nantian non poteva formare sigilli usando il sangue delle bestie divine. I marchi della desolazione attorno a Shen Tu Nantian erano: l’est del pitone azzurro, l’ovest della feroce tigre divina, il sud dell’uccello di fuoco e il nord della tartaruga mistica.

Anche queste quattro creature corrispondevano alle bestie divine delle quattro immagini. La matriarca della famiglia Lin aveva trovato informazioni su questo sigillo solo nei libri.

“La matriarca è colta!” Disse con un sorriso nonna mille mani. “Dato che la matriarca conosce il sigillo delle quattro immagini, dovrebbe anche sapere quanto è potente.”

Il sigillo delle quattro immagini era anche l’ultima tecnica che il clan Shen Tu aveva trovato nel regno mistico.

Per usare questa tecnica bisognava estrarre marchi dal sangue di bestia della desolazione. Era usato in congiunzione con le ossa ed era utile per Shen Tu Nantian per allenarsi.

Questo sigillo era anche l’ultima tecnica per vincere lo scontro per la giovane generazione.

Nonna mille mani credeva che mostrare queste tre antiche divine tecniche della desolazione sarebbe stato sufficiente per scioccare e tentare la famiglia Lin.

“Ho sentito che la signorina Xintong è molto abile nella divina tecnica della desolazione. Perché non ce la mostri?” Nonna mille mani all’improvviso si girò verso Lin Xintong. Non era molto contenta di lei.

Proprio come la famiglia Lin era guardinga nei confronti di Shen Tu Nantian, nonna mille mani sentiva una naturale diffidenza e pregiudizio nei confronti di Lin Xintong.

A causa dei benefici della loro possibile unione, doveva accettare questo matrimonio.

Tuttavia voleva comunque fare abbassare la cresta a Lin Xintong prima che si sposasse nel loro clan.

Sapeva che Lin Xintong era ancora giovane. Insieme ai limiti dei suoi meridiani naturalmente sconnessi, i suoi risultati nella divina tecnica della desolazione sarebbero stati inferiori a quelli di Shen Tu Nantian. Inoltre Lin Xintong non sapeva delle antiche tecniche. Ora che Shen Tu Nantian aveva mostrato un sigillo delle quattro immagini così appariscente, Lin Xintong avrebbe fatto una pessima figura al confronto, non importava che metodo usasse.

Lin Xintong si accigliò e non rispose. Sapeva cosa stava pensando nonna mille mani. Doveva ammettere che l’abilità nella divina tecnica della desolazione di Shen Tu Nantian era senza pari nella generazione più giovane.

“Ignora la vecchia strega.” Su Jie imprecò mentre mandava una trasmissione di qi vitale che risuonò nelle orecchie di Lin Xintong. <em>’Sfortunatamente quella canaglia di Yi Yun non è nata un po’ di anni prima. Se fosse così, non ci saremmo dovuti sorbire l’arroganza di Shen Tu Nantian!’</em>

Pensò Su Jie con odio. In quel momento, il sigillo delle quattro immagini di Shen Tu Nantian era arrivato al suo momento finale più critico.

Il sigillo delle quattro immagini era estremamente difficile da usare. La formazione delle ossa dei cinque elementi e il demone dalla mano nera sembravano lucciole di fronte alla luna al confronto. Non erano degne di essere menzionate.

Anche con le sue abilità, non era facile per Shen Tu Nantian usare fino a questo punto il sigillo delle quattro immagini.

Mentre il suo totem bruciava, le luci colorate divennero ancora più brillanti.

Shen Tu Nantian era riuscito a congiungere i quattro marchi con grande difficoltà. Stava per finire la fusione finale.

In quel momento, un bagliore brillò negli occhi di Yi Yun. Era rimasto in un angolo ignorato. Iniziò a sorridere lievemente, ma nessuno poteva vederlo a causa della maschera.

Nella sua anima, la sua energia mentale stava cominciando a muoversi. Dal cuore di Yi Yun, splendidi raggi viola circolarono nell’artefatto divino. Tuttavia nessuno poteva individuarli.

Il sigillo delle quattro immagini di Shen Tu Nantian in essenza stava usando energia. Inoltre, ciò che era stato appena estratto dal sangue delle specie primordiali era pura energia senza un proprietario.

L’energia senza un proprietario era praticamente cibo per il Cristallo Viola. Questo era ciò che Yi Yun desiderava.


