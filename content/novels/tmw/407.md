---
weight: 4070
title: Capitolo 407 - Notte a Chiacchierare
pubDate: 2024-05-27T07:46:59.529Z
tags:
    - tmw
---


Nel mondo Tian Yuan, ci sarebbero stati diversi Grandi Imperatori ad ogni generazione. Ad esempio, il numero di Grandi Imperatori che super clan come quello Shen Tu e Lin avevano avuto non era limitato ad uno.

Ad esempio il Re Empireo dei Mille Fantasmi, che era stato ucciso dal Ragazzo Pastore, era considerato nella media tra i Grandi Imperatori.

Il patriarca Shen Tu invece aveva un potere spaventoso. Quando il Ragazzo Pastore era al suo picco, aveva preso in prestito un Leone Divino dal Dio della Desolazione degli Inferi, e alla fine era riuscito a stento a ferire il patriarca Shen Tu, non riuscendo ad ucciderlo.

Per quanto riguardava il Ragazzo Pastore stesso, era stato colpito dalla Rivoluzione Celeste della Morte del patriarca ed era ancora ferito.

Tuttavia… in confronto all’antica Grande Imperatrice menzionata nei libri, il patriarca Shen Tu non era nulla.

Una figura come il patriarca Shen Tu era uno dei guerrieri al picco del mondo Tian Yuan per ogni generazione.

Tuttavia era solo uno dei tanti.

Anche la famiglia Lin e gli altri grandi clan avevano persone come lui.

Nella stessa generazione, ci sarebbe stata una decina di guerrieri simili e, contando i vecchi mostruosi che si erano isolati, ce ne sarebbero stati ancora di più.

E questo valeva solo per gli umani. Anche la razza della desolazione aveva molte figure capaci di competere con il patriarca Shen Tu.

Così, era destino che una persona come il patriarca Shen Tu non sarebbe riuscito a venire ricordato per decine o anche centinaia di milioni di anni in questo mondo.

Questo perché c’era un enorme divario tra di lui e l’antica Grande Imperatrice.

L’antica Grande Imperatrice era la sola donna leggendaria che era riuscita a ricollegare i suoi meridiani naturalmente sconnessi. Le leggende che aveva creato avevano resistito alle correnti del fiume sconfinato della storia e avevano continuato a tramandarsi.

Yi Yun non sapeva che stadio ci fosse al di sopra del Grande Imperatore, perché era troppo lontano per lui.

Tuttavia era sicuro che le figure potenti dalla forza superiore ai Grandi Imperatori avrebbero avuto un grande divario di forza. In realtà il titolo di “Grande Imperatore” era solo un nome collettivo nel mondo Tian Yuan dato a certi guerrieri che raggiungevano un determinato stadio. Non era un nome specifico di uno stadio. Era come i titoli di “Saggio” e “Signore Umano”.

Così, se il Re Empireo dei Diecimila Fantasmi fosse stato paragonato all’antica Grande Imperatrice, sarebbe stato come una lucciola di fronte alla luna brillante.

Ora, secondo ciò che aveva detto Lin Xintong, il clan Shen Tu aveva già recuperato la ricetta lasciata dall’antica Grande Imperatrice ed era riuscito a raffinare la reliquia della desolazione. Come poteva Yi Yun non essere sorpreso?

Il potere dell’impareggiabile Grande Imperatrice probabilmente superava di gran lunga l’immaginazione di molte potenti figure nel mondo Tian Yuan…

“La Divina Tecnica della Desolazione del clan Shen Tu ha raggiunto davvero quel livello?”

Yi Yun lo trovò incredibile. Chi aveva raffinato la reliquia della Grande Imperatrice? Che fosse stata nonna mille mani?

Tuttavia, quando ripensava alla vecchia, Yi Yun lo trovò improbabile. La vecchia probabilmente era in uno stadio simile a quello dell’imperatrice, ma in confronto al patriarca Shen Tu doveva essere di gran lunga inferiore. Come poteva raffinare la ricetta dell’antica Grande Imperatrice?

“Non ne sono sicura nemmeno io…” Lin Xintong scosse la testa. “Forse l’antica ricetta non è così difficile da raffinare. L’antica Grande Imperatrice può essere forte, ma non significa che la ricetta che ha lasciato sia difficile da creare.”

Yi Yun annuì. Era ragionevole.

Lin Xintong aggiunse: “Comunque il clan Shen Tu stavolta fornirà una reliquia. L’hanno già reso pubblico e hanno invitato diverse famiglie con cui sono alleati. Sicuramente non stanno facendo finta, altrimenti sarebbe considerato come rimangiarsi la parola. Non li avvantaggerebbe in nessun modo.”

“Inoltre devono essere molto sicuri della reliquia, altrimenti sarebbero soggetti a critiche. Così, l’alleanza tra il clan Shen Tu e il clan Lin naturalmente verrebbe annullata.”

“Signorina Lin, hai ragione.” Yi Yun annuì. Non importava come il clan Shen Tu fosse riuscito a raffinare la reliquia della Grande Imperatrice. Avevano potuto fare una proposta del genere alla famiglia Lin solo fornendola.

A quanto pareva, il clan Shen Tu era estremamente sicuro di sé!

Che la loro capacità di raffinare la reliquia della Grande Imperatrice fosse a causa del regno mistico che avevano esplorato? Erano riusciti a trovare un metodo della Desolazione che permetteva loro di raffinare la reliquia?

Che sorta di regno mistico era? Yi Yun era molto interessato, un regno mistico di quel livello sarebbe stato sicuramente straordinario!

Tuttavia, un regno mistico di quel livello probabilmente non era qualcosa che poteva esplorare.

Yi Yun scosse gentilmente la testa. Aveva bisogno di tempo. Era ancora troppo debole ora.

Dopo essere rimasto in silenzio per un momento, Yi Yun all’improvviso guardò Lin Xintong.

“Signorina Lin…”

“Sì?” Lin Xintong alzò gli occhi. Il suo viso sembrava diventare sfocato tra la luce tremolante. Era così splendida da non sembrare reale.

“Se… sto solo dicendo se. Se non riesci a trovare un modo per ricollegare i tuoi meridiani sconnessi, accetteresti le disposizioni della tua famiglia?”

Sentendo questa domanda, Lin Xintong si accigliò mentre lo guardava con significato.

“Perché stai facendo una domanda del genere? Non credi che fare congetture sul futuro sia inutile? Ad esempio te… Quando ti ho incontrato per la prima volta nelle Lande Selvagge della Nuvola, non mi sarei mai aspettata che arrivassi a questo punto in due anni.”

“Hai ragione…” Yi Yun annuì. “Lo sto chiedendo perché due anni fa, nella valle della Desolazione dell’Uomo. Lì mi hai detto che quando mi hai toccato, ti era sembrato che nei tuoi meridiani scorresse una lieve energia…”

“Per questo, ho avuto un’idea che potrebbe sembrarti ridicola. Voglio ricollegare i tuoi meridiani!”

“Tuttavia non posso garantire di poterlo fare. E ora… sembra che il clan Shen Tu abbia trovato un metodo per ricollegare i tuoi meridiani sconnessi. Non so se il loro metodo sarà efficace, ma almeno sembra più affidabile delle mie aspirazioni senza fondamento.”

“Volevo proprio ricollegare i tuoi meridiani sconnessi, ma… non ho motivo di lasciarti rischiare la vita per via dei miei desideri e di un mio pensiero irrealistico. Dopotutto le possibilità che ti possa guarire sono molto poche.”

“Sto pensando… quando decideranno che non c’è modo per ricollegare i tuoi meridiani sconnessi, e quando tutti non sapranno cosa fare, credo che la matriarca e perfino il signor Su Jie desidererebbero che ti sposassi con Shen Tu Nantian. Se non altro, in quel modo, potrai sopravvivere…”

Disse lentamente Yi Yun. Era ciò su cui aveva riflettuto ed era anche il dilemma che aveva provato rimanendo nella famiglia Lin.

Da un punto di vista emotivo, naturalmente non desiderava che Shen Tu Nantian curasse Lin Xintong e che usasse questa coercizione per completare il matrimonio.

Tuttavia… da un punto di vista logico, probabilmente era il miglior risultato per Lin Xintong.

Anche se la prozia di Lin Xintong era irritante, aveva detto qualcosa che Yi Yun trovava molto ragionevole. Cioè, cos’era più importante tra la vita e l’innocenza?

Forse la parola “innocenza” non era accurata per Lin Xintong visto che insisteva che era la sua dignità e il diritto di scegliere cosa fare della sua vita.

“Grazie.”

Disse con solennità Lin Xintong mentre guardava Yi Yun. Non aveva mai saputo prima che Yi Yun volesse curare i suoi meridiani naturalmente sconnessi. Se la famiglia Lin o il clan Shen Tu avessero saputo delle sue intenzioni, probabilmente avrebbero riso, pensando che Yi Yun stesse dicendo stupide assurdità.

Ma Lin Xintong non lo fece.

“Comunque lotterò per il mio fato. Dopotutto chi può predire il futuro… Ciò che ti posso garantire è che, anche se la famiglia Lin accetterà di allearsi con il clan Shen Tu, impedirò che ti costringano ad andartene.”

Disse con serietà Lin Xintong. Yi Yun sapeva che Lin Xintong si stava riferendo all’ostilità che aveva con Shen Tu Nantian.

“Va bene, non ne parliamo più. La matriarca si è impegnata molto a preparare questi festeggiamenti per te.”

Dopo aver detto questo, Lin Xintong sorrise lievemente.

Yi Yun naturalmente capiva il significato dietro le sue parole. La matriarca probabilmente aveva chiesto ad un po’ di Anziane nella famiglia di proporre delle ragazze appropriate come fidanzate per Yi Yun.

Girando lievemente la testa, Yi Yun notò che la ragazza alta che voleva insegnargli ad usare la spada stava parlando qualcuno mentre gli scoccava frequentemente delle occhiate.

La ragazza formosa probabilmente intendeva continuare la discussione riguardo alle spade dopo che Lin Xintong se ne fosse andata.

Yi Yun si accigliò con imbarazzo. Aveva poca esperienza con eventi del genere, sia nella sua vita precedente che in quella presente.

…

La celebrazione durò per sei ore e terminò solo in tarda notte.

Alla fine, le ragazze che avevano corteggiato Yi Yun non erano state così tante perché Lin Xintong era rimasta accanto a lui per la maggior parte della notte. All’inizio entrambi avevano parlato della situazione tra la famiglia Lin e il clan Shen Tu. Erano considerati “affari ufficiali”.

Poi iniziarono a parlare di tutto.

In origine Lin Xintong pensava che Yi Yun avrebbe avuto poca esperienza e che non avrebbe potuto parlargli di molte cose. Aveva intenzione di parlargli dell’attuale situazione del mondo Tian Yuan e di interessanti fatti storici.

Tuttavia, quando cominciarono davvero a chiacchierare, Lin Xintong scoprì che era lui a parlare per la maggior parte del tempo e lei ad ascoltare.

Yi Yun sembrava avere innumerevoli quantità di notizie interessanti nella sua testa.

Naturalmente sapeva molto poco di questo mondo.

Tuttavia, nella sua vita precedente, dove aveva vissuto nell’era dell’informazione e aveva avuto internet a disposizione attraverso un congegno divino, le stranezze di cui era a conoscenza superavano quelle di questo mondo.

Adattò molti degli eventi bizzarri e rese vago lo sfondo temporale, trasformandoli in storie interessanti per questo mondo.

Specialmente le battute di internet erano innumerevoli. Andavano completamente oltre i limiti dei guerrieri di questo mondo, che davano la priorità alla coltivazione.

All’inizio, Lin Xintong aveva parlato a Yi Yun di qualche interessante fatto storico, ma presto si rese conto che sembravano noiosi in confronto a quelli menzionati da lui.

Dopo Lin Xintong fu molto contenta di rimanere ad ascoltare in silenzio. A volte si sarebbe coperta la bocca ridacchiando, in altri momenti spalancò i suoi brillanti occhi neri e avrebbe detto: “Non può essere, vero?”, “Dove l’hai sentito?”, “È così interessante”.

I giovani della famiglia Lin attorno rimasero scioccati nel vederli chiacchierare così. La loro impressione di Lin Xintong era che fosse una persona tranquilla e riservata che non rideva, né parlava troppo.

Pensavano che il numero di volte che avessero visto Lin Xintong ridere nell’arco di più di dieci anni fosse inferiore al numero di volte in cui aveva riso quella notte.


