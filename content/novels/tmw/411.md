---
weight: 4110
title: Capitolo 411 - Il conflitto durante la prova della medicina
pubDate: 2024-05-27T11:46:59.529Z
tags:
    - tmw
---


Quando Yi Yun si alzò, l’intera piazza precipitò in uno strano silenzio. Tutti guardarono Yi Yun con un’espressione sorpresa.

Erano sbigottiti. In questa situazione, se qualcuno si fosse dovuto opporre, sarebbero dovuti essere Su Jie o la matriarca, o qualcuno dei superiori del clan Shen Tu.

Qual era il significato dietro il gesto di Yi Yun? Data la sua posizione, come poteva avere il diritto di parlare?

“Tu?” Shen Tu Nantian guardò Yi Yun e sogghignò: “Come ti chiami? Chi sei? Quanti anni hai? Qual è il livello della tua coltivazione? Sai in che situazioni ti trovi? Sai qual è la posizione di tutti questi Anziani e signori? Se nemmeno così tanti membri della generazione più anziana stanno parlando, è davvero il tuo turno di parlare?”

Anche se Shen Tu Nantian desiderava uccidere Yi Yun, doveva mantenere la sua immagine da gentiluomo di fronte ai superiori della famiglia Lin e degli altri grandi clan. Non poteva rimproverarlo in modo sgarbato.

Tuttavia, anche così, le sue parole erano piene di sarcasmo e sdegno. Le sue tre domande stavano tutte sottolineando i punti deboli di Yi Yun. Prima di tutto, era un membro della giovane generazione, secondo era debole. Terzo, era un estraneo e non aveva nessun rapporto con la famiglia Lin. Intervenire all’improvviso in quel momento dimostrava quanto era stato rozzo.

“Sono Yun Yantian, il discepolo dell’ospite Anziano della famiglia Lin, Su Jie. Ho 15 anni e sono agli stadi iniziali delle fondamenta Yuan…”

Nessuno si aspettava che il giovane avrebbe risposto con calma alle domande di Shen Tu Nantian, come se non avesse notato il sarcasmo dietro le sue domande.

Questo comportamento senza dubbio fece infuriare Shen Tu Nantian. Probabilmente tutti i membri del clan Shen Tu si erano arrabbiati e perfino la famiglia Lin era rimasta perplessa per via dell’intervento di Yi Yun.

“Anziano Su, questo…” La matriarca guardò Su Jie, confusa. Aveva una buona impressione di Yi Yun. Aveva l’impressione che questo giovane sapesse quando farsi avanti e quando ritirarsi, e sapesse comportarsi in modo appropriato. Non capiva perché Yi Yun si fosse alzato all’improvviso.

Su Jie era confuso allo stesso modo. Questo suo discepolo avaro non lo aveva mai fatto preoccupare.

“Basta!” Risuonò la voce di una vecchia della parte della famiglia Shen Tu. Conteneva una forte onda d’urto che fece tremare le orecchie a molte persone!

“Pa!”

Una nonna mille mani arrabbiata batté le mani e i braccioli della sua sedia si ridussero in schegge!

Nonna mille mani si piegò e si alzò lentamente. I suoi occhi velati fissarono con rabbia Yi Yun, come un vecchio avvoltoio che adocchiava una preda.

Si era già infuriata e stancata durante le trattative tra i due clan.

Specialmente quindici giorni fa, quando il suo più amato nipote Shen Tu Nantian aveva subìto un contraccolpo spirituale. Anche dopo aver usato una medicina spirituale che costava una fortuna, non erano riusciti a guarire completamente la sua anima. Doveva ancora preoccuparsi della sua salute e la velocità dei suoi progressi era diminuita significativamente.

Non poteva che biasimare la famiglia Lin. Se la famiglia Lin non avesse dubitato dell’eredità della Divina Tecnica della Desolazione del loro clan Shen Tu e di Shen Tu Nantian, avrebbero avuto bisogno di tenere la cerimonia del tè? Shen Tu Nantian avrebbe dovuto dimostrare una tecnica così pericolosa? E questo ragazzino che non sapeva nulla non solo aveva causato scompiglio prima, ma stava anche interrompendo un momento così importante.

“Da dove proviene questo piccolo bastardo? Non conosce nemmeno le buone maniere? Nel nostro clan, avrei ucciso con uno schiaffo un giovane così scortese, un piccolo bastardo che non capisce quanto è insignificante e che osa creare scompiglio!”

Disse con tono cupo nonna mille mani. Non solo aveva rimproverato Yi Yun, aveva anche sottinteso che la famiglia Lin era stata troppo permissiva. Solo allora un piccolo batardo che non mostrava rispetto nei confronti degli Anziani avrebbe osato essere così esuberante. Non aveva rimproverato specificatamente i superiori della famiglia Lin, ma poteva solo usare questo modo indiretto per sfogare la rabbia.

Sentendo le parole della nonna mille mani, la matriarca si incupì lievemente.

“Nonna mille mani, cosa significa questo?” La matriarca doveva intervenire.

“Matriarca Lin.” La nonna mille mani non aveva più un tono cortese: “Non mi biasimi se le mie parole possono essere sembrate scortesi, questa alleanza è stata proposta dal mio clan, ma non sarebbe più a vostro vantaggio? Anche se Lin Xintong si sposasse nel nostro clan, sarebbe comunque parte della famiglia Lin. In futuro sarà la vostra Grande Imperatrice impareggiabile. Nantian ne beneficerà solo lievemente. E per questo, il mio clan deve pagare un caro prezzo raffinando la reliquia della Grande Imperatrice!”

“Anche se il mio clan ha sofferto a causa dell’invasione delle bestie dieci anni fa, non conteremo sulla protezione della vostra famiglia. Anche se il mio clan potrebbe non essere in grado di espandersi nelle prossime decadi, abbiamo comunque la nostra eredità!”

La matriarca Lin rimase in silenzio di fronte alla pressione della nonna mille mani.

Nemmeno la nonna mille mani poteva offendere la matriarca Lin, così si girò di nuovo verso Yi Yun: “Piccolo bastardo, se non fosse per la matriarca Lin, ti avrei già ucciso!”

Mentre la nonna mille mani parlava, un’aura iniziò a premere su Yi Yun. Non era la pressione della sua coltivazione, era solo un’aura di superiorità che aveva accumulato naturalmente contando sulla sua posizione elevata.

Yi Yun si pizzicò il naso. Naturalmente non gli piaceva che qualcuno lo indicasse e lo rimproverasse. Con un cenno, si sistemò con noncuranza i polsini e sussurrò: “Pensavo che… una persona avrebbe sviluppato un portamento più raffinato con il passare degli anni…”

Tutti rimasero sbalorditi!

Questo inclusi Su Jie e la matriarca Lin. Nemmeno loro sapevano come reagire.

Cosa stava dicendo? Anche se non l’aveva insultata direttamente, il suo tono e le sue insinuazioni erano ancora più irritanti di una maledizione!

Inoltre Yi Yun aveva detto la verità. Anche se era stato davvero irrispettoso per aver parlato in una situazione del genere, in effetti era stato inappropriato da parte della nonna mille mani intervenire e insultarlo!

Gli occhi della nonna mille mani divennero subito rossi. Sembrava che le fosse salito tutto il sangue alla testa. Il colore cremisi inghiottì lentamente una ruga alla volta. Guardò Yi Yun con allarme e rabbia. Sembrava un vecchio gatto a cui era stata strappata la coda all’improvviso.

“Piccolo bastardo, vuoi morire!”

La nonna mille mani voleva fare una mossa e uccidere Yi Yun, ma in quel momento, Su Jie e Lin Xintong si alzarono allo stesso tempo. Su Jie apparì davanti a Yi Yun in un lampo.

La matriarca era concentrata su Yi Yun. Se nonna mille mani avesse fatto una mossa, la matriarca Lin avrebbe potuto tirarlo indietro.

Mentre Su Jie proteggeva Yi Yun, gli disse come se fosse sull’orlo del collasso: “Yantian, cosa stai facendo?” Era davvero senza parole. Perché Yi Yun aveva iniziato a rimproverare nonna mille mani di fronte a così tante persone?

“Non sto facendo nulla, è solo che… credo che la reliquia della Grande Imperatrice del clan Shen Tu sia problematica!”

Le parole di Yi Yun erano risolute e piene di sicurezza.

All’istante la piazza si ammutolì. Sia gli Anziani della famiglia Lin che i superiori del clan Shen Tu rimasero sbigottiti.

Tuttavia gli anziani del clan Shen Tu si irrigidirono solo per un attimo, poi cominciarono tutti a guardare con rabbia Yi Yun.

“Che assurdità sta dicendo questo giovane?!”

“Come osa mettere in dubbio il grande costo e sforzi che il nostro clan ha dovuto fare per raffinare la reliquia della Grande Imperatrice. Se la famiglia Lin non ci darà una spiegazione, non rimarrò più con le mani in mano!”

Gli Anziani della famiglia Shen Tu trovavano già Yi Yun insopportabile. In quel momento, la nonna mille mani era imbronciata. Il suo sguardo feroce e velato conteneva un intento omicida che sembrava voler trapassare Yi Yun!

Disse in modo intermittente: “Voglio che la famiglia Lin mi consegni questo piccolo bastardo! Sennò potete scordarvi di mangiare questa reliquia della Grande Imperatrice!”

La furia della nonna mille mani aveva raggiunto il limite. Cominciò ad usare la reliquia della Grande Imperatrice per minacciare la famiglia Lin. Se non avessero consegnato Yi Yun, non avrebbero più dato la reliquia a Lin Xintong!

Le espressioni di molti Anziani della famiglia Lin cambiarono sentendo queste parole.

Le loro possibilità di riconnettere i meridiani sconnessi di Lin Xintong e di produrre una Grande Imperatrice impareggiabile che poteva dominare il mondo Tian Yuan contava su questa reliquia.

Anche se il valore di Yi Yun per la famiglia Lin non era così basso, in confronto a Lin Xintong, era quasi trascurabile.

Non sapevano perché Yi Yun stava impazzendo. In quel momento, anche se molti Anziani della famiglia Lin volevano proteggerlo, non potevano sostenerlo mentre cercava di suicidarsi. Perché aveva dovuto proprio irritare quella vecchia megera?

“Che problemi ci possono essere, matriarca? Non ascolti le assurdità di questo ragazzino!” La prozia di Lin Xintong si alzò. Era irritata da molto tempo con Yi Yun.

“Il clan Shen Tu ha pagato un caro prezzo solo per raffinare la reliquia della Grande Imperatrice. L’avrebbero avvelenata e avrebbero sprecato questo tesoro per poi finire a provocare la famiglia Lin solo per uccidere Lin Xintong? Ridicolo! Che vantaggio otterrebbero?”

“Inoltre, matriarca, ha ispezionato personalmente la reliquia della Grande Imperatrice. Che le sue capacità di valutazione siano inferiori a quelle del ragazzino? Da come la vedo, possiamo consegnarlo al clan Shen Tu visto che non fa parte della nostra famiglia Lin!”

La prozia di Lin Xintong sogghignò mentre guardava Yi Yun. Non biasimare gli altri visto il tuo atteggiamento!

Le parole della prozia di Lin Xintong in effetti riflettevano l’opinione di tutti gli Anziani della famiglia Lin. In base a cosa Yi Yun osava dire che la reliquia della Grande Imperatrice era problematica?

Tuttavia la matriarca non trascurò subito il parere di Yi Yun. Vista la sua dimostrazione alla cerimonia del tè, pensava che Yi Yun non fosse il tipo a cui mancasse qualsiasi senso del decoro. Lo sguardo della matriarca brillò: “Piccolo amico Yun, dimmi. Perché credi che la reliquia della Grande Imperatrice sia problematica?”

Dopo aver chiesto questo, usò il suo qi vitale per trasmettergli privatamente: “Piccolo amico Yun, devi soppesare le tue parole. Se non darai una risposta appropriata, potrei essere capace di proteggere la tua vita, ma sarei soggetta a troppa pressione e critiche.”


