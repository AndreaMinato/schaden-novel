---
weight: 412
title: Capitolo 412 - Posso Provarlo
pubDate: 2024-05-27T12:46:59.530Z
tags:
    - tmw
---


Visto che nonna mille mani aveva fatto sapere che voleva uccidere Yi Yun al punto da non voler dare la reliquia della Grande Imperatrice a meno che non glielo consegnassero, la trasmissione della voce della matriarca rincuorò il giovane.

“La ringrazio matriarca. Sono consapevole della posta in gioco.”

Yi Yun sapeva che non era più il momento di nascondersi. In origine, non voleva che la gente sapesse delle sue capacità, ma ora doveva distinguersi.

Non poteva ricevere aiuto da Su Jie, perché anche se avesse creduto alle sue parole e avesse detto che la reliquia della Grande Imperatrice era problematica, nemmeno lui poteva capire qual era il problema.

Così dipendeva tutto da Yi Yun.

Facendo un respiro profondo, Yi Yun arrivò al centro della piazza. Poteva sentire Lin Xintong che lo guardava da vicino.

Il suo sguardo era preoccupato e speranzoso. Sapeva che raramente Yi Yun faceva qualcosa senza esserne convinto. Dato che era già intervenuto, doveva avere un qualche asso nella manica.

Si mise a tre metri da Shen Tu nantian, dato che la reliquia della Grande Imperatrice era già nelle mani di Shen Tu Nantian.

Shen Tu Nantian teneva la reliquia mentre fissava Yi Yun, il suo sguardo era freddo e pieno di intento omicida.

“Ragazzino, è meglio se non cadrai nelle mie mani in futuro, altrimenti andrai incontro ad un fato peggiore della morte.”

La trasmissione di qi vitale di Shen Tu Nantian risuonò nelle orecchie di Yi Yun. Non gli importava di Yi Yun, anche se aveva talento nella Divina Tecnica della Desolazione, ciò che era più importante era la forza in un mondo di guerrieri.

E chi nella giovane generazione della famiglia Lin poteva competere con Shen Tu Nantian?

“Piccolo bastardo, parla. Fai un errore e queste potrebbero essere le tue ultime parole.”

La nonna mille mani guardò con ferocia Yi Yun. Tutti gli Anziani del clan Shen Tu stavano fissando Yi Yun. Le loro espressioni erano piene di sdegno e derisione.

Yi Yun fece un respiro profondo e la sua voce risuonò in tutta la piazza.

“Da quando ero giovane, avevo una percezione acuta dell’energia. I miei occhi sono speciali e possono vedere attraverso l’essenza dell’energia.”

“Oh?”

La gente ne fu sorpresa. Vedere attraverso l’essenza dell’energia?

In effetti, in questo mondo esistevano persone dai fisici mutati. Anche se era raro, considerando che le popolazioni arrivavano a mille miliardi, era comunque facile trovare molte persone dal fisico mutato.

Ad esempio, i meridiani yin naturali di Lin Xintong erano un tipo di fisico speciale.

E lo stesso valeva per un fisico di puro Yang.

Non mancavano persone con occhi mutati. Alcuni avevano occhi dello Yin Oscuro, che permettevano di vedere fantasmi e spiriti.

Alcuni avevano occhi eretici, che permettevano di affascinare gli altri con lo sguardo, facendoli entrare in illusioni e infliggendo danni alla psiche.

Tuttavia non avevano mai sentito di occhi mutati che permettevano di vedere attraverso l’essenza dell’energia.

Esistevano i leggendari Doppi Occhi e quelli Ripetuti. Nel primo caso si avevano due pupille in un occhio. E negli Occhi Ripetuti c’era una pupilla più piccola in una pupilla più grande. Questi due tipi di mutazione permettevano di vedere attraverso le illusioni e le menzogne. Potevano vedere la natura delle cose, così queste persone tendevano ad avere una grande percezione, risultando in un talento sbalorditivo. Era una mutazione davvero speciale.

Che questo ragazzino avesse occhi del genere?

La gente si scambiò delle occhiate. Tuttavia, perfino la prozia di Lin Xintong, che era molto ostile nei confronti di Yi Yun, credette in parte alle sue parole.

Nonostante avesse usato una semplice tecnica di sigillo, la Mano del Cristallo Mistico, Yi Yun era riuscito a sciogliere facilmente la formazione delle ossa dei cinque elementi di Song Ziyue con facilità.

Questo perché Yi Yun avrebbe visto con un’occhiata qualsiasi trappola che Song Ziyue aveva teso; così decifrare la formazione sarebbe stato molto facile!

“Vedere attraverso l’essenza dell’energia… è proprio l’abilità che qualunque Divino Maestro della Desolazione desidererebbe…”

Disse con invidia e sorpresa un Anziano Divino Maestro della Desolazione. Chi avrebbe pensato che un giovane come Yi Yun avrebbe avuto una capacità del genere?

Sentendo queste parole, lo sguardo di Shen Tu Nantian brillò in modo impercettibile. Mentre guardava Yi Yun, mostrava solo intento assassino.

“Nonna, potrebbe avere davvero questa abilità!”

Shen Tu Nantian non si sarebbe mai aspettato che una figura insignificante nella famiglia Lin si sarebbe opposta a lui a ogni piè sospinto. E ogni volta che interveniva, l’avrebbe colpito in faccia o avrebbe mirato al suo tallone d’Achille.

La forza del ragazzino chiaramente era trascurabile, ma Shen Tu Nantian si sentiva impotente contro di lui.

La faccia della nonna mille mani fremette per un po’ per poi dire: “E anche se ha occhi mutati? Ha solo individuato qualcosa di strano, ma non precisamente cosa. Questa reliquia della Grande Imperatrice è stata raffinata da diversi Grandi Anziani del nostro clan, un po’ di esperti tra i nostri alleati e da me usando un’antica Divina Tecnica della Desolazione.”

“Potrebbe avere un difetto… ma nemmeno i Divini Maestri della Desolazione quasi imperatori dei nostri alleati che hanno raffinato questa reliquia lo sanno! La coltivazione della matriarca Lin può essere formidabile, ma nemmeno lei può capirlo!”

“Non credo che questo ragazzino possa provare qualcosa. Credo che stia solo mirando alla cieca e che non ci sia nulla da temere.”

Sentendo le parole della nonna mille mani, Shen Tu Nantian si rincuorò un po’. In effetti, che importava se Yi Yun era sospettoso. Aveva qualche prova?

Pensando a questo, Shen Tu Nantian sogghignò e disse: “Hai finito di parlare? È questa la tua spiegazione? Il nostro clan Shen Tu ha sacrificato le vite di molti esperti solo per ottenere l’antica ricetta della Grande Imperatrice, e poi abbiamo radunato esperti da lontano e usato innumerevoli tesori, inclusa l’essenza dell’osso di un vero spirito primordiale, per raffinare la reliquia. Tuttavia, con una sola frase, un ragazzino vorrebbe negare cos’abbiamo fatto? Chi ti credi di essere?!”

Disse con sdegno Shen Tu Nantian e, dalla parte del clan Shen Tu, quei Divini Maestri della Desolazione che avevano lavorato sodo per produrre la reliquia della grande Imperatrice si indignarono ancora di più.

Che importava se Yi Yun aveva occhi mutati. Che un ragazzino allo stadio delle fondamenta Yuan con gli occhi mutati potesse vedere un difetto in un tesoro come la reliquia della Grande Imperatrice?

“Posso testimoniare che questa reliquia della Grande Imperatrice non ha problemi!” Un Anziano vestito di bianco dalle sopracciglia lunghe si alzò: “Sono l’ospite Anziano della famiglia Song. Non ho nessuna ostilità nei confronti della famiglia Lin, così le mie parole dovrebbero essere considerate obiettive. La mia Divina Tecnica della Desolazione potrebbe non essere sbalorditiva, ma non credo di avere una percezione così scarsa. Ho partecipato all’intero processo di raffinamento e non ho mai scoperto un problema nella reliquia!”

Questo Anziano dalle sopracciglia lunghe era una delle persone coinvolte nel raffinamento. Il suo intervento a difesa del clan Shen Tu sarebbe stato molto importante.

Pochi credevano Yi Yun e, a causa della testimonianza dell’Anziano, ancora meno continuarono a farlo.

In questa situazione, che diritto aveva un giovane di parlare? Sarebbe stato troppo ridicolo se una questione che riguardava il futuro delle due famiglie e che era stato discusso intensamente da ogni Anziano fosse stata decisa da Yi Yun.

“Questo ragazzino sta cercando deliberatamente di intralciarci e dice assurdità. Ha detto che ha occhi mutati che gli permettono di vedere attraverso l’essenza dell’energia. È qualcosa che solo lui può vedere. Allora chi può dimostrare che dice la verità?”

Gli Anziani del clan Shen Tu cominciarono a criticarlo. L’espressione della matriarca Lin divenne grave: “Piccolo amico Yun, hai qualcos’altro da dire?”

Yi Yun annuì: “E se dicessi… che ho la capacità di dimostrarlo?”

<em>Oh?</em>

Sentendo queste parole, la gente rimase sbalordita. Dimostrarlo?

“Ho bisogno di una bestia della desolazione per mettere alla prova la medicina.” Disse Yi Yun mentre guardava la matriarca. La famiglia Lin aveva catturato delle bestie della desolazione. Queste creature avevano causato caos per il mondo tian Yuan e poi erano state catturate da loro. Non erano state uccise e invece venivano usate per permettere ai giovani di allenarsi e affinare le loro tecniche di combattimento.

“Ahahah!” Shen Tu Nantian scoppiò a ridere: “È questa la tua prova? Vuoi dare da mangiare l’inestimabile reliquia della Grande Imperatrice ad una bestia della desolazione? Solo per vedere se è velenosa?”

Pensava che Yi Yun avesse un metodo per provarlo. Tuttavia questo metodo era estremamente stupido.

“Solo a causa delle tue parole, il nostro clan Shen Tu, che ha fatto innumerevoli sforzi per raffinare questa reliquia, dovrebbe darla in pasto ad una bestia della desolazione? È ridicolo!”

Yi Yun sorrise di fronte alle derisioni di Shen Tu Nantian: “naturalmente no. Ho comunque bisogno di qualcuno che mi aiuti. Signorino Nantian, nonna mille mani, affinché il processo sia imparziale, potete usare i vostri poteri per aiutarmi?”

Yi Yun sorrise gentilmente. Sorrise mostrando un’aria perfida.

Normalmente, quando mostrava un sorriso del genere, qualcuno di solito l’avrebbe pagata cara…


