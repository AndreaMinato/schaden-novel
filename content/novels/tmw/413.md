---
weight: 413
title: Capitolo 413 - Accetto
pubDate: 2024-05-27T13:46:59.530Z
tags:
    - tmw
---


Visto che nessuno poteva vedere il sorriso di Yi Yun, nessuno sapeva cosa stesse pensando.

Shen Tu Nantian strinse gli occhi. Non si sarebbe mai aspettato che Yi Yun avrebbe avuto bisogno del suo aiuto e di quello della nonna mille mani per esaminare la reliquia della Grande Imperatrice. Cosa stava complottando questo ragazzino?


“Nonna, cosa pensi che significhi?” Shen Tu Nantian mandò una trasmissione di qi vitale all’anziana.

La nonna mille mani sogghignò e rispose con una trasmissione a sua volta: “Questo piccolo bastardo vuole proprio suicidarsi. Non credo che un ragazzino allo stadio delle fondamenta Yuan possa fare qualcosa quando nemmeno un Divino Maestro della Desolazione di livello Empireo può risolvere o perfino individuare il difetto della reliquia!”

“Inoltre non permetteremo che questo ragazzino distrugga la reliquia. Questo renderà ancora più difficile scoprirne il difetto!”

La nonna mille mani si alzò. Si diresse verso il centro della piazza. Era di una testa più bassa rispetto a Yi Yun, ma la sua aura avvolse tutta la piazza.

“Piccolo bastardo, voglio vedere che gioco vuoi fare!”

“Oh?! Allora accetta?” Rispose Yi Yun.

“Ridicolo! Perché non accetterei? Tuttavia non credere che un membro della generazione come te possa macchiare impunito l’onore del mio clan! Dato che sta calunniando la mia famiglia Shen Tu oggi, dovrai pagarne il prezzo! Se te la facessi passare liscia, il mio clan non diventerebbe lo zimbello del mondo?!”

“Ti darò un’ora. Se non potrai dimostrare che la reliquia della Grande Imperatrice ha qualche problema, allora potrò fare quello che voglio di te!”

Disse con un sogghigno la nonna mille mani. Aveva capito che la matriarca Lin intendeva proteggere Yi Yun. Non aveva detto sul serio quando prima aveva minacciato di non guarire i meridiani naturali Yin di Lin Xintong e di uccidere Yi Yun.

Immediatamente tutti guardarono Yi Yun. All’improvviso era diventata una scommessa con la sua vita in gioco!

Una volta che Yi Yun avesse accettato, la matriarca non avrebbe più potuto proteggerlo.

Se Yi Yun avesse perso, chi sapeva che sorta di tortura inumana avrebbe subìto prima di morire?!

“Yi Yun…!”

La voce preoccupata di Lin Xintong risuonò nelle orecchie di Yi Yun. Non si sarebbe mai aspettata che si sarebbe arrivati a questo punto. Yi Yun l’aveva difesa, ma adesso anche la sua vita era a rischio!

Lin Xintong prima desiderava che Yi Yun facesse un tentativo. Dopotutto qualsiasi briciolo di speranza era un bene per lei. Tuttavia il discorso cambiava se ci fossero state in palio delle vite. Era troppo difficile per Yi Yun dimostrare che una reliquia della desolazione di questo livello fosse problematica. Temeva che non avesse molte garanzie di farlo.

“Non correre questo rischio! Non ha niente a che fare con te!”

Lin Xintong voleva che Yi Yun mettesse a freno il suo cavallo sull’orlo del precipizio. L’espressione di Yi Yun divenne un po’ seria. Doveva pensarci bene visto che era in gioco la sua vita.

Shen Tu Nantian naturalmente provò soddisfazione nel vedere che Yi Yun era intimorito: “Ottimo nonna! Vediamo come questo ragazzino ingenuo può fare l’impudente ora che la sua vita è a rischio.”

“Umpf! Ha solo un vago presentimento. È impossibile per lui trovare il difetto. Sarei ben contenta se osasse accettare!”

L’atmosfera nella piazza diventò gelida. Yi Yun rimase in silenzio. Nessuno poteva vedere la sua espressione sotto quella maschera fredda color argento.

Adesso sei incastrato? Perché ti sei comportato così sapendo che sarebbe stato questo il risultato? Dato che sei sotto le luci della ribalta, è il momento di pagarne il prezzo.

Gli Anziani della famiglia Shen Tu poterono sfogare la rabbia. Questo giovane ignorante aveva proprio fatto ribollire il loro sangue.

“Yun!” Shen Tu Nantian guardò con derisione Yi Yun: “Se ti inginocchi e ti prostri di fronte a noi confessando le tue malefatte, il mio clan lascerà perdere il tuo affronto!”

Shen Tu Nantian sembrava molto a suo agio in quel momento. Aveva soppresso il fuoco della rabbia negli ultimi giorni.

Yi Yun volse lo sguardo verso di lui e sogghignò. Come poteva non avere fiducia nel Cristallo Viola? Tuttavia, visto che riguardava la sua vita, anche se era sicuro al 90%, avrebbe dovuto rifletterci bene.

“Se… posso dimostrare che c’è un problema nella reliquia? Se fallissi, pagherei con la vita. Allora se ci riuscissi, che prezzo pagherai? Che ne dici di pagare con la vita?!”

Yi Yun fece un passo avanti e guardò dritto verso Shen Tu Nantian!

Shen Tu Nantian sussultò e fece istintivamente un passo indietro. Yi Yun voleva spingerlo a mettere in gioco la sua vita?!

Non aveva il coraggio di farlo. La sua bocca fremette ed esitò. Era stato intimorito momentaneamente da Yi Yun.

Tuttavia si calmò velocemente e rispose: “Credi che la vita di una formica come te sia allo stesso livello della mia?! Chi ti credi di essere?!”

“Quell’idiota. Crede di essere pari al signorino Nantian?! È un insulto per il signorino Nantian!”

Fece eco un Anziano della famiglia Shen Tu.

“Ahahah!” Yi Yun scoppiò a ridere: “Se non ha la coscienza sporca, perché le importa di mettere in gioco la sua vita?”

Yi Yun poté solo deriderlo. Sapeva che era impossibile sbarazzarsi di Shen Tu Nantian con una scommessa.

“Dato che temi la morte, non importa. Cambierò la posta in gioco! Se vincerò, voglio che il clan Shen Tu mi consegni l’eredità dell’antica Divina Tecnica della Desolazione e la ricetta della Grande Imperatrice. Dovrete dirmi dove sono state trovate, e tutto ciò che avete incontrato mentre avete esplorato il regno mistico!”

Finalmente Yi Yun menzionò il suo vero obiettivo.

Questo era ciò che voleva sapere davvero.

“Yi Yun, tu…”

Sentendo questa proposta, Lin Xintong sussultò. I suoi splendidi occhi puntarono su Yi Yun, pieni di emozioni contrastanti.

Sapeva che Yi Yun lo stava facendo per lei.

Non sapeva quali problemi ci fossero nella reliquia della Grande Imperatrice che aveva raffinato il clan Shn Tu. Tuttavia aveva la vaga sensazione che questa reliquia probabilmente sarebbe stata efficace su di lei, altrimenti il clan Shen Tu non sarebbe stato disposto a fargliela provare.

Se la famiglia Lin fosse andata personalmente ad esplorare il regno mistico in cui era andato il clan Shen Tu, la situazione sarebbe cambiata completamente.

“Ragazzino, ti stai proprio illudendo!”

La nonna mille mani fremette. Yi Yun stava davvero esigendo di sapere la posizione del regno mistico e l’esperienza che avevano fatto rischiando la vita di molti esperti del loro clan!

Anche se non credeva che Yi Yun potesse dimostrare che la reliquia della Grande Imperatrice aveva un difetto, non poteva accettare.

E in quel momento, la matriarca della famiglia Lin si alzò. Il suo sorriso amichevole era scomparso da tempo e il suo sguardo adesso era feroe.

“Nonna mille mani! Non sto dubitando del clan Shen Tu, tuttavia… se la reliquia della Grande Imperatrice ha davvero un problema, allora le intenzioni del clan Shen Tu sono davvero questionabili!”

“Il suo clan non sarebbe tollerante nei confronti del piccolo amico Yi Yun. Allora nemmeno la mia famiglia Lin la farebbe passare liscia a qualcuno che complotta contro di noi. Nonna mille mani! Se finirà davvero così, la mia famiglia Lin si aspetterà una risposta dal clan Shen Tu, altrimenti non potrete più entrare e uscire come volete nel nostro territorio!”

Le parole della matriarca avevano già assunto un tono minaccioso.

La famiglia Lin era uno dei più potenti clan nel mondo Tian Yuan. La matriarca era il capo degli affari interni della famiglia Lin, non era un’anziana benevolente qualunque. Aveva i suoi lati forti.

Vedendo la posizione decisa della matriarca, la nonna mille mani ebbe un tuffo al cuore. Non c’erano dubbi che la famiglia Lin sarebbe diventata loro ostile se la reliquia della Grande Imperatrice si fosse rivelata problematica.

Se la famiglia Lin avesse davvero combattuto contro il clan Shen Tu, entrambe le parti avrebbero subìto gravi perdite. Anche se la famiglia Lin avesse vinto, sarebbe stata una vittoria pirrica. Un altro grande clan forse si sarebbe approfittato della situazione per eliminarli.

La nonna mille mani non sapeva se sarebbero finiti in guerra. Tuttavia, se il loro gruppo non avesse dato una risposta ragionevole, la matriarca Lin non li avrebbe lasciati andare facilmente.

Pensando a questo, la nonna mille mani sapeva di dover accettare l’enorme posta in gioco di Yi Yun, sennò la matriarca Lin sarebbe stata la prima ad essere in disaccordo.

Tuttavia, e anche se avesse accettato? Un ragazzino come lui si illudeva di riuscirci?

“È ironico che la matriarca Lin sospetti del mio clan Shen Tu. Il mio clan Shen Tu ha pagato un caro prezzo solo per raffinare la reliquia della Grande Imperatrice, ma ora sospettano di noi!”

La nonna mille mani scosse la testa e guardò la famiglia Lin con delusione.

Gli alleati della famiglia Lin provarono compassione sentendo questo. Pensavano che le parole della matriarca Lin fossero state agghiaccianti!

“Dato che la matriarca Lin ha detto questo, non posso rimanere con le mani in mano. Aiuterò anche io a dimostrare questo cosiddetto “difetto” nella reliquia della Grande Imperatrice!”

L’ospite Anziano dalle sopracciglia lunghe della famiglia Song, che prima aveva difeso il clan Shen Tu, entrò in mezzo alla piazza.

Yi Yun annuì con indifferenza. Era irrilevante avere un altro aiuto.

“Le parole sono inutili. Firmiamo un contratto spirituale!”

Disse Yi Yun, sapeva che esistevano contratti spirituali vincolanti tra i guerrieri. Finché entrambe le parti fossero state disposte a firmare, avrebbero dovuto rispettare i patti o subìre una punizione.

Data l’eredità della famiglia Lin, non sarebbe stato difficile produrre un contratto spirituale che poteva legare la nonna mille mani.

L’espressione della nonna mille mani fremette lievemente e guardò con freddezza Yi Yun: “Proprio come voglio! Tira fuori il contratto! Tuttavia, una vita misera di un piccolo bastardo come te non è degna delle informazioni del regno mistico. Voglio aggiungere un’altra condizione, se la reliquia della Grande Imperatrice non rivelerà nessun difetto, la famiglia Lin non ha motivo di ritardare questo matrimonio. Ne ho avuto abbastanza di aspettare!”

La nonna mille mani guardò Lin Xintong!

Il fattore più importante in questa potenziale alleanza era l’atteggiamento di Lin Xintong. Se Lin Xintong fosse stata irremovibilmente contro, non avrebbero potuto fare nulla perché la famiglia Lin non avrebbe osato costringerla.

Lin Xintong si accigliò lievemente. La situazione era andata da tempo fuori controllo.

La nonna mille mani sogghignò e aspettò che Lin Xintong facesse una decisione. Dal punto di vista della vecchia, Lin Xintong era una ragazza ingrata.

“Io…” Lin Xintong si alzò e chiuse gentilmente gli occhi mentre le sue lunghe ciglia tremavano lievemente. Dopo circa dieci respiri di tempo, li riaprì e guardò con significato Yi Yun.

Attraverso la maschera del giovane, i loro sguardi si incontrarono. Yi Yun non disse una parola, né le passò messaggi attraverso gli occhi. Avrebbe rispettato la scelta di Lin Xintong perché era una questione che riguardava lei.

“Accetto!”

Questa parola risuonò con chiarezza nella piazza.

Yi Yun si era fatto avanti per lei e aveva anche rischiato la sua vita. Come poteva la sua dignità e la sua innocenza competere con il suo coraggio?

Dato che Yi Yun aveva fiducia nelle sue capacità, anche Lin Xintong aveva deciso di credere in lui.


