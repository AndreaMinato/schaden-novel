---
weight: 417
title: Capitolo 417 - Shen Tu Nantian, un ragazzo generoso
pubDate: 2024-05-27T17:46:59.530Z
tags:
    - tmw
---


“Nonna!”

Shen Tu Nantian accorse frettolosamente dalla nonna mille mani. La situazione era andata completamente fuori controllo. Vedendo la matriarca piena di intento omicida, Shen Tu Nantian non poté che provare un profondo senso di paura.

Iniziò a sospettare che la matriarca Lin avrebbe annientato il clan Shen Tu, incluso lui!

La nonna mille mani lottò per rialzarsi mentre sorrideva con amarezza. Diecimila anni fa, aveva fatto un incontro con la matriarca Lin. Allora non era riuscita a competere con lei, e oggi il divario tra di loro si era solo allargato. Inoltre visto che erano intervenuti anche altri Anziani della famiglia Lin, i suoi meridiani erano già rimasti feriti.

Per quanto riguardava gli Anziani del clan Shen Tu, non osarono aiutarla. Al momento erano tutti sbigottiti, non sapevano che la reliquia della Grande Imperatrice possedesse un difetto così importante.

Non c’erano più scuse ora che erano arrivati a questo punto.

Se il lupo dagli occhi di fuoco fosse esploso, avrebbero potuto dire che la bestia della desolazione era stata troppo debole per resistere alla potente energia della reliquia della Grande Imperatrice. Tuttavia, non c’era modo di spiegare come fosse invecchiato e fosse morto. Solo le energie malvagie potevano dare conseguenze del genere.

Gli Anziani del clan Shen Tu temevano di rimanere coinvolti in questo problema.

Era il territorio della famiglia Lin. Non sarebbe stato difficile per la matriarca Lin ucciderli tutti!

Non solo la famiglia Lin e il clan Shen Tu sarebbero diventati ostili, sarebbe scoppiata una guerra.

Molti Anziani della famiglia Shen Tu stavano cercando di pensare ad un modo per distanziarsi e chiarire la loro posizione, ma in quel momento Shen Tu Nantian fu il primo a parlare: “Matriarca Lin! Non sapevo che la reliquia della Grande Imperatrice avesse un difetto del genere. Non sapevo che sarebbe accaduto. Non ha nulla a che fare con me.”

Sentendo queste parole, Lin Xintong si accigliò. Questa persona era spudorata fino al midollo!

La matriarca Lin camminò verso Shen Tu Nantian tenendo il suo bastone con la testa del drago.

Shen Tu Nantian trattenne il respiro. Proprio mentre stava per aggiungere qualcosa, la matriarca Lin sporse il braccio e il suo palmo rugoso si abbatté su di lui come un fulmine.

“Pa!”

La matriarca aveva schiaffeggiato Shen Tu Nantian!

Questo schiaffo contorse completamente la faccia di Shen Tu Nantian. Volarono via più di dieci denti mentre il giovane girò come una trottola a mezz’aria almeno dieci volte per poi cadere pesantemente a terra.

“Ah… ah, ah…”

Shen Tu Nantian si portò una mano al volto mentre tremava. Ora la sua facciata bella e composta era sparita mentre la sua faccia si era sporcata di sangue.

Il colpo della matriarca Lin aveva aggravato le ferite della sua anima. Visto che Shen Tu Nantian era stato messo in difficoltà da Yi Yun prima e sembrava sull’orlo del collasso, questo colpo gli aveva dato la sensazione che un pesante martello stesse battendo ripetutamente sulla sua testa. Sentì ronzare il cervello mentre provava un dolore straziante!

Shen Tu Nantian alzò gli occhi. Stava colando sangue dalle sue narici e dalle sue orecchie. Pensò che stesse per morire visto l’intento omicida della matriarca Lin.

Questa donna, che si era occupata degli affari interni della famiglia Lin per diecimila anni, poteva sembrare amichevole, ma una volta che si fosse infuriata sarebbe stata estremamente spaventosa!

“Dong!”

Il bastone con la testa del drago della matriarca batté pesantemente a terra, producendo un forte tonfo. I mattoni fatti da fango della formazione celeste sotto i suoi piedi si ridussero in polvere a causa dell’impatto!

“Non sono una bambina di tre anni. Sei un lupo dalle ambizioni selvagge. Le tue intenzioni nei confronti di Xintong non sono mai state pure. Ho fatto un errore di valutazione per via dell’età e sono stata quasi ingannata da te. Se non fosse stato per il piccolo amico Yun, avrei commesso un terribile errore. Dopo la mia morte, non avrei avuto la faccia di incontrare gli antenati della famiglia Lin!”

La matriarca Lin aveva occupato una posizione elevata per molto tempo, così la sua rabbia, la sua aura e il suo intento omicida che incutevano su Shen Tu Nantian era qualcosa che la sua anima ferita non poteva sopportare!

“Consegna l’antica ricetta della Grande Imperatrice! Confessate i segreti e la posizione del regno mistico!”

Shen Tu Nantian trovava difficile respirare sotto l’aura opprimente della matriarca Lin. In quel momento, la nonna mille mani mostrò un sorriso pieno di amarezza e disse: “E anche se non lo dicessimo. È solo un contratto spirituale. Mi aspetta la morte se non lo dico, ma anche se lo dicessi, ci lasceresti andare?”

La nonna mille mani era sull’orlo della disperazione. Non aveva nulla da dire se avesse perso contro la matriarca Lin, ma oggi aveva avuto la peggio contro un ragazzino!

Non poteva accettarlo!

La nonna mille mani guardò Yi Yun con un odio estremo!

Era stato tutto a causa di quel piccolo bastardo. I grandi benefici che attendevano il clan Shen Tu ora avevano condotto ad un disastro!

“Puoi non volerlo dire, ma lo dirà qualcun altro. Non tutti sono come te e desiderano morire.”

Mentre parlava, la matriarca Lin guardò Shen Tu Nantian. Non aveva ucciso Shen Tu Nantian perché voleva sapere dov’era il regno mistico della Grande Imperatrice.

La bocca di Shen Tu Nantian fremette mentre pensava ad innumerevoli alternative. Era nella peggiore situazione possibile.

Anche se avesse rivelato la posizione del regno mistico, aveva poche chance di uscirne vivo. Il solo modo di sopravvivere per lui era di formare un altro contratto spirituale con la matriarca Lin, con la condizione che se ne sarebbe potuto andare sano e salvo se avesse rivelato la posizione del regno mistico.

Shen Tu Nantian aveva sempre condotto una vita facile. Quando mai aveva incontrato una minaccia del genere? Questo viaggio sarebbe dovuto essere la più grande opportunità della sua vita. Una bellezza, una tecnica di massimo livello e sarebbe stato tutto suo; ma alla fine era diventato un incubo!

Mentre Shen Tu Nantian era sull’orlo della morte e stava sopportando dolore fisico e mentale, Yi Yun alzò gli occhi verso il cielo.

Nel cielo il qi vitale del cielo e della terra radunato da ogni angolo del mondo stava formando una nuvola enorme.

Questa nuvole era ampia più di cinque chilometri. Il suo perimetro era dorato, mentre il centro era pieno di ogni sorta di colore. Era estremamente bello!

Dalle nubi, Yi Yun poteva sentire un qi Yang estremamente puro. Yi Yun sapeva che questa nuvola si era formata dopo l’esplosione della reliquia della Grande Imperatrice.

La reliquia della Grande Imperatrice era fatta da essenza vitale dell’osso di un vero spirito primordiale di puro Yang. Avevano raffinato un oggetto divino di puro Yang usando ogni sorta di materiale inestimabile.

L’antico Divino Maestro della Desolazione che aveva scritto la ricetta della reliquia aveva teorizzato che iniettando la forma non adulterata di puro qi Yang nel corpo della Grande Imperatrice avrebbe complementato lo Yin con lo Yang, ricollegando i suoi meridiani.

Tuttavia, raffinando una reliquia che conteneva un qi Yang puro così forte e genuino era estremamente difficile. Quando il puro Yang arrivava al suo picco, sarebbe esploso.

Così, l’antico Divino Maestro della desolazione aveva aggiunto un’energia Yin e malvagia per riequilibrare la struttura d’energia. Ora che lo Yin e l’energia malvagia erano stati estratti da Yi Yun, l’energia di puro Yang era esplosa. Tuttavia non era scomparsa. Si era radunata nel cielo, formando una nuvola color arcobaleno di qi Yang.

In poche ore, il qi vitale si sarebbe dissipato, ma prima questo posto sarebbe diventato un luogo perfetto per chi coltivava tecnica di puro Yang.

Tuttavia, perfino il guerriero dell’elemento Yang più formidabile avrebbe potuto assimilare una quantità limitata di energia di puro Yang in poche ore. Nel migliore dei casi sarebbe stato una goccia.

Per Yi Yun era diverso però. Con il Cristallo Viola, poteva assorbire tutta l’energia pura nel suo artefatto divino e immagazzinarla senza che nessuno se ne accorgesse!

La nuvola di qi vitale era come un grosso tesoro per Yi Yun!

Pensando a questo, Yi Yun provò un grandissimo entusiasmo.

Il Cristallo Viola poteva assorbire energia senza lasciare tracce. Tra poche ore, la gente avrebbe solo pensato che il qi vitale Yang si fosse dissipato da solo. Nessuno si sarebbe accorto che era stato inghiottito dal Cristallo Viola.

Pensando a questo, Yi Yun attuò subito il suo piano. Controllò il Cristallo Viola e iniziò ad attirare il qi Yang nel cielo a sé.

Il qi Yang era estremamente pulito e puro. Yi Yun non era mai entrato in contratto con un’energia di tale livello.

Inoltre, questa energia non era caotica come si immaginava. L’antico Divino Maestro della Desolazione che aveva inventato l’antica ricetta aveva usato un qualche metodo per calmare l’energia Yang in modo che fosse facile da assorbire.

Dopotutto, nei tempi antichi, quell’impareggiabile Grande Imperatrice,che aveva curato i suoi meridiani sconnessi, era ancora giovane. Il suo livello naturalmente era limitato, così come poteva sopportare l’energia Yang caotica?

“Whew whew whew whew!”

Nella sua visuale, Yi Yun poteva vedere innumerevoli puntini lucenti precipitarsi verso di lui. A parte Yi Yun, nessuno si accorse della loro presenza.

Yi Yun ebbe la sensazione che il suo corpo si fosse trasformato in una spugna, stava assorbendo avidamente quei puntini di luce come se fosse l’acqua di sorgente più dolce.

I puntini di luce divennero sempre più densi. Nella sua visuale, il suo corpo era diventato un sole, emanava raggi colorati!

Yi Yun si sentì immediatamente rinfrescato. L’energia calda depurò il suo corpo dalla testa ai piedi. L’energia penetrò nel suo midollo, nei suoi meridiani e nei suoi organi.

Sentì un conforto indescrivibile. Aveva la sensazione che il suo corpo fosse entrato in uno stato sublime.

Poteva percepire che ogni cellula nel suo corpo stesse respirando pura energia Yang mentre crescevano e si evolvevano.

Le sue cellule diventarono sempre più energiche, come se avessero vita propria. La disposizione delle cellule diventò ancora più perfetta, seguendo certe leggi della natura.

Yi Yun ebbe la sensazione che il suo fisico stesse andando incontro ad un certo cambiamento.

Che sia…

Yi Yun si rese conto della possibilità che il suo fisico di puro Yang avesse completato un’altra evoluzione!

Quando aveva ottenuto lo spirito di puro Yang, aveva ottenuto un fisico di puro Yang del grado più elementare. Ora era salito di livello. Anche se non era di grado perfetto, si stava avvicinando!

Pensando a questo, Yi Yun provò una grande serenità.

Shen Tu Nantian era un ragazzo così generoso!

Aveva esagerato ad imbrogliare così tanto Shen Tu Nantian anche se era venuto a dargli tesori…

Yi Yun si accarezzò il mento e sorrise. Chiaramente non si sentiva minimamente in colpa.

La faccia di Shen Tu Nantian al momento era coperta di sangue. Naturalmente non sapeva cosa stesse pensando Yi Yun. Né sapeva che al momento Yi Yun stava divorando l’energia della reliquia della Grande Imperatrice che il suo clan aveva raffinato pagando un caro prezzo.

Inoltre, l’energia malvagia era stata scartata via e così Yi Yun stava assorbendo l’energia più fondamentale senza nessun rischio di effetti collaterali.

Se l’avesse saputo, a Shen Tu Nantian probabilmente sarebbero scoppiati i polmoni dalla furia.

<em>Nota dell’autore: alcuni lettori potrebbero chiedersi perché la nonna mille mani ha potuto attaccare Yi Yun nonostante i vincoli del contratto spirituale. È un errore?

In realtà ho pensato a questa domanda mentre scrivevo. La punizione del contratto spirituale avviene quando ne vengono violate le condizioni. Non può fornire protezioni, altrimenti sarebbe troppo intelligente. Inoltre, l’attacco della nonna mille mani contro Yi Yun non ha violato il contratto. Il contratto stabiliva che se Yi Yun avesse trovato un difetto nella reliquia, la nonna mille mani avrebbe dovuto riferire alla famiglia Lin dei segreti del regno mistico della grande Imperatrice.</em>


