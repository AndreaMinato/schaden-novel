---
weight: 418
title: Capitolo 418 - Il risultato finale della prova della medicina
pubDate: 2024-05-27T18:46:59.531Z
tags:
    - tmw
---


Mentre Yi Yun si stava concentrando ad assorbire energia dall’esplosione della reliquia, Shen Tu Nantian si stava avvicinando alle porte dell’inferno.

In questo mondo, pochi non temevano la morte e a quanto pareva Shen Tu Nantian non faceva parte della categoria.

“Matriarca Lin!”

Perle di sudore iniziarono a colare dalla fronte di Shen Tu Nantian per via dell’intento omicida della vecchia.

“Posso dirle tutti i segreti del regno mistico della Grande Imperatrice, incluse le esperienze ottenute dopo il sacrificio di numerosi esperti del mio clan. Ma la prego di lasciare andare la gente del mio clan.”

Shen Tu Nantian intendeva firmare un altro contratto spirituale con la matriarca Lin.

“Lasciarti andare?” La matriarca Lin sogghignò: “Hai complottato per danneggiare Lin Xintong e ora vuoi che te la faccia passare liscia? Se non sbaglio, se Xintong avesse preso quella reliquia della Grande Imperatrice, l’energia malvagia avrebbe abbreviato di molto la sua durata della sua vita! Quando la mia famiglia Lin avesse saputo la verità, il tuo clan avrebbe ottenuto ogni sorta di beneficio e sarebbe stato troppo tardi!”

“E tutti questi benefici sarebbero stati tuoi, Shen Tu Nantian, solo tuoi. Come posso fartela passare liscia?”

“Stai usando il regno mistico della Grande Imperatrice come posta in gioco, così come so se è davvero il regno mistico lasciato dall’antica Grande Imperatrice? Forse, è solo un regno mistico lasciato da un antico Divino Maestro della Desolazione. Non ci sarebbe modo di scoprire come ricollegare i meridiani di Lin Xintong!”

La matriarca Lin emanò un’aura intimidatoria. Dopotutto era una granmaestra nella Divina Tecnica della Desolazione. Anche se era stata ingannata dalla reliquia della Grande Imperatrice, poteva intuire che trappola ci fosse dietro.

Un elisir fatto da purissima energia Yang sicuramente sarebbe stato utile per i meridiani Yin naturali di Lin Xintong. Tuttavia, il pericolo che nascondeva non era facile da individuare.

Tuttavia, visto che il lupo dagli occhi di fuoco era troppo debole e aveva inghiottito solo l’energia malvagia e non la parte benefica della reliquia, era invecchiato rapidamente.

Shen Tu Nantian sapeva che la matriarca Lin non gliel’avrebbe fatta passare liscia. Era in difficoltà perché il regno mistico della Grande Imperatrice era il solo asso nella manica che aveva per sopravvivere.

“Matriarca Lin! Posso giurare sulla mia vita che il regno mistico della Grande Imperatrice è davvero straordinario. Sicuramente ha qualche rapporto con la Grande Imperatrice, Posso scriverlo nel contratto spirituale. È solo che il mio clan Shen Tu non è riuscito ad aprire completamente ed esplorare il regno mistico della Grande Imperatrice! Tra tutti i presenti della famiglia Shen Tu, solo io e la nonna mille mani sappiamo tutto del regno mistico!”

Shen Tu Nantian cominciò a dire la verità. Le sue parole scioccarono tutti i presenti.

Il regno mistico della Grande Imperatrice non era stato esplorato pienamente dal clan Shen Tu?!

Non c’erano dubbi che più un posto fosse stato inaccessibile, più sarebbe stato straordinario. Le parti esplorate avevano prodotto un’eredità di antichi Divini Maestri della Desolazione che suscitava invidia in molte persone. Questo valeva anche se la straordinaria antica ricetta della Grande Imperatrice si era rivelata inefficace.

I posti che non avevano ancora aperto dovevano avere opportunità sbalorditive!

La gente ne era tentata. A parte i superiori della famiglia lin, anche gli Anziani alleati con il clan Shen Tu erano invidiosi.

Il clan Shen Tu poteva non essere stato in grado di entrare in quelle aree, ma forse loro ci sarebbero riusciti?

Anche se era improbabile, non era interamente impossibile!

Il patriarca Shen Tu non poteva competere con l’antica Grande Imperatrice. C’era anche la possibilità che lei avesse superato le normali definizioni dello stadio del Grande Imperatore e che avesse raggiunto uno stadio superiore che non comprendevano e a cui non avevano dato un nome.

La matriarca Lin strinse gli occhi. Se c’erano aree che non erano state ancora aperte, sarebbe stata un’opportunità per la famiglia Lin. Inoltre, ciò che preoccupava di più la matriarca Lin era di trovare un metodo per ricollegare i meridiani sconnessi di Lin Xintong in quelle zone.

Erano finiti in un dilemma.

La matriarca Lin poteva avere assunto una posizione intransigente, ma nemmeno lei sapeva come gestire la situazione.

Da una parte, non voleva che Shen Tu Nantian la passasse liscia e, dall’altra, voleva ottenere il regno mistico della Grande Imperatrice.

“Dato che ci siamo inimicati con il clan Shen Tu, ci saranno solo conseguenze negative se lasciassimo andare Shen Tu Nantian…”

La matriarca Lin sapeva che, nonostante la pessima personalità Shen Tu Nantian, era estremamente talentuoso. Anche adesso, il suo talento superava di gran lunga quello dei membri della giovane generazione della famiglia Lin.

Per quanto riguardava Lin Xintong, possedeva un ottimo talento, ma aveva il problema critico dei suoi meridiani Yin naturali sconnessi.

La matriarca Lin sospirò e all’improvviso si girò verso Yi Yun: “Piccolo amico Yun, come pensi che dovremmo gestire la questione?”

Queste parole sorpresero tutti i presenti. Perfino Yi Yun, che era concentrato ad assorbire l’energia di puro Yang, era rimasto sbalordito.

Era scioccante consultare un membro della giovane generazione per una questione così importante.

Non c’erano dubbi che la matriarca Lin aveva cambiato completamente opinione di lui viste le dimostrazioni di talento di Yi Yun negli ultimi giorni e come aveva rivelato le trame malvagie del clan Shen Tu. Aveva chiaramente distinto Yi Yun dagli altri membri della giovane generazione e l’aveva trattato come una persona importante che avrebbe potuto parlare dei loro affari di famiglia.

“Questa…” Yi Yun sorrise con amarezza. Si grattò la testa ed esitò: “Questa è una questione che dev’essere decisa dai superiori della famiglia Lin. Potrebbe non essere adatto per me dare la mia opinione…”

La matriarca Lin scosse la testa: “Non è solo una questione che riguarda la famiglia Lin, ma anche te. È molto importante per te. Non c’è modo di riconciliare il rapporto tra te e il clan Shen Tu, specialmente con Shen Tu Nantian. Se lo lasciassi andare oggi, non temi che cercherà vendetta in futuro?”

La matriarca Lin lo aveva chiesto perché voleva rispettare i desideri di Yi Yun. Se avesse lasciato andare Shen Tu Nantian, la famiglia Lin potrebbe ritrovarsi a rischio in futuro, ma il pericolo per Yi Yun sarebbe stato immediato. Una volta che Yi Yun avesse perso la protezione della famiglia Lin, avrebbe subìto attacchi vendicativi da parte del clan Shen Tu.

“Riguardo a questo…” Yi Yun si accarezzò il mento. Era già in piena ostilità con Shen Tu Nantian da molto tempo. Ormai si erano scontrati così tante volte che una in più non sarebbe importata. “In realtà, dato che la matriarca Lin me l’ha chiesto, ha già trovato una risposta. Credo che guarire i meridiani Yin sconnessi della signorina Lin sia più importante.”

Yi Yun sapeva che la matriarca Lin non sarebbe stata disposta a perdere l’opportunità per curare Lin Xintong, nonostante la minaccia di una futura vendetta da parte di Shen Tu Nantian nel caso lo avesse lasciato andare. La matriarca Lin stava solo tenendo in considerazione i sentimenti di Yi Yun in merito.

Vedendo che Yi Yun era così premuroso nei confronti di Lin Xintong, la matriarca Lin ne fu toccata: “Piccolo amico Yun, finché vivrò e finché Xintong avrà ancora un posto nella famiglia Lin, la famiglia Lin non ti deluderà!”

Una volta che l’anziana finì di parlare, Yi Yun disse: “Matriarca Lin, non ho detto che dovremmo lasciare andare via facilmente il signorino Nantian!”

“Oh?” La matriarca Lin alzò le sopracciglia mentre provava una lieve sorpresa.

“La maledizione del contratto spirituale si attiverà tra un po’ di giorni, vero?”

Yi Yun sapeva che la testa del fantasma nel contratto spirituale in realtà era una maledizione. Una volta che il contratto fosse stato firmato e non fosse stato annullato, la testa del fantasma si sarebbe fatta strada nell’anima di chi aveva firmato, per poi farli morire dolorosamente.

La testa del fantasma sarebbe scomparsa solo dopo aver soddisfatto le condizioni del contratto. Questo processo variava a seconda della persona. Chi aveva un livello di coltivazione superiore poteva resistere per 70-80 giorni, mentre chi era ad un livello inferiore poteva sopravvivere per appena più di dieci giorni.

La matriarca Lin annuì gentilmente.

“Giusto… il signorino Nantian è abbastanza forte e sicuramente potrà resistere a lungo.” Yi Yun sorrise gentilmente mentre lodava Shen Tu Nantian. Tuttavia questo “complimento” fece gelare Shen Tu Nantian.

Quando guardò la maschera fredda di Yi Yun e le due linee rosso sangue dove sarebbero dovuti essere gli occhi, ebbe un brutto presentimento. Cosa aveva intenzione di fare questo ragazzino?

“Ho sentito che il clan Shen Tu ha una forma di tortura che si chiama Smembramento del Cuore. Nell’arco di 36 giorni, il criminale viene colpito 36.000 volte da una una lama bollente. Alla fine di ogni giornata, viene posto un uovo di verme smembra cuore nelle ferite. Le uova si schiudono lentamente e iniziano a mangiare carne e sangue. Alla fine dei 36.000 fendenti, i vermi smembra cuore seguiranno i vasi sanguigni e i meridiani fino ad arrivare al cuore. Lì, decine di migliaia di vermi poi divorano il cuore, conducendo alla morte…”

La punizione dello smembramento del cuore era ciò che Shen Tu Nantian aveva proposto per Yi Yun un po’ di mesi fa.

Allora, Shen Tu Nantian voleva usare lo Smembramento del Cuore per uccidere Yi Yun, per costringere il Ragazzo Pastore a salvarlo.

Tuttavia, adesso era Yi Yun a parlare dello Smembramento del Cuore.

Shen Tu Nantian sbiancò immediatamente!

In quanto membro del clan Shen Tu, aveva assistito con i suoi occhi a come la punizione veniva eseguita. I fendenti non erano niente di che, ma una volta che le uova di verme smembra cuore fossero state poste nelle ferite, le larve che strisciavano nel corpo avrebbero causato un dolore che avrebbe fatto desiderare la morte!

Da spettatore, Shen Tu Nantian aveva goduto un po’ vedendo le sofferenze dei condannati. Tuttavia non voleva assolutamente provarlo!

“Tortura?” Chiese la matriarca Lin. Era sorpresa che Yi Yun fosse così feroce nonostante la sua giovane età!

“Sarebbe meglio tirare fuori la verità attraverso la tortura.”

“Se si rivelerà inutile, potremo diffondere notizie dell’esecuzione che accadrà tra dieci giorni e lasciare che il clan Shen Tu venga a salvarlo. Naturalmente il prezzo per salvarlo saranno informazioni sul regno mistico della Grande Imperatrice. Il clan Shen Tu probabilmente non rinuncerà a Shen Tu Nantian, no? …Dopotutto, il regno mistico della Grande Imperatrice non può essere aperto dal clan Shen Tu. Così ciò che non possono ottenere non può essere più importante del futuro successore del clan Shen Tu.”

Shen Tu Nantian era estremamente importante per il clan Shen Tu. La sua importanza superava di gran lunga quella di Lin Xintong nella famiglia Lin.

La matriarca Lin non avrebbe rinunciato a Lin Xintong.

Allora, il patriarca della famiglia Shen Tu non avrebbe rinunciato a Shen Tu Nantian. Era il membro della giovane generazione più amato.

“Questo…” La matriarca Lin si insospettì: “Allora non lasceremmo andare Shen Tu nantian comunque, qual è la differenza?”

“La differenza è che potremo usare questi dieci giorni per prenderci cura del signorino Nantian. Dopotutto le sue ferite sono piuttosto gravi. Se possiamo guarire le sue ferite dandogli oggetti velenosi che potrebbero influenzare la sua coltivazione in futuro, allora…”

Le palpebre della matriarca Lin fremettero. Questa piccola canaglia non era una brava persona.

Vedendo lo sguardo incredulo della matriarca Lin, Yi Yun si grattò la testa con imbarazzo: “Lo sto solo ricambiando con la stessa moneta.”

Yi Yun aveva detto queste ultime parole con il suo qi vitale.


