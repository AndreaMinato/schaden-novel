---
weight: 4210
title: Capitolo 421 - Approfittarsi della situazione
pubDate: 2024-05-27T21:46:59.531Z
tags:
    - tmw
---


“Chi diavolo sei?!”

Shen Tu Nantian stava iniziando a sospettare dell’identità di Yi Yun. Non era più una sorpresa che Yun Yantian serbasse ostilità nei suoi confronti.

Shen Tu Nantian non credeva che un quindicenne avrebbe avuto delle connessioni con lui. Forse aveva ucciso la famiglia di Yun Yantian.

Sfortunatamente per lui, visto che era spietato, Shen Tu Nantian aveva ucciso molte persone. Così molte persone gli erano ostili, così non capì subito chi poteva essere.

Yi Yun ignorò le parole di Shen Tu Nantian. Accarezzandosi il mento, si sporse in avanti e afferrò la mano di Shen Tu Nantian.

“Cosa stai facendo?!”

Shen Tu Nantian al momento era impotente ed era privo di forze. Come poteva resistere? Sentì solo dolore alle dita mentre Yi Yun gli prendeva il suo anello interspaziale.

“Yun!!”

L’anello interspaziale conteneva una grossa porzione delle sue ricchezze!

In quanto erede della sua famiglia, Shen Tu Nantian naturalmente era molto ricco.

Allora, quando Yi Yun era stato catturato, Shen Tu Nantian non aveva nemmeno degnato di un’occhiata il suo anello interspaziale visto che il giovane era troppo povero in confronto a lui.

Ma ora che la situazione si era ribaltata, l’anello interspaziale di Shen Tu Nantian era estremamente allettante per Yi Yun.

Non poteva sprecare questa occasione.

Già che c’era, Yi Yun prese anche l’anello interspaziale della nonna mille mani.

I due anelli erano di qualità estremamente elevata. I loro spazi interni erano decine di volte più grandi rispetto a quelli di Yi Yun.

E l’anello che stava portando gli era stato dato da Lin Xintong insieme ad una pillola della guarigione spirituale. Se Yi Yun avesse indossato quell’anello nel Divino Regno di Tai Ah, la differenza sarebbe stata ancora più vasta.

“Bell’anello!”

Yi Yun lo lodò con allegria. In quel momento, a Shen Tu Nantian e alla nonna mille mani stavano scoppiando i polmoni per la rabbia. Tuttavia non potevano fare nulla.

Quando la famiglia Lin li aveva imprigionati, non si era approfittata delle loro condizioni per rubare i loro anelli interspaziali.

Nel mondo Tian Yuan, le famiglie potenti dovevano badare alla propria reputazione, così non si sarebbero abbassati a tanti. Tuttavia, chiaramente Yi Yun non aveva questo riserbo.

Shen Tu Nantian e la nonna mille mani avevano una connessione mentale con i loro rispettivi anelli. Se qualcuno li avesse toccati, l’avrebbero sentito. Se il potere mentale dell’altra persona non fosse stato forte quanto il loro, non sarebbe riuscita ad aprire i loro anelli interspaziali.

Naturalmente era completamente diverso per Shen Tu Nantian al momento.

Il suo stato mentale era terribile. Non avrebbe potuto completare nemmeno un sigillo della Mano del Cristallo Mistico.

Yi Yun affondò la sua energia mentale nell’anello interspaziale di Shen Tu Nantian senza la minima esitazione. Rimosse spietatamente la connessione spirituale!

“Ah!”

Shen Tu Nantian urlò. Si strinse la testa e cadde a terra sofferente.

Shen Tu Nantian aveva la sensazione che qualcuno gli avesse tagliato un pezzo di cervello. Era così doloroso che lo fece sudare freddo.

Shen Tu Nantian provò un odio sconfinato. Non aveva mai serbato così tanto rancore nella sua vita!

Era gravemente ferito, la sua coltivazione era bloccata ed era rinchiuso in una prigione. La sua occasione di ottenere una donna di massimo livello era sparita e una formica lo stava picchiando brutalmente, adesso lo stava perfino derubando del suo anello interspaziale!

In quel momento Yi Yun stava frugando tra le sue cose. Shen Tu Nantian ebbe la sensazione che gli stessero per scoppiare gli occhi da quanto era umiliante!

Yi Yun finì di esaminare l’anello interspaziale. Fece un po’ di scoperte.

La prima fu una pila di pergamene di giada. Dentro c’era ogni sorta di tecnica di coltivazione ed eredità. Alcune delle eredità era estremamente preziosa nella famiglia Shen Tu: Richiedeva una quantità sufficiente di punti contributo per ottenerle.

C’erano circa 4-5 pergamene del genere.

Trovò anche una pergamena piena di rune complesse. Con una semplice occhiata, confermò che si trattava di un’eredità dell’antica Divina Tecnica della Desolazione!

Senza dubbio doveva provenire dal regno mistico della Grande Imperatrice!

A parte le pergamene, Yi Yun trovò una grande quantità di elisir. Dentro queste bottigliette raffinate c’erano medicine di massimo livello che potevano curare le ferite e guarire l’anima.

Oltre alle bottigliette c’erano tre grossi scrigni fatti da un metallo speciale. Erano anche chiusi da sigilli.

Yi Yun li tirò fuori e usò la Lama Letale Sonica per aprirli. Con un calcio, li scoperchiò. Immediatamente un potente qi vitale puro divampò, riempiendo le segrete!

Dentro i contenitori c’erano delle reliquie di ossa della desolazione risposte in ordine!

Queste reliquie erano di qualità estremamente pura ed erano uniformi. Anche se non erano così preziose, dopotutto erano contenute in enormi scrigni.

Nel mondo dei guerrieri, delle reliquie di una certa qualità uniforme spesso venivano usate come valuta per acquistare ogni sorta di oggetto.

Shen Tu Nantian non usava questi tre scrigni per coltivare, erano la sua ricchezza. Poteva usarli per spendere a volontà quando era fuori in città.

Yi Yun non si fece problemi e prese i tre scrigni di reliquie.

Alla fine, vide… armi.

Shen Tu Nantian usava una spada. Yi Yun ne estrasse una azzurra. Era la compagna di Shen Tu Nantian!

Vedendo la sua arma nelle mani di Yi Yun, gli occhi di Shen Tu Nantian diventarono rossi. Questo era l’oggetto che valeva di più nel suo anello interspaziale. Gliel’aveva data il patriarca Shen Tu quando era maturato.

Un dono del patriarca Shen Tu ovviamente sarebbe stato prezioso!

“Bella spada!”

Yi Yun estrasse la lunga lama azzurra. Mentre la brandiva, Shen Tu Nantian tremò stringendo i pugni. Le sue unghie sprofondarono nel suo palmo.

La sua spada amata veniva tenuta con noncuranza da Yi Yun. Era come la sua donna più amata dedita a lui fosse stata profanata da Yi Yun.

“Yun Yantian, ti meriti di morire in modo orribile!”

Shen Tu Nantian lo maledì con ferocia, ma in quel momento sentì dolore allo spirito. Aveva la sensazione che un martello di cinquemila chili avesse battuto contro la sua testa. La sua faccia sbiancò come carta.

Approfittandosi dello stato mentale indebolito di Shen Tu Nantian, Yi Yun aveva eliminato spietatamente la sua connessione mentale con la spada azzurra.

Yi Yun non si fece problemi e prese la spada di Shen Tu Nantian.

Aveva proprio bisogno di una spada. In passato gli Anziani della Divina Città di Tai Ah gli avevano promesso di dargli una spada e una sciabola.

Tuttavia, visto che il Divino Regno di Tai Ah era stato attaccato da un’orda di bestie della desolazione, la questione era stata rimandata. Le armi e le sciabole che possedeva Yi Yun, a parte quella misteriosa spada arrugginita, in realtà erano estremamente comuni.

Sfortunatamente, nonostante avesse trovato così tanti tesori nell’anello, Yi Yun non trovò nessuna nota riguardo al regno mistico della Grande Imperatrice. Era ragionevole visto che il segreto del regno mistico non era un manuale di coltivazione. Non poteva essere registrato in una pergamena di giada ed era inutile lasciare che Shen Tu Nantian lo portasse con sé.

Dopo aver esaminato l’anello, Yi Yun decise di frugare tra gli oggetti della nonna mille mani.

Tuttavia, nonostante la sua coltivazione fosse stata bloccata, le energie mentali della nonna mille mani erano rimaste illese. La sua anima non era stata danneggiata.

Yi Yun fece un tentativo, ma non riuscì a rimuovere la connessione mentale della vecchia. Sentì un contraccolpo spirituale che causò un dolore sordo nella sua anima.

Yi Yun si accigliò e si girò a guardare la vecchia. Lei lo guardò con odio e sogghignò: “Piccolo bastardo, credi di poter rimuovere la mia connessione mentale? Scordatelo!”

Prima che finisse di parlare, Yi Yun le aveva già dato un calcio in faccia con tutte le sue forze.

“Boom!”

Con un forte tonfo, la testa della nonna mille mani sbatté contro le pareti della cella.

“Ah!”

La nonna mille mani urlò mentre le sue catene cominciarono a tintinnare e a sferragliare!

Yi Yun non ebbe pietà e continuò a darle calci. Ogni attacco prendeva di mira la faccia della nonna mille mani. Senza coltivazione e qi vitale a proteggerla, era solo una vecchia ordinaria. Come poteva resistere ai colpi di Yi Yun?

La nonna mille mani rimase stordita dai colpi e sentì un dolore terribile alla testa. Quando precipitò nella confusione, la sua connessione mentale con il suo anello interspaziale fu rimossa spietatamente da Yi Yun!

Il giovane prese l’anello interspaziale della nonna mille mani e scosse la testa: “Perché devi rendere le cose così difficili? Sei già rinchiusa qui e la tua coltivazione è stata soppressa. Perché stai cercando di tenere un anello?”

Yi Yun frugò tra i suoi oggetti, ignorando completamente le sue occhiate feroci.

C’erano ancora più tesori nell’anello interspaziale della nonna mille mani!

Trovò cinque grossi scrigni pieni di reliquie della desolazione!

C’erano molti manuali di coltivazione, armi e medicine. Il loro grado era ancora superiore a quello degli oggetti dell’anello di Shen Tu Nantian.

E Yi Yun trovò una sciabola proprio come desiderava.

La nonna mille mani non usava questa sciabola, era solo parte della sua collezione. L’arma era color rosso sangue, sull’impugnatura era incisa una testa spettrale piena di vita che sembrava estremamente malvagia.

Sulla lama c’erano incise le parole “Loto Rosso Sangue”.

Sciabola Loto Rosso!

Yi Yun la brandì con noncuranza e fece divampare raggi color cremisi simili ad una tempesta di sangue.

Questa sciabola chiaramente aveva bevuto molto sangue fresco, uccidendo chissà quante persone!

Solo il qi assassino radunato nella lama era sufficiente per renderla una lama letale.

“Bella sciabola!”

Yi Yun era proprio soddisfatto.

Questa sciabola era solo una parte della collezione della nonna mille mani, così non c’erano marchi mentali in essa. Yi Yun impresse contento il suo marchio spirituale sull’arma.

“Piccolo bastardo, giuro che ridurrò le tue ossa in polvere!”

Gridò con voce roca la nonna mille mani. Era così arrabbiata da stare tremando. Anche le sue catene stavano sferragliando.

Yi Yun ignorò la vecchia megera e continuò a rovistare. Aprì ogni bottiglia d’elisir e diede un’annusata. All’improvviso sorrise. Lo aveva trovato. Ce lo aveva davvero!

Yi Yun aprì una bottiglia di giada blu. Quando ribaltò la bottiglia, una pillola blu ghiaccio dall’aura gelida rotolò fuori.

Si poteva dire che fosse una medicina indimenticabile per Yi Yun. Questo perché lo avevano costretto ad inghiottirla in passato.

Il suo nome era Pillola Divina Yin dei Sette Mali!


