---
weight: 424
title: Capitolo 424 - Impiantare l’energia malvagia
pubDate: 2024-05-28T00:46:59.532Z
tags:
    - tmw
---


Quando la maschera fu rimossa, Shen Tu Nantian vide un volto molto familiare, ma che lo riempì d’odio.

“Yi Yun! Sei davvero tu!”

Shen Tu Nantian strinse i pugni. Le sue unghie scavarono nei suoi palmi fino a farli sanguinare.

“Tu… chiaramente hai inghiottito la Pillola Divina Yin dei Sette Mali… perché hai ancora la tua coltivazione?!”

Shen Tu Nantian non poteva crederci, anche se Yi Yun era stato salvato un po’ di mesi fa, sarebbe dovuto essere un invalido. Vivere in quel modo sarebbe stato peggio che morire.

Tuttavia, non si sarebbe mai aspettato che una figura insignificante come Yi Yun, che avrebbe potuto schiacciare quando voleva, ora fosse davanti a lui a controllare il suo destino.

Lo aveva ripagato con la stessa moneta!

Sembrava una formica schiacciata pochi mesi fa che, dopo qualche mese, adesso era in grado di calpestarlo!

Una formica che stava schiacciando un essere umano.

Era completamente… inconcepibile!

Allora, nella residenza reale Chu, quando Shen Tu Nantian si stava sbarazzando di Yi Yun, non si sarebbe mai sognato che ci sarebbe stato un ribaltamento degli eventi così scioccante.

“Impossibile, impossibile, come può essere possibile…?!”

Ripeté più volte Shen Tu Nantian come se fosse posseduto.

Yi Yun si strinse piano un polso e disse: “Il signor Ragazzo Pastore ha usato un metodo di guarigione particolare. Inoltre, usando i miei occhi mutati, l’ho guidato in modo che potesse guarire i miei meridiani. Anche se c’è stato qualche problema durante il processo, non ha lasciato effetti collaterali. Per te potrebbe non essere necessariamente così…”

Yi Yun diede facilmente il merito al Ragazzo Pastore. Il Ragazzo Pastore aveva delle risorse straordinarie a disposizione. Visto che era potuto entrare ed uscire dalla formazione di battaglia degli Anziani del clan Shen Tu nonostante stesse soffrendo per via della Rivoluzione Celeste della Morte, non era sorprendente che potesse guarire Yi Yun. Inoltre la visuale d’energia di Yi Yun era molto misteriosa per gli altri. Poteva dire ciò che voleva.

Dopo aver saputo la vera identità di Yi Yun, Shen Tu Nantian era rimasto sconvolto.

Sbiancò a bocca aperta. Era in uno stato catatonico.

Viste le sue gravi ferite, le provocazioni e la tortura, Shen Tu Nantian era già in uno stato estremamente instabile.

E ora, dopo questo duro colpo, Shen Tu Nantian non poteva accettare la realtà.

Non poteva accettare questo ribaltamento della situazione. Era semplice per un imperatore fare decapitare un barbone. Non sarebbe stato niente di che, ma chi sapeva che qualche mese dopo, il mendicante sarebbe riuscito a scatenare una rivolta, imprigionare l’imperatore e torturarlo come voleva. Cosa avrebbe pensato l’imperatore?

Avrebbe avuto un crollo mentale!

“Questa Pillola Divina Yin non è ancora finita.”

Yi Yun ignorò Shen Tu Nantian mentre guardava la nonna mille mani.

La vecchia ne fu allarmata. Le si rizzarono i capelli bianchi: “Piccolo bastardo, tu...”

Prima che la nonna mille mani finì di parlare, Yi Yun mosse le dita e mandò la Pillola Divina Yin dei Sette Mali dritta nella bocca della vecchia usando la sua energia mentale.

“Ah!”

La nonna mille mani urlò mentre cadeva a terra. Stava cercando disperatamente di vomitare, ma la Pillola Divina Yin dei Sette Mali era già volata nel suo stomaco.

Il terrificante qi gelido cominciò ad infiltrarsi nei suoi vasi sanguigni.

Nel momento in cui l’essenza medicinale entrò nel suo corpo, la nonna mille mani iniziò a tremare. Le sue labbra secche diventarono bianche, mentre un sottile strato di ghiaccio si formò sulle sue sopracciglia e sul suo viso.

La nonna mille mani aveva mangiato molto di più dell’essenza medicinale della pillola rispetto a Shen Tu Nantian, ma le sue fondamenta erano molto più salde. Yi Yun mantenne attiva la sua visuale d’energia mentre osservava come l’essenza medicinale della Pillola Divina Yin dei Sette Mali circolava nel corpo della vecchia.

Presto si rese conto che era arrivato il momento di rimuoverla. Aveva ridotto la durata della sua vita, ma non aveva distrutto completamente la sua coltivazione.

Tuttavia, visto che il qi gelido era entrato nei suoi vasi sanguigni, sarebbe rimasto qualche effetto collaterale, che avrebbe fatto diminuire la sua forza.

“Tu… tu… morirai in modo orribile!”

La nonna mille mani sussultò. Ogni suo respiro rilasciava nuvole di ghiaccio.

Tuttavia questa maledizione non era diversa dal morso di una zanzara per Yi Yun.

Solo una persona che non sapeva perdere avrebbe usato degli insulti una volta che non fosse riuscita a vincere.

Vedendo l'essenza medicinale iniziare ad erodere il qi vitale coltivato dalla vecchia, Yi Yun toccò il suo anello interspaziale e tirò fuori una pila di ossa consumate.

C’era un’ultima questione.

Yi Yun prese le ossa del Lupo dagli Occhi di Fuoco, che contenevano l’energia malvagia.

Estrasse l’energia oscura con il Cristallo Viola. Mentre la nonna mille mani e Shen Tu Nantian erano distratti, Yi Yun controllò l’energia nera e la fece volare dritta verso il cuore di Shen Tu Nantian come un fantasma.

“Whew!”

Il gas nero sembrava uno spettro mentre passava attraverso la carne di Shen Tu Nantian.

In quel secondo, Shen Tu Nantian sentì un tremito improvviso, ma a parte questo non ci furono molti cambiamenti.

Yi Yun non voleva che Shen Tu Nantian o la nonna mille mani si accorgessero del gas nero. Se avessero saputo che poteva controllare l’energia nera come desiderava, sarebbe stato troppo sconvolgente.

Dopo aver finito tutto, Yi Yun tirò un lungo sospiro di sollievo. Si sentiva proprio di buon umore!

Anche se era capace di sopportare e di nascondere le sue intenzioni, non significava che gli piacesse farlo. Voleva sistemare velocemente i conti e condurre una vita spensierata.

Yi Yun non si era mai ritenuto un gentiluomo. Se avesse avuto un conto da sistemare, avrebbe sicuramente cercato vendetta. Non avrebbe finto di essere magnanimo, anche se chiaramente odiava l’altra persona.

Per quanto riguardava detti come “la vendetta è un piatto che si consuma freddo”, Yi Yun pensava che fosse tragico. Se avesse potuto vendicarsi in breve tempo, perché avrebbe dovuto aspettare?

Yi Yun uscì dalle segrete con serenità. All’entrata vide Lin Xintong.

Lin Xintong indossava il suo solito abito bianco lindo. Sembrava proprio fuori posto all’entrata delle segrete cupe. Pareva una fata che si era persa fino a vagare per l’inferno.

Vedendo l’occhiata di Yi Yun, Lin Xintong curvò lievemente le labbra: “Sei andato da Shen Tu Nantian?”

“Sì.”

Yi Yun annuì. La matriarca all'inizio aveva intenzione di lasciare che Shen Tu Nantian ne uscisse illeso in cambio delle informazioni riguardo al regno mistico della Grande Imperatrice. Tuttavia, grazie all’idea sinistra di Yi Yun, avrebbe permesso che Shen Tu Nantian venisse torturato prima che venisse lasciato andare. Anche Lin Xintong lo sapeva.

Lin Xintong notò che Yi Yun si era già tolto la maschera, era evidente che Shen Tu Nantian ora sapesse della sua identità. Non aveva idea di cosa pensasse Shen Tu Nantian adesso.

Riflettendoci su, Lin Xintong rivelò un raro sorriso giocoso mentre diceva: “Chiunque ti offenda di sicuro avrà una pessima fortuna. Sicuramente non finirà bene.”

“Uh…” Yi Yun si accigliò con imbarazzo. Anche se non si vergognava di ciò che aveva fatto, come ne parlava Lin Xintong gli dava la sensazione di essere stato colto sul fatto: “Sono così malvagio…?”

Lin Xintong ridacchiò: “Naturalmente no! Non c’è bisogno di mostrare pietà nei confronti del nemico. Qualunque cosa tu abbia fatto va bene. In realtà, con un amico come te, mi sento più tranquilla. Puoi fare molte cose che non sono in grado di fare, e hai alcune idee a cui non avrei mai pensato. Chiaramente sono più forte, eppure mi sento protetta da te.”

Mentre parlava, Lin Xintong sorrise deliberatamente.

Era una sensazione inspiegabile. Aveva avuto una vita sfortunata e isolata. Anche se la matriarca era buona con lei, la matriarca era in una posizione elevata. Era il capo degli affari interni della famiglia, così c’era un senso di distanza tra di loro.

La matriarca aveva troppi nipoti e Lin Xintong era solo una di loro. Questo la faceva comportare in modo molto cauto, anche di fronte a lei.

Lin Xintong aveva avuto la sensazione di poter contare su qualcuno solo dopo la comparsa di Su Jie. Tuttavia… Su Jie dopotutto era un membro della generazione più grande. Era normale per lei che la proteggesse.

E ora questo senso di protezione era apparso in un giovane che era della sua stessa generazione. Era la prima volta che le capitava, era una sensazione meravigliosa.

Quando la famiglia Lin era entrata in contatto con Yi Yun per la prima volta, Lin Xintong era rimasta davvero sorpresa. Non si sarebbe mai aspettata che sarebbe stata protetta da Yi Yun, permettendole di uscire da questa crisi e dal suo fato tragico.

Era come un sogno.

“Stavolta hai offeso completamente Shen Tu Nantian. Non vede l’ora di bere il tuo sangue e divorare la tua carne. Devi stare attento in futuro.”

Lin Xintong diventò seria mentre lo avvertiva.

Naturalmente Yi Yun lo sapeva e disse: “Lo so, ma non c’era altro modo. Solo rovinando il suo piano alla prova delle medicine è stato sufficiente a spingerlo a volermi uccidere. Anche se non avessi fatto altro in futuro, sarebbe stato inutile.”

“Tuttavia stavolta Shen Tu Nantian ha proprio subìto un duro colpo. Non sarebbe facile per lui continuare ad essere un talento della giovane generazione…”

Lo stato tragico di Shen Tu Nantian era una lunga storia.

La sua anima era danneggiata, era rimasto ferito e il veleno gelido era entrato nel suo organismo. A causa del veleno e della rabbia che aveva formato un’ossessione, aveva vomitato sangue per la furia.

Tutto questo lo avrebbe sicuramente influenzato, non importava quanto fosse determinato.

“Andiamo. Seguimi al picco del Bambù di Giada. Potresti vivere lì nei prossimi giorni. La matriarca vuole parlare con te. Inoltre… presto arriverà la gente del clan Shen Tu. Dovrebbero portare informazioni riguardo al regno mistico della Grande Imperatrice…”

Yi Yun divenne pensoso.

Di sicuro il clan Shen Tu era stato veloce.

Questo dimostrava anche quanto era importante Shen Tu Nantian per loro. Era una buona notizia.

Che potessero davvero scoprire una soluzione per guarire Lin Xintong nel… regno mistico della Grande Imperatrice?


