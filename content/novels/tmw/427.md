---
weight: 427
title: Capitolo 427 - Intento Omicida e Volontà
pubDate: 2024-05-28T03:46:59.533Z
tags:
    - tmw
---


“Solo un po’ di dolore fisico…” L’Anziano a capo delle trattative guardò con significato Shen Tu Nantian: “Nantian… Potresti aver avuto uno spirito troppo abbondante. Così questo intoppo potrebbe non essere stato negativo per te.”

L’Anziano poteva solo consolarlo un po’. Shen Tu Nantian strinse i pugni e quasi le sue unghie scavarono nella carne. Tuttavia poté solo dire: “Capisco signore.”

Non poteva dirgli cos’aveva sperimentato nelle segrete. Se gli altri lo avessero saputo, avrebbe solo perso la faccia.

Inoltre avrebbe dimostrato alle persone che stavano adocchiando la sua posizione che i suoi meridiani erano danneggiati. Le loro ambizioni sarebbero aumentate una volta che avessero saputo che in futuro avrebbe fatto meno progressi.

Questa emozione umiliante gli dava la sensazione che il suo intestino si stesse annodando. Poteva solo soffrire in silenzio!

“Dato che li avete visti, dove sono le informazioni riguardo al regno mistico della Grande Imperatrice?!”

Disse freddamente la matriarca Lin. Allo stesso tempo un Anziano della famiglia Lin accanto a lei tirò fuori un contratto spirituale.

In questo contratto spirituale c’erano rune ancora più complicate. Era di qualità ancora superiore. Sarebbe stato usato per vincolare il clan Shen Tu e assicurarsi che desse loro informazioni genuine.

Vincolava anche loro, assicurando che le vite di Shen Tu Nantian e della nonna mille mani non erano in pericolo.

L’Anziano del clan Shen Tu a capo delle negoziazioni sbuffò freddamente. Usò un pugnale per ferirsi al dito e, con un cenno, una goccia di sangue volò sul contratto spirituale.

“A voi.”

Una pergamena di giada volò dalle sue mani. Fu molto veloce e quasi sembrava un raggio di luce bianca. Conteneva il qi vitale dell’Anziano del clan Shen Tu a capo del gruppo. L’esplosione che causò mentre stava volando era sorprendentemente potente!

Non c’erano dubbi che questa pergamena potesse minacciare la vita di un saggio ordinario!

Questa era una competizione tra i due clan. Anche una trattativa era estremamente tesa!

La matriarca Lin tese la mano e la afferrò. Le sue mani coperte da morbidi guanti bianchi afferrarono facilmente la pergamena.

Dopo aver confermato il contenuto della pergamena, la matriarca Lin annuì. Il contratto spirituale aveva iniziato a bruciare da solo, presto si trasformò in una palla di fuoco. Si poteva vedere la testa del fantasma color sangue che stava ardendo mentre moriva lentamente e scompariva.

Questo dimostrava che non c’era nessun problema con il contenuto della pergamena di giada.

Dato che le trattative erano complete, la matriarca Lin disse con fare diretto: “Accompagnateli fuori!”

Non desiderava che la gente del clan Shen Tu rimanesse nel loro territorio per un secondo di più.

“Un giorno la pagherete. Oggi potrete esserne usciti in vantaggio, ma il nostro clan Shen Tu si rifarà in futuro!”

Mentre diceva queste parole, un Grande Anziano si girò e si diresse verso l’aeronave.

Dietro di lui, la folla del clan Shen Tu cominciò a partire. Tra le nuvole, l’immensa pressione che inondava il campo marziale scomparì lentamente.

E nel momento in cui la pressione svanì, Yi Yun, che era accanto alla matriarca Lin, sentì un gelo letale passare attraverso il suo cuore.

Un enorme intento omicida lo investì in quell’istante!

“Ah!”

Yi Yun impallidì mentre tratteneva il respiro.

Sapeva chiaramente che nelle nuvole cupe in lontananza c’erano un paio di occhi freddi e spietati che lo stavano fissando.

Questa occhiata gli aveva fatto intorpidire e raggelare gli arti!

Il patriarca Shen Tu!

Era un vecchio che perfino il Ragazzo Pastore di un tempo e il suo Divino Leone Primordiale non avevano potuto battere completamente. E ora lo stava guardando!

Solo quell’occhiata stava penetrando il suo cuore. Sembrava che sotto quello sguardo fosse tornato un mortale, come se fosse nudo tra la neve.

Il gelo da cui era impossibile difendersi agitò la gente!

“Yi Yun!”

La matriarca Lin, che in guardia era accanto a Yi Yun, mosse la mano mentre toccava la schiena del giovane all’altezza del cuore.

Una scia di qi vitale caldo fu iniettato nel suo corpo. Così il suo colorito migliorò.

“Stai bene?” Chiese preoccupata la matriarca Lin.

“Sto bene… La ringrazio matriarca.” Yi Yun scosse la testa. Un’occhiata del patriarca Shen Tu era sufficiente a fargli imperlare la fronte di sudore. Anche la sua anima era estremamente tesa e sentiva un formicolio doloroso.

Così questo era il potere di una figura di massimo livello nel mondo Tian Yuan.

“Quel vecchio mostro! Si azzarda a fare una cosa del genere ad un membro della giovane generazione.”

La matriarca Lin guardò con odio la nuvola cupa che stava scomparendo in lontananza.

L’ultima occhiata del patriarca Shen Tu aveva comunicato le sue intenzioni. Anche se non poteva uccidere Yi Yun qui, quello sguardo era sufficiente a mandargli un avvertimento assassino.

Era chiaro che il patriarca Shen Tu fosse davvero arrabbiato!

Le famiglie Lin e Shen Tu erano clan importanti nel mondo Tian Yuan. Se entrambe le parti avessero davvero combattuto senza preoccuparsi delle conseguenze, avrebbero subìto gravi perdite e nessuno desiderava vedere un risultato del genere.

Così il patriarca Shen Tu doveva sopportare questo affronto.

Era stato costretto a cedere. Ma per una persona del genere era già un grosso prezzo da pagare.

“Yi Yun, devi stare attento. Visto che hai offeso il clan Shen Tu, devi stare attento mentre giri per il mondo Tian Yuan. Tuttavia nella famiglia Lin sei assolutamente al sicuro. La mia famiglia Lin ti proteggerà bene.”

Disse la matriarca Lin.

Molti degli Anziani della famiglia Lin al momento se n’erano andati insieme ai loro discepoli. Erano rimasti pochi inclusi Lin Xintong e Yi Yun.

Yi Yun disse con sincerità: “La ringrazio matriarca.”

“È ovvio. Il motivo per cui hai offeso il clan Shen Tu è in gran parte per via della mia famiglia Lin. Se non fosse stato per te, l’avrei pagata cara per la mia mancanza di giudizio dovuta alla vecchiaia. Stavano quasi per ingannarmi. La reliquia della Grande Imperatrice ha ridotto il lupo dagli occhi di fuoco in un mucchietto d’ossa, ha l’effetto collaterale di abbreviare la durata della vita. Se avessi accettato la proposta della famiglia Shen Tu, avrei danneggiato Xintong e la famiglia Lin. Yi Yun, si può dire che tu sia il nostro benefattore!”

All’inizio il matrimonio sarebbe stato un beneficio sia per la famiglia Lin che per il clan Shen Tu. Tuttavia, visto che la reliquia era difettosa, solo il clan Shen Tu ne avrebbe tratto beneficio mentre la famiglia Li sarebbe caduta nella loro trappola. Avrebbero rovinato la loro erede e si poteva immaginare quale sarebbe stato il loro futuro.

“Matriarca, fa sembrare troppo seria la situazione, non ne sono degno.” Disse umilmente Yi Yun stringendo i pugni.

La matriarca sorrise. Era molto soddisfatta di come Yi Yun non aveva mostrato arroganza nonostante il suo grande merito.

“Yi Yun, ho sentito che non hai fatto decisioni riguardo al tuo matrimonio. Se vuoi sposarti, puoi scegliere qualsiasi ragazza della famiglia Lin che ti piace…” Quando sentì queste parole, Yi Yun rimase senza parole. Si toccò con imbarazzo la guancia e disse: “Sono ancora giovane, così non è una questione urgente…”

Chiaramente la matriarca voleva che Yi Yun si sistemasse nella famiglia Lin.

Non molto lontano, la prozia di Lin Xintong divenne scontenta: “Matriarca, come può…”

Temeva la connessione tra Yi Yun e la razza della desolazione. Come poteva la matriarca lasciare che una persona dall’identità sconosciuta e le motivazioni impure si sistemasse nella famiglia Lin? Allora aveva parlato inutilmente?

“Oh?”

La matriarca si accigliò mentre cominciava a fissare Lin Fenggu.

Lin Fenggu smise di parlare all’improvviso. Anche se detestava Yi Yun, non osava andare contro la volontà della matriarca.

La matriarca si girò verso Yi Yun e mostrò un piacevole sorriso: “Non sei più giovane. Molti mortali si sposano a quindici anni. I guerrieri possono sposarsi dopo, ma è anche accettabile che si fidanzino presto.”

“Esistono alcune tecniche di coltivazioni di coppia che aiutano ad ottenere miglioramenti veloci nella coltivazione. Anche la mia famiglia ha tecniche del genere e puoi scegliere quella che desideri. Naturalmente puoi anche scegliere chi sarà la tua compagna. Finché ne sceglierai una, ti aiuterò personalmente nel processo di incontro.”

Non c’erano molte persone attorno, così la matriarca disse tutto questo senza nessuna inibizione. Questo fece arrossire lievemente Lin Xintong. Era ancora pura, così non sapeva come reagire sentendo la matriarca dire parole del genere così apertamente.

“La matriarca sta proprio pensando sul serio al matrimonio di Yi Yun…” Mormorò tra sé e sé Lin Xintong. Nessun giovane della famiglia Lin avrebbe avuto il privilegio di farsi combinare un matrimonio dalla matriarca in persona.

E se la matriarca avesse avuto intenzione di organizzare un matrimonio, come poteva non riuscire?

Inoltre nella famiglia Lin nessuna ragazza avrebbe disdegnato Yi Yun…

Pensando a questo, Lin Xintong gettò un’occhiata di soppiatto verso Yi Yun. Ora Yi Yun era diventato un brillante adolescente. I suoi lineamenti non erano più immaturi e sembrava più saggio e composto.

Inoltre, dato il suo talento sbalorditivo e il suo futuro brillante, quale ragazza non sarebbe stata tentata?

Pensando ai festeggiamenti di un mese fa, le giovani avevano circondato Yi Yun come uccellini lusinganti. Ovviamente non stavano seguendo le istruzioni degli Anziani quando si erano avvicinate, ma volevano conoscere Yi Yun loro stesse.

Pensando a questo, Lin Xintong sorrise lievemente. Allora, quando aveva incontrato Yi Yun nelle Lande Selvagge della Nuvola, non si sarebbe mai immaginata che sarebbe diventato un giovane così ammirevole.

“Yi Yun, pensaci. Se lo desideri, puoi anche andare nella libreria delle tecniche di coltivazione della famiglia Lin e scegliere la tecnica di coltivazione che desideri.”

La gente della sala delle regole della famiglia avevano indagato su tutte le vicende accadute a Yi Yun nella residenza reale Chu pochi mesi fa il più velocemente possibile.

Dopo che la matriarca Lin aveva sentito i loro rapporti, aveva saputo che Yi Yun aveva rischiato la vita per fermare Shen Tu Nantian per via del suo rapporto con la sorella.

Non solo questo non aveva diminuito il favore che la matriarca Lin aveva nei confronti del giovane, ma le aveva fatto capire che Yi Yun dava molto valore ai suoi cari. Una persona del genere era ancora più degna di fiducia.

Al contrario, avrebbe dovuto tenere d’occhio una persona che avesse ignorato sua sorella e avesse cercato di mostrarsi retto di fronte ad un grande clan.

Questo perché significava che avrebbe fatto di tutto per raggiungere i suoi obiettivi.

Yi Yun era un genio degno di fiducia e cure. Così la matriarca pensava che se Yi Yun avesse trovato una ragazza della famiglia Lin che gli fosse piaciuta, sarebbe stato ancora meglio. La ragazza avrebbe occupato lentamente un posto nel suo cuore e allora non avrebbe avuto timore che il giovane si schierasse con la razza della desolazione.


