---
weight: 4300
title: Capitolo 430 - La Risolutezza della Matriarca
pubDate: 2024-05-28T06:46:59.533Z
tags:
    - tmw
---


In quel momento Lin Fenggu si riempì di rabbia. Se fosse stato un regno mistico della Divina Tecnica della Desolazione, non avrebbe avuto nessuna obiezione.

Ma questo era un regno mistico marziale, così avrebbero dovuto scegliere Lin Yu.

“Matriarca!”

Lin Fenggu strinse i denti, ma la matriarca rimase impassibile. Non badò a Fenggu visto che era ovvio che avesse già deciso.

Lin Fenggu poteva solo riporre le sue speranze in Yi Yun.

Dal suo punto di vista, Yi Yun era un Divino Maestro della Desolazione, così sarebbe stato inutile per lui cercare eredità per le arti marziali.

“Yi Yun, pensaci. Il regno mistico della Grande Imperatrice sarebbe inutile per te. Perfino geni delle arti marziali potrebbero non ottenere alcun beneficio entrando lì, figuriamoci te.”

“Inoltre il regno mistico è pieno di pericoli. Dovresti rimanere qui e allenare la tua Divina Tecnica della Desolazione, allora i tuoi risultati in futuro saranno incredibili. Se rischiassi tutto andando nel regno mistico della Grande Imperatrice e ti capitasse qualcosa, allora sarebbe troppo tardi per rimpiangerlo!”

“Se non ci entrerai, potrò passarti alcuni manuali della Divina Tecnica della Desolazione. Posso anche prepararti dischi della formazione della Divina Tecnica della Desolazione.”

Lin Fenggu aveva usato una trasmissione di qi vitale per rivolgersi a Yi Yun. Yi Yun sorrise, manuali e dischi della Divina Tecnica della Desolazione?

Forse gli oggetti di una vecchia come Lin Fenggu non avrebbero nemmeno attirato l’attenzione di Yi Yun. Inoltre, anche se avesse avuto davvero dei tesori, era improbabile che glieli desse.

Yi Yun sapeva che se avesse rifiutato l’offerta in questo incontro, Lin Fenggu probabilmente avrebbe usato alcuni oggetti di basso livello per fingere di accontentarlo, trattandolo come uno zoticone di campagna qualunque.

Yi Yun si alzò lentamente e si inchinò verso la matriarca: “La ringrazio per la premura. In effetti sono interessato al regno mistico della Grande Imperatrice e spero di esplorarlo.”

Yi Yun parlò con lentezza e gentilezza, ma nel momento in cui Lin Yu e Lin Fenggu lo sentirono, le loro espressioni divennero estremamente scontente.

“Va bene.” La matriarca gli mostrò un sorriso benevolente. “Allora il posto sarà riservato a Yi Yun. In origine abbiamo ottenuto questa opportunità per entrare nel regno mistico della Grande Imperatrice grazie a Yi Yun, così è ragionevole lasciargli un posto.”

La matriarca gestiva gli affari interni della famiglia Lin, così aveva lei il maggior potere decisionale. Non stava negoziando con gli altri Anziani, ma li stava solo informando.

Immediatamente gli Anziani presenti mostrarono ogni sorta di espressione diversa.

Molti di loro avevano in mente una persona più adatta per questo posto. Tutti volevano proporre i loro discendenti diretti, ma ora c’era un posto in meno.

Tutti sapevano che Yi Yun aveva reso grandi meriti per la famiglia alla prova della reliquia, così concedergli uno dei posti come ricompensa era ragionevole.

Il punto cruciale per queste persone era che pensavano che fosse uno spreco.

“Matriarca!” Lin Fenggu non poté resistere: “So che Yi Yun è riuscito a prevenire che accadesse un disastro alla nostra famiglia durante la prova della reliquia, ma non sono d’accordo sul fatto che l’opportunità di entrare nel regno mistico della Grande Imperatrice sia grazie a Yi Yun!2

“È stata la famiglia Lin a catturare Shen Tu Nantian e la nonna mille mani. Ha anche negoziato con il clan Shen Tu! Anche se Yi Yun avesse capito le trame malvagie di Shen Tu Nantian, cos’altro avrebbe potuto fare al suo livello? Se non fosse stato per la forza della nostra famiglia Lin, sarebbe stato già ucciso dal clan Shen Tu!”

“Solo con il potere si può essere irremovibili. È stata la nostra famiglia ad ottenere informazioni sulla posizione del regno mistico a costo di offendere il clan Shen Tu. Non ha niente a che fare con Yi Yun!”

Il tono di Lin Fenggu era agitato, ma altri Anziani erano d’accordo con lei.

Tuttavia l’espressione della matriarca divenne fredda sentendola. Si limitò a guardare gelidamente Lin Fenggu.

Gli Anziani famigliari con la personalità della matriarca capirono che doveva essere estremamente scontenta di Lin Fenggu!

Lin Fenggu smise di parlare, non osò più emettere nemmeno un suono.

Aveva molta paura della matriarca, una figura che era rimasta a capo della famiglia Lin per così tanti anni.

“Se la nostra famiglia avesse persone come te, che trattano i nemici come una famiglia, che pugnalano alle spalle talenti e che pensano solo al proprio tornaconto, probabilmente finirebbe distrutta in poco tempo.”

“Impotenza, gelosia, avidità, egoismo, immorale e miope. Che utilità c’è per la nostra famiglia di tenere una persona come te?”

Queste parole furono come un coltello tagliente che pugnalò il cuore di Lin Fenggu.

Lin Fenggu rimase sbalordita mentre le ronzavano le orecchie. Aveva la sensazione che tutto il sangue che aveva in corpo le fosse salito in faccia. Era stata denigrata dalla persona a capo della famiglia Lin durante l’incontro degli Anziani.

E la matriarca aveva detto “Che utilità c’è per la nostra famiglia di tenere una persona come te?”

Il vecchio volto di Lin Fenggu arrossì e questo colore cremisi si diffuse fino al suo collo. Rimase sul posto senza dire una parola.

Dietro Lin Fenggu, anche Lin Yu rimase rigido al suo posto. Da quando si era alzato, non aveva nemmeno finito una frase, ma era rimasto in sospeso lì. Era estremamente imbarazzante.

Sentendo la decisione della matriarca, provava avvilimento.

Percepì che i giovani attorno ora lo guardavano con compassione invece che con invidia e gelosia.

Dopotutto Yi Yun aveva il sostegno della matriarca. Poteva avere un buon supporto, ma non era più formidabile di quello di Yi Yun.

“Io… io non posso accettarlo!” Lin Yu strinse i pugni mentre iniziava a tremare. Non osò gridarlo e si limitò a trasmettere la sua voce a Lin Fenggu: “Voglio affrontare Yi Yun. Non è niente di che come combattente. Posso distruggerlo completamente senza un’arma!”

La trasmissione di qi vitale di Lin Yu era piena di amarezza. Tuttavia Lin Fenggu si limitò a scuotere la testa: “E anche se vincessi contro di lui? Credi che la matriarca non sappia che tu sia di gran lunga più capace di Yi Yun? Tuttavia non lascerà che partecipi visto che è una ricompensa per Yi Yun.”

Lin Yu si avvilì. Sì, che sarebbe importato se avesse sconfitto Yi Yun? E anche se lo avesse surclassato spietatamente?

Forse la matriarca non avrebbe nemmeno esaudito la sua richiesta di affrontarlo. Ai suoi occhi, il valore di Yi Yun non poteva competere con quello di Lin Yu.

“La questione è già decisa. Non pensare di poter rimpiazzare Yi Yun, ma… potresti approfittarti del periodo in cui la forza risucchiante dell’Abisso del Cimitero degli Dei non si indebolisce e lavorare sodo. Se raggiungi il picco delle fondamenta Yuan, allora non saresti costretto a competere con Yi Yun per un posto. Ci sono ancora un po’ di posti liberi, così forse potrai ottenere uno di quelli.”

Dalla trasmissione di Lin Fenggu, significava che si sarebbe dovuto accontentare. Non era impossibile ottenere un posto per chi era al picco delle fondamenta Yuan o ad un livello superiore.

“Picco delle fondamenta Yuan…”

Le sopracciglia di Lin Yu fremettero. Se l’Abisso del Cimitero degli Dei poteva essere aperto sei mesi dopo, in effetti sarebbe potuto avanzare al picco delle fondamenta Yuan prima che succedesse.

Avrebbe potuto farlo anche in un periodo di tempo più corto, ma inevitabilmente sarebbe progredito troppo velocemente. Le sue fondamenta ne sarebbero state influenzate.

Per i geni, avanzare di livello imprudentemente non era positivo.

“Capisco…”

Lin Yu sopportò questo torto e si risedette al suo posto.

…

In questo incontro, erano stati decisi temporaneamente a chi assegnare otto dei dieci posti. Avrebbero dovuto discutere ancora di due posti in futuro.

Con il sostegno della matriarca, Yi Yun aveva ottenuto facilmente uno dei preziosi posti. Così era inevitabile che i superiori e i membri della giovane generazione della famiglia Lin avrebbero criticato questa scelta di nascosto.

Molti credevano che si sarebbe dovuta tenere una competizione per decidere chi ottenere i posti rimasti. Era il metodo più corretto.

Tuttavia, anche con una competizione, era difficile capire chi aveva un talento migliore a causa delle differenze d’età.

Alcuni che erano in buoni rapporti con Lin Yu pensavano che fosse ingiusto. Credevano che un genio come Lin Yu fosse stato oppresso, mentre Yi Yun, dalla forza mediocre, ne era uscito in vantaggio per via del suo supporto. Era troppo ingiusto.

Era facile che le persone provassero risentimento per una questione del genere.

Tuttavia, per questo, Lin Fenggu non gettò altro olio sulle fiamme. Dopo essere stata rimproverata duramente dalla matriarca, si era moderata. Sapeva che se ne avesse discusso in segreto, sarebbe stato come parlare alle spalle della matriarca. Non osava più fare nulla che potesse irritare il capo della famiglia, altrimenti ci sarebbero state conseguenze disastrose fosse giunto all’orecchio della matriarca.

“Solo il tempo potrà dirlo.” Disse con certezza Lin Fenggu mentre la gente stava discutendo della questione. La sua espressione era fiduciosa: “Non importa se Yu’er non è riuscito ad ottenere un posto tra le persone negli stadi avanzati delle fondamenta Yuan. Finché avanzerà di livello, potrà comunque ottenere uno dei due posti rimasti.”

“Il fuoco è la prova del vero oro. Una volta che entrerà nel regno mistico della Grande Imperatrice, Yu’er dimostrerà il suo valore. Quando accadrà, Yu’er userà i suoi risultati per zittire chi lo sta deridendo. Farà anche capire agli incapaci chi è il vero genio e quanto è forte!”

Con “gli incapaci”, Lin Fenggu naturalmente intendeva Yi Yun. Solo che non osava metterlo in chiaro.

Yi Yun rimase indifferente nei confronti di queste discussioni. Da quando l’incontro era finito, era entrato in isolamento per allenarsi.

Mancavano al massimo due o tre anni all’apertura del regno mistico della Grande Imperatrice, e come minimo sarebbe passato qualche mese. Nessuno sapeva quando la marea risucchiante anomala dell’Abisso del Cimitero degli Dei avrebbe raggiunto il suo punto più basso.

Yi Yun aveva intenzione di sfruttare questo periodo di tempo per digerire l’energia di puro Yang dentro il Cristallo Viola.

Alla prova delle reliquie, Yi Yun aveva inghiottito completamente tutta l’essenza di puro Yang che era esplosa fuori dalla reliquia della Grande Imperatrice. Ora l’energia era stata immagazzinata nel Cristallo Viola, così era il momento di tramutarla in forza.

Sapeva che sarebbe migliorato di molto in poco tempo!

Non solo Yi Yun, anche gli altri membri della giovane generazione che sarebbero entrati nel regno mistico della Grande Imperatrice stavano coltivando senza sprecare nemmeno un secondo. Per quanto riguardava gli ultimi due posti, erano diventati un obiettivo per molti dei giovani della famiglia Lin.

La gente sapeva che il regno mistico della Grande Imperatrice era di grande importanza. Se uno avesse ottenuto una grande opportunità al suo interno, sarebbe diventato come la carpa che attraversava la porta del drago. I suoi risultati sarebbero stati illimitati!

Questa era l’eredità di un’antica Grande Imperatrice impareggiabile. Al confronto, molti grandi clan nel mondo Tian Yuan non erano affatto a quel livello.

Inoltre, se uno avesse potuto ottenere un’antica ricetta che avesse potuto curare Lin Xintong, avrebbero ottenuto un onore e benefici inimmaginabili. Forse avrebbero avuto perfino l’occasione di conquistare il cuore di Lin Xintong.

Nella famiglia Lin, finché fossero stati separati da tre generazioni di consanguineità, si sarebbero potuti sposare. Molti di loro non avevano nessun rapporto genetico con Lin Xintong.

Considerando tutti i possibili benefici, molte persone provavano un’enorme avidità.

“Farò rimpiangere la sua scelta alla matriarca!” Un giovane vestito di blu era su una collina. Inserì la sua spada in una roccia mentre i suoi occhi brillavano con determinazione. Era Lin Yu.

“La situazione cambierà, userò le mie capacità per umiliare chi mi ha disprezzato!”


