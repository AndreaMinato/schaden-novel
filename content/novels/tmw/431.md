---
weight: 4310
title: Capitolo 431 - Piantare un Seme del Dao delle fondamenta Yuan
pubDate: 2024-05-28T07:46:59.533Z
tags:
    - tmw
---


Il picco centrale e più alto tra le diciotto vette della famiglia Lin era quello della Foresta di Giada.

Guardando la catena montuosa della famiglia Lin da trentamila chilometri d’altezza circa, si sarebbe potuto vedere che il picco della Foresta di Giada era il nucleo da cui serpeggiavano le altre cime. Sembrava che enormi draghi lo stessero circondando.

Questo strano paesaggio veniva chiamato Nove Draghi attorno alla Perla.

La famiglia Lin aveva usato questo territorio come fondamenta. Aveva una formazione con una vena spirituale in modo da assicurarne la prosperità. Grazie al denso qi vitale, trasformava questo posto in una landa preziosa.

La gente che praticava le arti marziali aveva bisogno di “ricchezze, terra, compagni e leggi”. Con “terra” si intendeva un posto per coltivare. Visto che era uno dei fattori più importanti per radunare energia, era facile capire quanto i coltivatori davano importanza alla terra.

Ogni clan nel mondo Tian Yuan aveva il suo territorio. Avrebbero speso grandi quantità di risorse per rendere perfetto il suo territorio.

E per la maggior parte delle volte, i conflitti di interessi tra i clan tendevano a riguardare lotte per il territorio.

Per la famiglia Lin, il picco della Foresta di Giada era una risorsa molto importante. I tre Grandi Anziani della famiglia Lin avrebbero scelto il picco della Foresta di Giada una volta che avessero scelto di fare un lungo ritiro in isolamento.

In quel momento, anche Yi Yun risiedeva lì, a coltivare da solo.

La stanza che usava si chiamava Sala dello Yang Celeste.

Era un territorio per coltivare le leggi di puro Yang. Era di terz’ordine nel picco della Foresta di Giada, inferiore solo al primo usato dai Grandi Anziani e al secondo, riservato agli ospiti Anziani della famiglia Lin.

Era la risorsa di coltivazione migliore a disposizione dei membri della giovane generazione. Tipicamente, pochissimi discepoli potevano ricevere un trattamento del genere.

Un buon territorio per coltivare permetteva di ottenere il doppio dei risultati con metà del lavoro.

Ora Yi Yun era rimasto nella Sala dello Yang Celeste per molto tempo. Aveva assorbito l’energia di puro yang nel Cristallo Viola e stava trasformando i suoi meridiani. Passo dopo passo, stava creando delle solide fondamenta.

Le fondamenta Yuan sarebbero state le basi del dantian di un guerriero.

Lo stadio dopo le fondamenta Yuan si chiamava “Seme del Dao”

A quel punto si sarebbe piantato un seme delle arti marziali sopra le fondamenta Yuan.

Piantare un Seme del Dao significava preparare il terreno per intraprendere un Dao marziale.

Ciò che sarebbe germinato in futuro sarebbe dipeso dal guerriero.

Nel Divino Regno di Tai Ah, molti guerrieri si sarebbero fermati alle fondamenta Yuan per il resto della loro vita. Raggiungere lo stadio del Seme del Dao era una grande fortuna, per loro sarebbe stato sufficiente a dominare sulla gente.

Così le persone che avevano raggiunto lo stadio del Seme del Dao venivano definiti Signori Umani nel Divino Regno di Tai Ah!

Tuttavia, nel mondo Tian Yuan, le persone a quello stadio erano solo persone che potevano viaggiare liberamente. Sarebbe stato ridicolo definirli Signori capaci di spadroneggiare sulla gente.

Con il passare del tempo, Yi Yun, che era immerso nella coltivazione, era già entrato in uno stato etereo. Puro qi Yang stava fuoriuscendo dal Cristallo dell’Origine Viola, entrando in ogni angolo del suo corpo. Mentre circolava per i suoi meridiani, una grande porzione dell’energia si iniettava nei suoi vasi sanguigni. Una piccola parte di esso fuoriusciva dai pori di Yi Yun.

Il qi di puro Yang emanato dal cristallo conteneva anche una lieve quantità di impurità del suo corpo.

Dopo ripetute tempre del midollo e con la trasformazione del qi di puro Yang, Yi Yun aveva proprio la sensazione di stare rinascendo lentamente.

I suoi muscoli erano diventati più tonici, ma non erano rigidi come quelli di uomini robusti. Rivelavano una splendida eleganza. Erano come un fiume di montagna e assomigliavano alla natura stessa.

Anche l’aura di Yi Yun divenne più composta. Visto che il suo fisico di puro Yang stava aumentando di livello, non solo il suo corpo non irradiava energia ardente, ma la sigillava nei punti di apertura. Dava l’impressione di essere uno scolaro gentile. Poteva essere descritto come un “perfetto gentiluomo”.

Un gentiluomo prudente dalla disposizione raffinata come giada poteva sembrare composto, ma aveva l’integrità della giada.

Anche Shen Tu Nantian aveva intrapreso questa strada, ma lo faceva solo per dare una buona impressione alla gente. Lo faceva apposta, ma non corrispondeva alla sua vera personalità.

Per quanto riguardava Yi Yun, era il suo fisico Yang che si stava avvicinando alla perfezione a permettergli di ottenere un temperamento del genere anche se non era un vero gentiluomo.

Bisognava dire che le convinzioni principali erano simili a quelle di un gentiluomo, ma non si sarebbe fatto limitare da codici etici.

Mentre coltivava perdendo il senso del tempo, Yi Yun senza rendersene conto passò cinque mesi ad allenarsi.

In passato, il solo periodo di tempo in cui aveva coltivato così a lungo in una sola volta era stato nella Porta della Stella Caduta.

In questi cinque mesi, mentre assorbiva qi di puro Yang, Yi Yun aveva risolto costantemente i problemi causati da miglioramenti di coltivazione frettolosi. Allo stesso tempo aveva anche rimediato ai suoi limiti riguardo alle verità nomologiche. Questo rendeva sempre più inattaccabile il sistema delle arti marziali di Yi Yun.

Yi Yun esaminò il suo corpo e vide che ogni millimetro delle sue ossa era diventato bianco come la giada. Il suo midollo era anche diventato rosso traslucido come un cristallo.

Ad ogni respiro, Yi Yun poteva assaporare fragranza nella sua bocca. La sua saliva era dolce come acqua di sorgente.

Era un fisico di puro Yang ora quasi privo di impurità a portare questi benefici.

Era una sensazione indescrivibile!

Yi Yun esaminò il Cristallo Viola e la maggior parte dell’energia di puro Yang della reliquia della Grande Imperatrice era stata assorbita. Anche lo spirito di puro Yang era cresciuto. Per quanto riguardava il qi gelido della Pillola Divina Yin dei Sette Mali, era stato compresso e riposto in un angolo. Era completamente sotto il controllo di Yi Yun.

In realtà, se Yi Yun lo avesse desiderato, avrebbe potuto rimuovere facilmente l’energia gelida, ma Yi Yun aveva la sensazione che avrebbe potuto avere una sua utilità in futuro, così l’aveva tenuta.

Durante questo periodo di tempo di cinque mesi, Yi Yun usò il qi di puro Yang nel Cristallo Viola per raggiungere il picco degli stadi intermedi delle fondamenta Yuan. Ora si stava avvicinando alle fasi avanzate.

Più erano solide le fondamenta Yuan, più impressionanti sarebbero stati i frutti delle arti marziali creati dal Seme del Dao.

Un miglioramento della coltivazione portava anche un aumento di forza. Precedentemente, quando Yi Yun evocava il suo totem, avrebbe esaurito il suo qi vitale per un breve periodo di tempo.

Ora però aveva la sensazione di poter resistere per un po’ usandolo, anche combattendo a tutta forza.

<em>’Ho ottenuto molti benefici da questo isolamento. Mi sono potuto concentrare senza nessuna distrazione in questo territorio prezioso nel picco della Foresta di Giada e assimilare l’essenza medicinale della reliquia della Grande Imperatrice. Con l’aiuto del Cristallo Viola, nessun membro della giovane generazione del mondo Tian Yuan potrebbe godere di condizioni simili alle mie. Sarebbe difficile che la mia forza non aumentasse di molto.</em>’

Mentre stava pensando a questo, una fiamma si accese all’improvviso di fronte ai suoi occhi.

Era un talismano di trasmissione della voce. Solo pochi talismani della voce potevano raggiungere l’interno della camera e questo proveniva dalla matriarca Lin.

La trasmissione conteneva solo poche parole.

La matriarca voleva che Yi Yun uscisse dal suo isolamento visto che il Grande Anziano della famiglia Lin aveva previsto che tra un mese la marea risucchiante dell’Abisso del Cimitero degli Dei si sarebbe indebolita. E in quel momento sarebbe stato l’opportunità per entrare per i discepoli della famiglia Lin!

Dopo che la fiamma si dissipò nell’oscurità, Yi Yun fece un respiro profondo e il suo sguardo brillò.

“Finalmente il regno mistico della Grande Imperatrice si aprirà!”

Yi Yun sentiva una quantità sconfinata di qi vitale nel suo corpo. Era al picco delle sue condizioni, così desiderava proprio entrare nel regno mistico della Grande Imperatrice per mettersi alla prova.

Si sentiva ribollire il sangue.

“Voglio vedere con i miei occhi cosa contiene il regno mistico della Grande Imperatrice!”


