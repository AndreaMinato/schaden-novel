---
weight: 432
title: Capitolo 432 - Bestia della Desolazione in Gabbia
pubDate: 2024-05-28T08:46:59.533Z
tags:
    - tmw
---


Con l’inverno in arrivo, iniziò a nevicare le montagne dello Spirito di Giada.

La formazione nelle montagne dello Spirito di Giada non isolava l’atmosfera dell’area dall’esterno, così l’intera catena montuosa si coprì di neve.

Le vette coperte di neve rivelavano un altro lato della loro bellezza.

Dall’alto del cielo, si poteva vedere una vasta distesa di neve bianca. Sembrava un enorme pilastro divino fatto da picchi bianchi.

Tutti insieme, assomigliavano ad un antico drago serpente che si torceva tra le nuvole.

E sopra il picco della montagna, c’era una sorgente che non si congelava mai. Sembrava giada nebbiosa dispersa per le montagne in innumerevoli perle che scomparivano quando entravano nelle nubi.

Visto che il regno mistico della Grande Imperatrice stava per aprirsi, la prima cosa che vide Yi Yun uscendo dalla sua stanza fu la nevicata. Vedendo questa splendida scena, ebbe la sensazione di trovarsi in un paradiso. Era come un poema o un’opera d’arte.

Yi Yun aveva già ricevuto la trasmissione della voce della matriarca in cui diceva che tutti i membri della giovane generazione della famiglia Lin che dovevano entrare nel regno mistico si sarebbero dovuti radunare al picco della Nuvola Sporgente.

In questo campo marziale, c’erano membri d’élite che stavano lottando l’uno con l’altro. Brillavano raggi di spada e di sciabola mentre divampava il qi vitale.

La neve veniva soffiata via dalle ondate di energia, eliminandola in diverse parti del campo marziale.

Yi Yun si diresse verso la sala principale del picco della Nuvola Sporgente. Questa sala era il luogo di ritrovo.

In lontananza, Yi Yun all’improvviso sentì il ruggito feroce di una bestia!

Questo rumore faceva formicolare i timpani. Istintivamente seguì il suono e tornò nell’area posteriore della sala principale del picco della Nuvola Sporgente.

Vedendo questa scena, Yi Yun divenne un po’ apprensivo.

Nella piazza della zona sul retro c’era un’enorme gabbia di metallo.

La gabbia di metallo era ampia cento metri e alta tre piani. Le barre erano spesse quanto il polso di una persona. Su di esse erano incise rune complesse. Apparentemente era un tipo di formazione.

Dentro la gabbia c’era una bestia della desolazione dall’aspetto feroce lunga sette-otto metri. Pareva una spaventosa tigre dai denti a sciabola.

Yi Yun non sapeva a che livello fosse, ma solo dall’aura che emanava, doveva essere una bestia della desolazione estremamente forte.

E in quel momento una persona stava lottando contro di essa dentro la gabbia.

Yi Yun conosceva questa persona, era Lin Yu.

Lin Yu stava brandendo una spada lunga più di un metro bagnata di sangue. I suoi capelli erano scompigliati e il suo abito era stato lacerato. C’erano anche diverse ferite sul suo corpo.

“Ding ding ding!”

La spada si scontrava con le zanne della bestia della desolazione mentre Lin Yu si spostava e schivava per la gabbia di metallo. Stava cercando il punto debole della creatura e la stava ferendo costantemente.

Date le costante provocazioni di Lin Yu, la bestia della desolazione si era infuriata.

“Roar!”

Dopo che il suo collo era stato infilzato da Lin Yu, la tigre dai denti a sciabola caricò disperatamente contro di lui. Proprio mentre la sua zanna brillante stava per prenderlo al collo, Lin Yu si chinò all’improvviso e fece un affondo. Il qi di spada ruggì!

“Puah!”

La lama infilzò la pancia morbida della tigre dai denti a sciabola e fece schizzare sangue. Aveva quasi trapassato la bestia della desolazione!

Dopodiché Lin Yu fece un salto mortale colpendo la mandibola della tigre dal basso.

La bestia della desolazione emise un ululato mentre veniva scaraventata all’indietro, cadendo pesantemente a terra.

Il suo corpo stava fremendo. Dopo essere rimasta gravemente ferita, a quanto pareva non aveva più la forza di combattere.

Approfittandosi di questa opportunità, l’amministratore del picco della Nuvola Sporgente aprì la gabbia. Incatenò la tigre dai denti a sciabola e la portò via.

Questa bestia della desolazione veniva allevata dalla famiglia Lin. Veniva usata in particolare per allenare i giovani.

Non era facile catturare le bestie della desolazione, così avrebbero fatto del loro meglio per non ucciderle quando le affrontavano. La maggior parte delle volte, chi rimaneva gravemente ferito non era la bestia, ma il discepolo della famiglia Lin.

Anche con gli amministratori di protezione, a volte un giovane discepolo sarebbe stato ucciso dalla bestia della desolazione durante un allenamento. Era qualcosa che sarebbe accaduto occasionalmente.

“Il fratello Yu è così bravo!”

“Il fratello Yu è riuscito a sconfiggere una tigre mistica Lin in metà bastoncino di incenso di tempo. L’ha fatto in modo rilassato!”

C’erano molti membri della giovane generazione attorno alla gabbia. A quanto parevano erano i lacchè di Lin Yu. Vedendolo combattere, erano subito accorsi a lusingarlo.

“È solo una tigre mistica Lin giovane, così non c’è niente di cui andare orgogliosi nell’averla sconfitta. I pericoli del regno mistico della Grande Imperatrice sono molto più letali. Non sono abbastanza forte.”

Lin Yu pulì la sua lama dal sangue della tigre senza prestare troppa attenzione. Ignorò i suoi lacchè mentre spostava gli occhi su un po’ di giovani presenti. Stava guardando chi sarebbe stato mandato nel regno mistico della Grande Imperatrice.

Queste persone erano i suoi compagni e anche i suoi rivali!

Lin Yu sapeva di essere inferiore a loro in quanto a potere assoluto. I loro livelli di coltivazione dopotutto erano superiori al suo. Tuttavia, se fossero stati di grado pari e avessero dovuto solo competere in talento, era sicuro di essere superiore a loro.

Aveva lavorato sodo per questo regno mistico della Grande Imperatrice. Aveva intenzione di dimostrare il suo valore lì.

Mentre stava pensando questo, la mano con cui stava pulendo il sangue dalla spada si irrigidì. Entrambe le sue mani si erano spostate verso il basso istintivamente. Ora stava piegando la sua lama.

Aveva visto una persona tra la folla, Yi Yun.

Lin Yu strinse gli occhi senza potersi trattenere dal mostrare uno sguardo provocatorio e lo fissò.

Accanto a Lin Yu, i giovani lacchè erano ancora entusiasti. Proprio quando stavano per aggiungere qualcosa, videro l’espressione del loro “fratellone” cambiare. Si erano resi conto che era successo qualcosa di strano e guardarono anche loro Yi Yun.

“Eh? Chi è quel ragazzino?”

I lacchè erano un po’ sbalorditi. Non sapevano perché il loro fratellone all’improvviso stava prestando attenzione a questa persona.

Molti dei discepoli presenti avevano visto Yi Yun solo con la maschera. Pochi avevano visto il suo vero aspetto.

“Yi Yun! È Yi Yun!”

Disse qualcuno tra la folla. Immediatamente la giovane generazione della famiglia Lin provò un po’ di stupore.

Avevano sentito parlare da tempo di lui e oggi finalmente l’avevano visto di persona.

“Così è Yi Yun. Questa è la persona che ha reso grandi meriti alla prova delle reliquie ed è apprezzato dalla matriarca.”

“Esatto. Ho sentito che Yi Yun proviene da un posto che si chiama Regno di Tai Ah nell’est selvaggio. Non è stato facile per lui raggiungere una posizione del genere nella famiglia Lin. Tuttavia è stato anche fortunato.”

Per i guerrieri del mondo Tian Yuan, le terre remote dell’est venivano definite l’est selvaggio. L’est selvaggio comprendeva diversi paesi, tra cui il Divino Regno di Tai Ah.

Pochi guerrieri del mondo Tian Yuan prestavano attenzioni a territori come quelli. Sia il regno divino del Drago della Nuvola che quello di Tai Ah sembravano una chiazza su una mappa per loro. Per quanto riguardava i nomi e le specialità di questi paesi, non avevano idea, né si sarebbero degnati di scoprirlo.

Alcuni dei presenti conoscevano il Divino Regno di Tai Ah solo a causa di Yi Yun. Tuttavia istintivamente avevano tolto la parola “Divino” al paese, dal loro punto di vista, non era degno di quel titolo.

“Yi Yun, ci incontriamo di nuovo!” Disse all’improvviso Lin Yu. Mentre si avvicinava, asciugò lentamente il sangue dalla sua spada. Le gocce di sangue scarlatte cadute riflettevano la luce del sole ed entravano in netto contrasto con la neve bianca. Era un modo per dimostrare la sua forza di fronte a Yi Yun.

“Ho sentito che dopo che hai ottenuto un posto per entrare nel regno mistico della Grande Imperatrice, sei andato subito in isolamento?” Lin Yu si fermò a nove metri di distanza da Yi Yun. Ad accompagnarlo c’erano un po’ di discepoli della famiglia Lin che avevano ottenuto posti per entrare nel regno mistico della Grande Imperatrice.

Yi Yun guardò i presenti. A parte Lin Xintong, non conosceva molti geni di massimo livello della famiglia Lin.

In realtà non desiderava entrare in contatto con persone del genere. Tuttavia erano i compagni che sarebbero entrati nel regno mistico della Grande Imperatrice con lui. Non voleva nemmeno sembrare scortese e ribelle, rovinando i loro rapporti.

“Sì… sono stato abbastanza fortunato da ottenere qualche ispirazione, così sono rimasto in isolamento fino ad ora.”

“La Sala dello Yang Celeste, una terra di coltivazione di terzo livello della Foresta di Giada. Tipicamente viene usata dagli Anziani, eppure ci sei rimasto in isolamento per sei mesi…”

Lin Yu non continuò la sua frase. Ma la gente capì che stava suggerendo che fosse uno spreco. Dopotutto il livello di coltivazione di Yi Yun poteva a stento sfruttare i pieni effetti della Sala dello Yang Celeste. Era lo spreco di un tesoro celeste.

“Alla nostra età, si può rimanere al massimo in isolamento uno o due mesi. Di più è inutile. Si diventa più forti combattendo, non rimanendo seduti.”

“Solo rischiando la vita in battaglia i tuoi progressi saranno più veloci. Non crederai che il regno mistico della Grande Imperatrice sia un parco giochi. Lì anche solo un po’ di disattenzione può condurre alla morte! Nessuno dei discepoli della famiglia Lin scelti per entrare nel regno mistico hanno osato perdere tempo. Stavano tutti lottando innumerevoli volte durante questo periodo.”

Disse con orgoglio Lin Yu. La natura orgogliosa era naturale. Era un’aura omicida e uno spirito combattivo che aveva ottenuto dopo un periodo di tempo prolungato a combattere contro le bestie della desolazione.

Quest’aura infusa nel suo discorso lo faceva sembrare tonante e accattivante.

Molti giovani d’élite erano d’accordo!

Anche questi membri d’élite erano convinti che bisognasse fare lotte sanguinose per diventare più potenti. Sarebbe stato normale per un guerriero.

Per quanto riguardava chi andava in isolamento per un periodo di tempo prolungato, di solito erano uomini di mezz’età che avevano consumato la maggior parte del loro potenziale. Era anche qualcosa che preferivano fare i vecchi che non potevano più fare progressi con la loro coltivazione.

Yi Yun si limitò a sorridere dopo aver sentito le parole di Lin Yu. Non rispose.

Naturalmente combattere era il metodo migliore per aumentare la propria forza. Tuttavia il Cristallo Viola e l’energia Yang della reliquia della Grande Imperatrice gli avevano permesso di rinascere. I benefici ottenuti erano di gran lunga superiori a quelli che avrebbe ottenuto combattendo.

Durante i cinque mesi di isolamento, la sua coltivazione non era aumentata di molto. Il più grande beneficio era stato la trasformazione del suo fisico Yang. Aveva impiegato circa il 90% della reliquia per ricostruire il suo corpo. Per quanto riguardava avanzamenti di livello, sarebbero seguiti naturalmente.


