---
weight: 434
title: Capitolo 434 - Incontrare Avversari
pubDate: 2024-05-28T10:46:59.534Z
tags:
    - tmw
---


L’aeronave viaggiava molto velocemente e ci mise solo un giorno per raggiungere il Mane Inattraversabile.

Il Mare Inattraversabile circondava l’intero mondo Tian. Ad est da lì si poteva raggiungere il confine che comprendeva il Divino Regno di Tai Ah. A nord si poteva vedere il mare sconfinato.

L’acqua era completamente ferma e priva di qi vitale del cielo e della terra. Nemmeno un Grande Imperatore poteva attraversarlo.

L’Abisso del Cimitero degli Dei era nel profondo del Mare Inattraversabile, che era anche direttamente sotto il mondo Tian Yuan.

L’aeronave viaggiò parallelamente alla scogliera continentale del mondo Tian Yuan, fu inghiottita velocemente dall’enorme ombra del continente.

Un’aeronave lunga circa trecento metri sembrava un granello di polvere in confronto all’enorme placca continentale.

“Splash!”

L’aeronave entrò nel Mare Inattraversabile, causando uno schizzo. Tuttavia erano spruzzi completamente insignificanti dall’alto del cielo.

Yi Yun era di fronte ad una finestra dell’areonave e stava guardando quel mondo profondo e sconfinato sott’acqua.

Non c’erano molti pesci in questo mare. Occasionalmente sarebbero apparse creature, grandi bestie feroci marine.

Alzando gli occhi, Yi Yun notò che il continente Tian Yuan stava fluttuando sopra il Mare Inattraversabile. Non c’erano fondamenta ad ancorarlo al fondale. La maggior parte era spazio vuoto verso il quale protendevano innumerevoli spine di rocce.

Queste spine di rocce coprivano più di trentamila metri. Partivano dal profondo del mondo Tian Yuan e si inoltravano nelle profondità del Mare Inattraversabile. Sembravano denti feroci.

Vedendo questa scena, Yi Yun si rese conto della vastità e della potenza di questo mondo. E in essa si sentiva molto piccolo.

La gente tendeva a sentirsi piccola di fronte alla vastità della natura. Probabilmente era uno dei fatto principali che spingeva la gente a diventare più forte e ad esplorare i misteri dell’universo.

A questa profondità, il flusso d’acqua diventò sempre più turbolento. L’aeronave si stava avvicinando al terrificante vortice nell’Abisso del Cimitero degli Dei.

L’aeronave era di grandi dimensioni, così fu influenzata di più dalla forza risucchiante. Più si avvicinava all’Abisso del Cimitero degli Dei, più diventava incontrollabile la potenza traente. Perfino i Grandi Anziani della famiglia Lin non potevano controllare un’aeronave così grande nel mare turbolento.

Così, tra quindici minuti, avrebbero dovuto lasciare l’aeronave.

Allora la gente si sarebbe dovuta avvicinare all’Abisso del Cimitero degli Dei usando la loro forza.

“Ci siamo quasi. Se scendessimo ancora perderemmo controllo dell’aeronave.”

Sul ponte dell’aeronave, l’Anziano Huowen rimaneva stabile mentre sopportava le acque turbolente dell’Abisso del Cimitero degli Dei.

L’Anziano Tianzhu annuì: “Fate uscire fuori i membri della giovane generazione. Dovrebbero poter sopportare un flusso d’acqua a questo livello.”

Mentre parlava, l’Anziano Tianzhu notò qualcosa all’improvviso. Si girò e guardò nelle profondità del mare.

“Oh? Questo è…”

Nelle profondità del Mare Inattraversabile, un’ombra confusa si stava avvicinando all’aeronave della famiglia Lin.

L’Anziano Tianzhu strizzò gli occhi. La sua vista era eccellente, così poteva vedere chiaramente attraverso il mare oscuro. Era un’enorme tartaruga marina.

Su di essa c’era una barriera e nella barriera erano sedute un gruppo di persone.

Nonostante la distanza, l’Anziano Tianzhu vide chiaramente le loro divise. Sui loro abiti c’era un emblema simile ad una fiamma, un tipo di stemma.

Tra queste persone, un vecchio percepì lo sguardo dell’Anziano Tianzhu. Inclinò lievemente la testa e ricambiò. Stava sorridendo.

“La setta del fuoco Li!”

L’Anziano Tianzhu si accigliò. Gli ospiti indesiderati di fronte a lui provenivano dalla setta del fuoco Li, era un’enorme setta.

Nel mondo Tian Yuan, non tutte le fazioni erano clan. Comprendeva anche diverse sette. Erano anche più formidabili di diverse famiglie!

“Cosa stanno facendo qui?!” L’Anziano Huowen si incupì. Naturalmente non doveva essere una coincidenza che la setta del Fuoco Li fosse apparsa vicino all’Abisso del Cimitero degli Dei.

“Probabilmente sono venuti per lo stesso motivo. Sembra che i nostri timori si siano avverati. Il clan Shen Tu non ci lascerà esplorare il regno mistico liberamente. Hanno intenzione di ostacolarci e lottare contro di noi nel regno mistico!”

Quando la prova delle reliquie era terminata, la famiglia Lin aveva suggerito di usare Shen Tu Nantian, la nonna mille mani e le vite dei superiori che li avevano accompagnati in cambio delle informazioni riguardo al regno mistico. Allora gli Anziani della famiglia Lin si erano già immaginati che il clan Shen Tu non avrebbe consegnato i segreti del regno mistico della Grande Imperatrice senza dare loro problemi. Avrebbe venduto privatamente quelle informazioni ad altre fazioni!

Facendo così, avrebbero potuto cogliere due piccioni con una fava.

Primo, la famiglia Lin avrebbe potuto recuperare le sue perdite. Avrebbe potuto scegliere anche una decina di fazione per trattare un prezzo. Dopodiché avrebbero venduto loro informazioni sul regno mistico. E questa decina di fazioni avrebbero potuto dare un notevole introito al clan Shen Tu.

Secondo, avrebbe potuto impedire che la maggior parte dei tesori del regno mistico della Grande Imperatrice cadessero nelle mani della famiglia Lin. Ora che stavano entrando tutti, ci sarebbe stata una competizione per vedere chi era più capace e fortunato.

Molto probabilmente con tutte le persone a competere, lottare e complottare tra di loro, nessuno avrebbe osato distruggere le proibizioni nel regno mistico ad ogni costo. Forse sarebbero usciti a mani vuote.

La famiglia Shen Tu sapeva che era quasi impossibile per loro ottenere l’eredità principale del regno mistico della Grande Imperatrice, così tanto valeva rendere disponibile ogni informazione. Tutti potevano entrare nel regno mistico della Grande Imperatrice, ma nessuno sarebbe stato in grado di ottenerla.

Terzo, rendere pubbliche queste informazioni avrebbe fatto sì che molti esperti di varie fazioni si uccidessero a vicenda. La famiglia Lin voleva che le altre fazioni si indebolissero di conseguenza.

La famiglia Lin se l’era aspettato, ma non aveva modo di impedirlo nemmeno con un contratto spirituale.

Questo perché quando la famiglia Lin aveva diffuso notizie delle trattative con il clan Shen Tu, il clan Shen Tu aveva avuto abbastanza tempo per vendere quelle informazioni.

Il contratto spirituale sarebbe stato firmato solo dai superiori venuti a negoziare con la famiglia Lin. Allora sarebbe stato troppo tardi per vincolare il clan Shen Tu.

“Cosa dovremmo fare…? Probabilmente quando il clan Shen Tu ha venduto quelle informazioni, ha spinto gli altri clan ad unire le forze contro di noi. Allora non potremmo fare nessun progresso.”

Il regno mistico della Grande Imperatrice dopotutto era un posto per scegliere un successore.

Quando l’antica Grande Imperatrice aveva fondato la sua terra dell’eredità, naturalmente sapeva che sarebbero entrate persone di tutte le età. Di conseguenza ci sarebbe stata un'enorme differenza nei loro livelli di coltivazione.

Chi aveva un livello di coltivazione elevato poteva non essere necessariamente più talentuoso. Forse stava cercando qualcuno con una coltivazione inferiore.

In queste circostanze, naturalmente l’antica Grande Imperatrice avrebbe fornito alcune protezioni a chi aveva una coltivazione di livello più basso. Altrimenti chi era più vecchio e potente, ma di talento mediocre, avrebbe ucciso impunemente gli altri per ridurre il numero di rivali.

Tuttavia questa protezione non si estendeva ovunque. Dovevano esserci posti fuori dal raggio di questa protezione.

Se Lin Xintong fosse stata al di fuori di questo campo protettivo e la famiglia Lin fosse stata attaccata dal clan Shen Tu e dalle altre famiglie, il risultato sarebbe stato disastroso.

L’Anziano Huowen si accigliò e disse incupito: “Se non ci siamo sbagliati, quando il clan Shen Tu ha firmato l’accordo, avranno incluso una condizione in cui non li avrebbero dovuti attaccare e, al contrario, che unissero le forze contro la famiglia Lin. Se accadrà, sarebbe molto difficile per Xintong ottenere qualcosa nel regno mistico della Grande Imperatrice!”

“In questi sei mesi… Shen Tu Nantian dovrebbe essere guarito. Molto probabilmente parteciperà a questa spedizione. Le sue intenzioni nei confronti di Xintong non sono mai state pure. Contando anche il fatto che il clan Shen Tu conosce meglio il regno mistico della Grande Imperatrice, se preparassero una trappola…”

L’Anziano Tianzhu non disse altro. Non osava immaginare le conseguenze.

“La situazione dei membri della giovane generazione è migliore. Per proteggere il suo successore, l’antica Grande Imperatrice ha progettato diverse restrizioni. Per noi vecchi sarebbe molto più pericoloso. La protezione della Grande Imperatrice è così poca da essere patetica!

L’intenzione dell’antica Grande Imperatrice era di scegliere un successore. Perché si sarebbe preoccupata di vecchi come loro che erano entrati a cercare tesori?

La Grande Imperatrice probabilmente aveva lasciato tesori per loro per capriccio. Dopotutto alcuni dei tesori non potevano essere usati dal suo futuro successore e forse non erano particolarmente preziosi ai suoi occhi. Così li aveva lasciati convenientemente per loro.

Chi aveva modo di ottenere i tesori lo avrebbe fatto. Se non avessero potuto o fossero morti provandoci, avrebbero potuto solo biasimare loro stessi.

“Questa mossa del clan Shen Tu è malvagia!” Disse con rabbia l’Anziano Huowen. “I membri della giovane generazione devono stare attenti. Noi vecchi probabilmente possiamo entrare solo nel perimetro esterno del regno mistico. Non potremo andare oltre perché sarebbe troppo rischioso. Allora saremmo quasi certamente destinati a tornare a mani vuote!”

“Abbiamo dovuto penare così a lungo e affrontare il clan Shen Tu per così tanto solo per questo. In confronto agli altri clan, non abbiamo ricevuto nessun vantaggio. Solo problemi!”

“Non c’è altro modo…” L’Anziano Tianzhu scosse la testa. “Se non avessimo costretto il clan Shen Tu a rendere disponibili quelle informazioni, sarebbe rimasto nelle loro mani. Non avremmo ottenuto nemmeno una possibilità. Ma ora abbiamo finalmente una piccola speranza… Con quel lupo, Shen Tu Nantian, dentro il regno mistico, non posso sentirmi tranquillo.”

“Chiediamo Lin Xintong e vediamo qual è la sua decisione…”

L’Anziano Huowen poteva dire queste parole, ma in effetti si immaginava già la risposta di Lin Xintong. Data la sua personalità, avrebbe avuto solo una risposta.


