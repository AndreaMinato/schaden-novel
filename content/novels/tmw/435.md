---
weight: 435
title: Capitolo 435 - L’Apertura del regno mistico della Grande Imperatrice
pubDate: 2024-05-28T11:46:59.534Z
tags:
    - tmw
---


Arrivò l’ordine di lasciare la nave. Yi Yun e un altro giovane della famiglia Lin si avvicinarono all’Anziano Tianzhu, che li portò all’entrata del regno mistico.

Con un cenno della mano dell’Anziano Tianzhu, Yi Yun ebbe la sensazione di venire circondato da un’energia potente. Questa forza gli fece provare un po’ di intorpidimento mentre brillavano innumerevoli scintille.

Era il potere del fulmine.

L’Anziano Tianzhu praticava la legge del fulmine, conosciuto come la punizione del cielo. Si diceva che potesse uccidere efferati malfattori, era anche il motivo per cui l’Anziano Tianzhu aveva ottenuto il titolo di Ira del Cielo.

Quando Yi Yun fu portato fuori dall’aeronave, sperimentò personalmente il terrificante potere risucchiante dell’acqua marina vicino all’Abisso del Cimitero degli Dei. Anche con l’energia dell’Anziano Tianzhu ad accompagnarlo, ebbe comunque la sensazione che i suoi muscoli stessero per strapparsi.

Yi Yun guardò verso le profondità del mare e… vide una scena che non si sarebbe mai dimenticato per il resto della vita.

Di fronte a lui, nel profondo del mare, c’era un enorme buco nero. Il buco nero inghiottiva l’orizzonte del fondale e si estendeva a perdita d’occhio.

Nel nucleo del buco nero, un raggio divino cupo si ergeva al cielo, sembrava una lancia divina e trafiggeva il Mare Inattraversabile, dritta nella terra continentale enorme e pesante sopra l’oceano.

Quella massa continentale era il mondo Tian Yuan.

Sembrava che questa luce terrificante e misteriosa fosse ciò che reggeva il peso incredibile del mondo Tian Yuan. Era la sua colonna portante!

Sotto la luce, il buco nero non era una superficie piatta. Era lievemente arrotondata, come se un enorme sole nero fosse sepolto nelle profondità del mare e stesse rivelando solo la punta dell’iceberg.

Il terrificante turbine roteava attorno alla sfera nera, inghiottendo innumerevoli quantità d’acqua di mare.

Ciò che era ancora più strano era che la rotazione non produceva il minimo rumore. Era stranamente silenzioso! Dava la sensazione di inghiottire perfino i suoni!

Questo era un turbine eterno che era esistito fin dai tempi antichi. Solo quando Yi Yun ci si avvicinò sentì quanto era terrificante. Perfino un Grande Imperatore avrebbe provato umiltà di fronte ad esso.

“In realtà siamo ancora molto lontani dall’Abisso del Cimitero degli Dei. Per quanto riguarda quanto, non lo sappiamo. Potremmo essere ad 800 o forse ad 8000 chilometri di distanza… A causa della terrificante forza risucchiante, le dimensioni dello spazio si sono distorte, così le distanze non sono più ben definibili. Nemmeno io oserei avvicinarmi troppo. Una volta che mi avvicinassi all’abisso, non solo incontrerei una terrificante forza traente, solo le dimensioni spaziali distorte mi renderebbero difficile tornare indietro…”

Mentre parlava, l’Anziano Tianzhu volò verso l’Abisso del Cimitero degli Dei mentre portava Yi Yun e il giovane della famiglia Lin. La terrificante forza lacerante che proveniva dall’acqua fu in gran parte dissipata dall’Anziano Tianzhu. Il qi vitale viola attorno al suo corpo si condensò in una spada di fulmini, così tutta l’acqua si separava ovunque passasse.

I guerrieri potevano raggiungere lo stadio in cui avrebbero potuto evitare di mangiare. Avrebbero potuto interfacciarsi con il qi vitale del mondo, permettendo loro di respirare sott’acqua. Avrebbero potuto assorbire il qi vitale nel mare, dando loro energia.

Tuttavia l’immensa pressione nel mare non era qualcosa che poteva essere sopportata da un esperto ordinario. Specialmente a centinaia di migliaia di metri, avrebbero avuto la sensazione di dover sopportare il peso di una montagna.

“Oh? Quello è…?”

Quando si avvicinarono all’entrata dell’Abisso del Cimitero degli Dei, Yi Yun vide molte persone radunate lì. Ovviamente non provenivano dalla famiglia Lin.

Rivali!

Lo sguardo di Yi Yun divenne freddo mentre la sua espressione diventava solenne.

Aveva previsto che ci sarebbero stati rivali. Significava anche che questa spedizione nel regno mistico della Grande Imperatrice sarebbe stato ancora più difficile!

Quando l’intera famiglia Lin si radunò insieme, chi proveniva da altre fazioni spostarono gli sguardi su di loro. A causa dell’esistenza dell’Abisso del Cimitero degli Dei, il fondale non era completamente nero come la pece. Data la buona vista di cui erano dotati i guerrieri, potevano vedersi chiaramente in questo ambiente.

“Questo…”

Vedendo così tante fazioni, i discepoli della famiglia Lin furono colti dal panico. Questo superava le aspettative di diverse persone. All’inizio credevano che la famiglia Lin sarebbe riuscita ad esplorare il regno mistico da sola. Erano rimasti sorpresi.

E sembrava che queste fazioni li avessero presi di mira, rendendo pericolosa la spedizione.

“Il clan Shen Tu!”

La prozia di Lin Xintong aveva seguito la squadra all’entrata del regno mistico. Vedendo l’emblema del clan, cambiò espressione.

La loro famiglia Lin aveva offeso completamente il clan Shen Tu, così affrontarlo insieme a così tante fazioni sconosciute in questa situazione dava la sensazione di essere dei mortali circondati da un branco di lupi di notte. Era davvero terribile.

“Perché vi state facendo cogliere dal panico!” L’Anziano Huowen sbuffò mentre diceva scontento: “Il clan Shen Tu e un po’ di clan che hanno contattato hanno formato un’alleanza temporanea. Solo solo un branco di lupi uniti da un temporaneo interesse. Credi che saranno così uniti? Non attaccherebbero in un ambiente del genere. Ci stanno solo guardando!”

Ora, vicino all’Abisso del Cimitero degli Dei, la pressione era immensa. Si poteva accidentalmente soccombere e venire risucchiati dall’Abisso del Cimitero degli Dei. Perfino un Grande Anzaino di una grande fazione sarebbe morto.

In tali circostanze, iniziare a combattere non sarebbe stato diverso da un suicidio.

Inoltre, una volta che avessero lottato, non sarebbero riusciti a proteggere i loro membri della giovane generazione. Una volta che i discepoli fossero rimasti privi di difese, sarebbero stati ridotti in polvere al massimo in pochi secondi.

Nessuna fazione sarebbe stata disposta a pagare un prezzo così grande per attaccare la famiglia Lin.

Naturalmente la situazione sarebbe stata diversa una volta che fossero entrati nel regno mistico.

Lo si poteva capire dalle loro espressioni. Ad esempio… Yi Yun aveva già visto Shen Tu Nantian!

In mezzo al grande gruppo di fazioni, Shen Tu Nantian era nella posizione più centrale. Era sotto la protezione di un Anziano del suo clan e stava sogghignando con ferocia verso Yi Yun.

Dopo questi sei mesi di tempo, Shen Tu Nantian non sembrava più avere un temperamento composto. I suoi lineamenti non erano cambiati, ma ora emanava un’aura malvagia.

Sembrava un uomo moralista e ortodosso della via marziale che aveva gettato via il suo travestimento e aveva iniziato a coltivare poteri demoniaci tirannici. Sembrava essere diventato folle ed estremamente pericoloso.

“Yi Yun!” Shen Tu Nantian guardò Yi Yun con un sorriso crudele: “172 giorni! Sono passati 172 giorni da quando ho lasciato la famiglia Lin! In questo periodo di tempo mi sono ricordato costantemente il dolore e l’umiliazione che mi hai portato!”

“Te la farò pagare 10.000 volte, no, 100.000 volte di più! Non dovrai cadere nelle mie mani perché non mi limiterò a distruggere le tue arti marziali. Quello ti farebbe morire troppo presto, non sarebbe divertente. Limiterò il tuo livello di coltivazione e poi ti avvolgerò con del ferro fuso. Poi userò ogni tipo di droga di massimo livello per estendere la durata della tua vita. Ho già pensato a 10.000 modi per torturarti. Sarà sufficiente per torturarti per 10.000 anni.”

“E anche Lin Xintong, quella pu*****a. La conquisterò e la stuprerò spietatamente di fronte a te. Vi farò desiderare entrambi di essere morti!”

La voce di Shen Tu Nantian si trasmise alle orecchie di Yi Yun e di Lin Xintong,.

Yi Yun rimase impassibile e guardò Lin Xintong. Lei si limitò a premere gentilmente una mano sull’impugnatura della sua spada.

Il serpente velenoso, Shen Tu Nantian, li avrebbe seguiti nel regno mistico della Grande Imperatrice. Sarebbe stata un’immensa minaccia.

Indipendentemente da come Yi Yun aveva torturato Shen Tu Nantian sei mesi fa, lasciandogli un’ossessione e una ferita nascosta nella sua anima, al momento era di gran lunga più debole di lui.

Shen Tu Nantian aveva già trent’anni. Il suo livello di coltivazione era ancora superiore a quello di Lin Xintong, figuriamoci a quello di Yi Yun!

“Yi Yun, questo Shen Tu Nantian sembra essere cambiato in qualche modo negli ultimi sei mesi. Potrebbe aver coltivato un qualche tipo di tecnica malvagia. Dobbiamo stare attenti!”

Lin Xintong trasmise la sua voce. Data la situazione, doveva entrare nel regno mistico della Grande Imperatrice. Nonostante tutti i pericoli che avrebbe affrontato, non si sarebbe ritirata.

Da quando era diventata consapevole della sua situazione, aveva aspettato con impazienza questo giorno, avrebbe finalmente avuto un’occasione per sfidare il suo destino.

Ora, con l’opportunità proprio di fronte ai suoi occhi, l’avrebbe colta anche a costo della vita!

“Potete vedere quanto è pericoloso. Ora, se qualcuno vuole ritirarsi all’ultimo minuto, non è troppo tardi!”

Molti dei discepoli della famiglia Lin si scambiarono delle occhiate. Scossero la testa. I loro sguardi sembravano fermi o spaventati, ma… nessuno si ritirò.

In quanto discepoli di una grande famiglia, non avrebbero potuto tollerare l’umiliazione di ritirarsi all’ultimo momento.

“Molto bene! Non mi importa se lo state rimpiangendo nel profondo del cuore, ma dato che avete scelto di rimanere indietro e affrontare le minacce nel regno mistico e avversari mostruosi, allora dovrete fare del vostro meglio per essere più spietati degli altri, così che possiate sopravvivere!”

“Molti posti nel regno mistico vi proteggeranno, così non dovete temere di venire uccisi dai nemici. Questa è l’opportunità della nostra famiglia Lin. Il successo o il fallimento dipendono tutti da questa scommessa!”


Le parole dell’Anziano Huowen riecheggiarono con forza.

“Ora, apro il regno mistico!”

L’Anziano Huowen si mise in posizione. Il suo qi vitale iniziò a divampare. Il suo abito bagnato dall’acqua di mare cominciò a gonfiarsi.

All’inizio avrebbero potuto aprire il regno mistico solo con gli sforzi combinati degli Anziani Huowen, Tianzhu e della matriarca Lin.

Ora però solo l’Anziano Huowen si stava muovendo. L’Anziano Tianzhu e la matriarca Lin erano rimasti indietro a proteggere il gruppo.

Naturalmente non era sufficiente la forza dell’Anziano Huowen. In una delle altre fazioni, un Anziano sogghignò: “Quanto siete in guardia!”

Sapevano che la famiglia Lin aveva mandato solo un Grande Anziano per precauzione. Se nessuno del loro gruppo avesse partecipato, allora questo regno mistico della Grande Imperatrice naturalmente non si sarebbe aperto.

“Lasciate fare a me!”

Un anziano della setta del fuoco Li fece la sua mossa.

Anche le altre fazioni mandarono un Anziano.

La persona mandata dal clan Shen Tu era un uomo dall’aspetto insidioso. Non sembrava molto vecchio ed era anche il capo della delegazione della famiglia. Per quanto riguardava il loro patriarca, era rimasto a proteggere il clan.

Il regno mistico della Grande Imperatrice era nascosto in una fenditura spaziale nelle profondità dell’Abisso del Cimitero degli Dei. Molti dei Grandi Anziani di varie fazioni presenti erano esperti in leggi spaziali. Avevano abbastanza potere per lacerare lo spazio.

Un totale di dieci raggi sfrecciarono da ogni direzione. Colpirono un punto nel mare che sembrò sciogliersi sotto elevatissime temperature mentre una caverna comparì lentamente di fronte a tutti.

Yi Yun, che era dietro all’Anziano Tianzhu, percepì un’aura di ossa della desolazione misteriosa provenire dalla caverna aperta…


