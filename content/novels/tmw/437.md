---
weight: 437
title: Capitolo 437 - Antica Bestia della Desolazione
pubDate: 2024-05-28T13:46:59.535Z
tags:
    - tmw
---


“Ragazza pantera, non parlare male di Shen Tu Nantian. Ha solo fallito un compito miserabilmente facile. Questo ragazzino Yi Yun è davvero astuto! Dobbiamo tenerlo d’occhio.”

Alcuni dei presenti provenivano da fazioni che avevano buoni rapporti con il clan Shen Tu, così uno di loro lo difese, era la ragazzina minuta dai capelli neri con l’abito e le unghie nere.

La ragazza pantera smise di parlare. Non aveva una buona impressione della famiglia Shen Tu, ma dato che avevano firmato un contratto spirituale e che c’era un discepolo del clan Shen Tu presente, non era appropriato denigrare Shen Tu Nantian.

Questo discepolo della famiglia Shen Tu sembrava avere 16-17 anni. Manteneva un basso profilo mentre stava dietro un giovane che indossava un lungo abito rosso.

Il nome di questo giovane era Gongsun Hong, proveniva dalla setta del fuoco Li.

Anche la ragazza pantera e il giovane con una borsa dietro di lui di prima mostravano rispetto nei confronti di Gongsun Hong. Aveva ottenuto il primo posto nell’ultimo torneo tra discepoli della corte interna della sua setta.

Il torneo si teneva ogni tre anni e poteva partecipare solo chi era al di sotto dei diciotto anni. Solo i discepoli della setta del Fuoco Li che avevano raggiunto un’età matura potevano presentarsi. E Gongsun Hong aveva dimostrato quanto era temibile ottenendo il primo posto in classifica.

Bisognava sapere che nel mondo Tian Yuan, la coesione di una setta era inferiore a quella di un clan. Tuttavia, la sua forza di solito superava quella di una grande famiglia. Dopotutto un clan avrebbe preferito i suoi discendenti e inevitabilmente sarebbe stata limitata da questo. Una setta invece non avrebbe fatto considerazioni del genere.

Molte persone che provenivano da fazioni diverse iniziarono a parlare. Non badarono a Yi Yun, né nascosero le loro intenzioni di ucciderlo.

Ora però, nel regno mistico della Grande Imperatrice, ogni persona era protetta da una legge che avrebbe privato temporaneamente chiunque avesse attaccato per primo della sua energia.

Tuttavia questa protezione veniva data solo a coltivatori degni di essere scelti come successori. Una volta che avessero perso questa qualificazione, non avrebbero più ricevuto protezione e il regno mistico della Grande Imperatrice ovviamente non avrebbe sprecato energia per proteggere chi era inutile.

Stavano aspettando, aspettando che iniziasse la prova. Solo chi aveva un talento sufficiente sarebbe potuto andare avanti. Chi non aveva abbastanza talento sarebbe stato eliminato.

Per i molti presenti, venire eliminati significava la fine della prova. Per Yi Yun invece, venire eliminato significava cadere in un covo di lupi. Ci si poteva immaginare cosa sarebbe successo se avesse fallito.

‘Shua!’ Il vasto terreno bianco si deformò di fronte a tutti. Un grosso fiume apparì dal nulla sopra la terra. Sopra il fiume c’era un enorme ponte di luce.

Su di esso, comparì un’ombra che diventò sempre più definita.

Quando la gente la esaminò meglio, sussultò. C’era una bestia della desolazione sul ponte!

Questa creatura era alta due piani e assomigliava ad una tigre enorme. Il suo corpo non era coperto da striscie, ma da innumerevoli fulmini.

Le sue lunghe zanne sembravano delle lance e i suoi artigli parevano spade. Era estremamente feroce ed emanava una forte aura tirannica!

“Questo…”

Molti dei giovani presenti ne furono scioccati. Cos’era?

Sembrava troppo reale! Non era diversa da una bestia della desolazione vera. Era formata da carne e sangue, e i suoi occhi ambrati rivelavano una luce sorprendentemente fredda.

Ma tutti i presenti sapevano che il regno mistico della Grande Imperatrice era esistito da molto tempo, così nessuna bestia della desolazione sigillata al suo interno sarebbe potuta sopravvivere così a lungo.

La creatura di fronte a loro poteva sembrare reale, ma in realtà era una proiezione d’energia!

Una bestia della desolazione fatta di energia poteva simulare alla perfezione una bestia della desolazione vera. Era un metodo sorprendente, ma ciò che era più sbalorditivo era che questa prova non corrispondeva alle esperienze descritte dalla pergamena di giada del clan Shen Tu.

Le note nella pergamena di giada indicavano che prima sarebbero passati attraverso una landa selvaggia e avrebbero dovuto affrontare creature lungo la strada. Non avevano menzionato nessun ponte di luce o feroce bestia della desolazione.

A causa del contratto spirituale, Shen Tu Nantian non poteva aver fornito una pergamena di giada che conteneva informazioni false. Così molto probabilmente il regno mistico della Grande Imperatrice avrebbe cambiato le sue prove ad ogni entrata…

In questo mondo, chi entrava dopo non avrebbe potuto sfruttare le esperienze ottenute dalle persone venute prime per affrontare la prova. Questo avrebbe garantito che la scelta del successore sarebbe stata imparziale.

Rendendosi conto di questo, la gente provò venerazione. Questo regno mistico della Grande Imperatrice era troppo spaventoso. Come riusciva a preparare prove diverse ogni volta?

Ora però non era il momento di meravigliarsi. Senza dubbio, a parte indicare l’entrata del regno mistico della Grande Imperatrice, la pergamena di giada del regno mistico non aveva molto valore come punto di riferimento.

Dovevano contare sulla loro intraprendenza!

“Ora che il contenuto della prova è cambiato, non sappiamo cosa affronteremo.”

Il giovane con una borsa dietro il giovane non solo non si preoccupò, ma rivelò uno sguardo eccitato.

“Interessante!”

Anche la ragazza pantera sembrava paziente. Si grattò istintivamente i palmi mentre uno dei suoi artigli neri brillava.

In quel momento, una voce risuonò nelle orecchie di tutti. Il suo tono era calmo e confortante, ma era privo d’emozione, facendolo suonare metallico. “Avete tutti una possibilità. Resistere per un bastoncino di incenso di tempo permetterà di superare il ponte di luce e di entrare nel prossimo piano del regno mistico.”

“Capisco, così dobbiamo resistere per un bastoncino di incenso di tempo agli artigli di questa bestia della desolazione!”

“Mi piace questa prova!” La ragazza pantera sembrava entusiasta.

Non solo lei, anche Lin Yu della famiglia Lin era eccitato. La prima prova consisteva nel combattere contro bestie della desolazione.

Ed era qualcosa in cui era bravo.

Negli ultimi sei mesi prima di entrare nel regno mistico della Grande Imperatrice, si era sottoposto ad un addestramento folle. Aveva trascorso tutto il suo tempo a combattere, affrontando giovani membri d’élite o facendo lotte all’ultimo sangue contro bestie della desolazione.

<em>’È un buon segno. Eccellerò in questa prova!’</em>

Lin Yu strinse i pugni con forza. Una luce ambiziosa apparì istintivamente nel suo sguardo.

Lin Yu non era un membro d’élite di massimo livello della famiglia Lin, altrimenti non avrebbe rischiato di perdere il suo posto per entrare nel regno mistico della Grande Imperatrice.

Per quanto riguardava Yi Yun, Lin Yu non era preoccupato che venisse ucciso dagli altri, temeva solo che venisse coinvolto nelle sue lotte.

A dire la verità, finché ne fosse uscito sano e salvo, Lin Yu avrebbe solo gongolato se Yi Yun fosse stato ucciso dai membri degli altri clan.

Yi Yun lo aveva quasi derubato del suo posto e aveva anche ricevuto il favore della matriarca, permettendogli di usare risorse di massimo livello. Lin Yu era già estremamente geloso di lui, così si augurava che Yi Yun morisse!

E in quel momento, Lin Xiaodie cominciò a ridere contenta: “Entrare in questo antico regno mistico è un’esperienza molto rara. Non registrarla sarebbe un peccato.”

Lin Xiaodie indossava un abito colorato. Era minuta e adorabile, come il suo nome, sembrava una farfalla che svolazzava tra i fiori.

Forse era perché aveva circa la stessa età di Yi Yun, ma la sua personalità assomigliava a quella di una bambina. Ignorò tutte le fazioni che stavano osservando la sua famiglia Lin e tirò fuori il disco di una formazione visuale dal suo anello interspaziale, posandola non lontano dal ponte lucente. Aveva intenzione di registrare le prove di ogni membro della giovane generazione.

“Ah! Sorella minore Xiaodie, sembra piuttosto interessante!”

Anche Lin Yu si entusiasmò vedendo la formazione. Pensava che gli Anziani della famiglia Lin non avrebbero potuto vederlo affrontare la bestia, ma ora era sicuro che avrebbero potuto osservare il suo grande coraggio tramite il disco della formazione visuale!

Lin Yu stava esitando se farsi subito avanti, ma in quel momento la voce indifferente del regno mistico della Grande Imperatrice risuonò di nuovo: “La difficoltà della prova del primo coltivatore che salirà sul ponte di luce sarà ridotta del 20%!”

Nel momento in cui risuonarono queste parole, un giovane tracagnotto saltò subito sul ponte di luce. La prima persona che si fosse fatta avanti sarebbe stata in grande svantaggio visto che non avrebbe saputo nulla delle abilità della bestia della desolazione. Tuttavia, se la difficoltà fosse stata ridotta del 20%, queste condizioni sarebbero diventate un vantaggio.

“Questo ragazzino!” Pensarono molti con amarezza, incluso Lin Yu. Questo tipo grassottello era troppo astuto, li aveva derubati del loro primo posto proprio in quel modo.

“Ahah! Vi farò strada!”

Disse con una risata il giovane tracagnotto. Era molto soddisfatto di essersi fatto avanti per primo.

Naturalmente, anche se era contento, non aveva intenzione di sopravvalutare le sue capacità. Entrò in estrema allerta di fronte alla bestia della desolazione.

Sapeva bene che l’antica Grande Imperatrice era una figura di livello così elevato da essere irraggiungibile. Un genio ordinario non avrebbe attirato la sua attenzione.

Era facile immaginarsi quanto fosse difficile superare le prove del regno mistico che aveva creato!

La bestia della desolazione era una specie antica sconosciuta. Era estremamente forte. Anche se queste persone erano geni di massimo livello, molti tra di loro sarebbero stati eliminati in questa prima prova!

Precedentemente, la voce fredda aveva detto che sarebbe stato sufficiente resistere per un bastoncino di incenso di tempo per superare la prova.

Così il giovane tracagnotto non aveva intenzione di attaccare la bestia della desolazione. Sarebbe stato sufficiente resistere!

Semplicemente resistere ai suoi attacchi naturalmente sarebbe stato molto più facile che sconfiggere la bestia della desolazione!


