---
weight: 440
title: Capitolo 44 – Divina Maestra della Desolazione
pubDate: 2023-06-20T14:09:48.025Z
tags:
    - tmw
---


"Maestro, non hai detto che saremmo andati nella divina landa selvaggia settentrionale ad uccidere bestie della desolazione? Perché siamo finiti nella Landa Selvaggia delle Nuvole? È una terra spoglia, probabilmente non ci sono nemmeno bestie della desolazione forti!" Disse la ragazza con un tono dolce e gentile.

"La divina landa selvaggia settentrionale... Sigh. Sei nata con i meridiani Yin e ti manca forza fisica. Lì ci sono bestie della desolazione di alto livello. Sarà difficile per te gestirle." Il vecchio grasso scosse la testa.

"Va bene Xingtong, ti darò quindici minuti per raffinare questa bestia feroce di sesto livello in una reliquia. Come ho menzionato prima, è per farti fare esperienza. A meno che la tua vita non sia in pericolo, non interferirò." Dopo che finì di parlare, l'anziano scelse una grossa roccia dove appoggiare il sedere e iniziò a guardare il paesaggio.

La ragazza annuì. Si tirò su le maniche e poi tirò fuori un disco di bronzo. La superficie del disco era piena di rune. Nel momento in cui comparì, volò nel cielo e aumentò di dimensioni. Molto presto si ingrandì quanto una casa. In seguito, la bestia feroce di sesto livello fu assorbita dal disco, trasformandosi in una luce bianca accecante.

Nella luce bianca, la carcassa della bestia feroce sembrò bruciare. La sua carne si sciolse e, insieme all'essenza del sangue, si infiltrò nelle ossa. In pochi secondi. La bestia feroce si era trasformata in uno scheletro. Dopo un po' di secondi, lo scheletro iniziò anche a sciogliersi e a fondersi...

Nel frattempo le dita della ragazza iniziarono ad intrecciarsi per formare un sigillo. Le sue dita erano lunghe e, visti i movimenti veloci, lasciarono una serie di immagini residue. Dalle sue mani sfrecciarono delle serie di incantesimi sigillanti che volarono nel disco e si combinarono con le ossa della desolazione.

In meno di quindici minuti, le ossa si sciolsero completamente, riducendosi alla fine in una reliquia delle dimensioni di un fagiolo verde. Se Lian Chengyu avesse visto questa scena, avrebbe urlato per lo shock.

Una Divina Maestra della Desolazione! Questa giovane era una Divina Maestra della Desolazione! Era difficile credere che la ragazza potesse raffinare facilmente una bestia feroce di sesto livello in meno di quindici minuti. Se questa ragazza lo avesse voluto, raffinare le ossa della desolazione del Pitone Gelido per il clan tribale Lian sarebbe stato come bere un bicchier d'acqua!

La reliquia cadde nel palmo della ragazza che iniziò ad accigliarsi quando vide la reliquia. Chiaramente non era soddisfatta. "Non è ancora abbastanza piccola." La ragazza scosse la testa. Il suo obiettivo era di ridurre una bestia feroce di sesto livello alle dimensioni di un chicco di riso. A giudicare dal risultato, pareva che fosse ancora lontana dal suo obiettivo.

"Xintong, non essere troppo impaziente. Sei la Divina Maestra della Desolazione più talentuosa che abbia mai visto, che peccato..." Disse con un sospiro il vecchio grasso. Poter ridurre una bestia feroce di sesto livello in una reliquia delle dimensioni di un chicco di riso nel giro di quindici minuti non era qualcosa che lui avrebbe potuto fare a diciassette anni.

Era un peccato che la ragazza di nome Xintong avesse i meridiani Yin. La sua pelle era così pallida a causa dei meridiani Yin, una condizione estremamente rara. Era una malattia terminale che sarebbe apparsa solo nelle femmine.

Una ragazza con i meridiani Yin era particolarmente freddolosa. Avrebbe dovuto indossare un cappotto anche d'estate. Una persona normale con i meridiani Yin sarebbe vissuta al massimo fino a diciotto anni prima di cadere in un sonno profondo per due o tre giorni. Con il passare del tempo, avrebbe dormito per più tempo e più di frequente, fino ad arrivare a dormite di quasi un anno. Così la vitalità del corpo sarebbe diminuita lentamente, fino a condurre alla morte.

Ma Xintong era nata nell'antico clan Lin, che aveva un antico retaggio. Con il supporto della famiglia Lin, poteva consumare reliquie della desolazione dell'elemento fuoco. Grazie alle reliquie di puro Yang, poteva combattere il freddo nel suo corpo.

Anche se vivere a lungo non sarebbe stato un problema, per coltivare era una storia diversa. Una persona nata con una condizione del genere non avrebbe potuto aprire completamente i suoi meridiani durante lo stadio dei Meridiani, causando un pericolo latente. Sarebbe stato anche più difficile ascendere ad uno stadio superiore, più si progrediva e più sarebbe stato arduo. Alla fine non sarebbe più riuscita ad andare oltre!

Anche se avere i meridiani Yin era una maledizione, c'erano sempre eccezioni. Le leggende parlavano di una Grande Imperatrice umana che aveva questa condizione durante i tempi antichi. Aveva usato la sua forza per connettere i suoi meridiani. Dopo aver riconnesso i meridiani Yin, sarebbe avvenuta una trasformazione sconosciuta. Tuttavia era un fenomeno poco documentato nei libri di storia.

Il maestro di Lin Xintong era questo vecchio grasso. Aveva provato a riconnettere i meridiani rotti di Lin Xintong, ma nessuno degli antichi metodi lasciati dai Divini Maestri della Desolazione aveva funzionato.
Aveva usato la sua forza per connettere i suoi meridiani. Gli antichi metodi erano arcani e vaghi. Sia gli ingredienti che le tecniche di raffinamento, erano troppo confusi per il vecchio grasso, dando pessimi risultati. Il vecchio teneva alla sua discepola e aveva provato ogni sorta di metodo mentre vagava per le vaste lande selvagge, ma era stato tutto inutile.

"Maestro, non sospirare. Anche se ho i meridiani Yin, con le reliquie del fuoco posso vivere per almeno trecento anni. Sono molto più fortunata delle altre persone comuni." La giovane era nata in un clan dall'antica eredità non era mai dovuta preoccupare di avere abbastanza cibo e aveva visto ogni tipo di tesori.
Ma durante gli anni in cui aveva viaggiato per le terre selvagge, aveva fatto esperienza delle difficoltà del mondo. Sapeva quanto la gente comune doveva lottare in questo mondo. Questo le aveva fatto provare compassione. In effetti, anche se aveva i meridiani Yin, era migliaia di volte più fortunata di una persona comune.

La ragazza inghiottì la reliquia d'osso che aveva appena raffinato. Una reliquia raffinata da una bestia feroce era di qualità inferiore rispetto a quella di una bestia della desolazione. Tuttavia la maggior parte dei guerrieri avrebbero mangiato reliquie del primo tipo visto che ci voleva molto tempo per raffinare ossa della desolazione.

"Più avanti entreremo nel territorio del clan tribale Lian. Mmh, è una piccola tribù di meno di mille famiglie. Non dobbiamo davvero entrare." Disse l'anziano grasso mentre tirava fuori una mappa fatta di caucciù. La spiegò e mentre la guardava disse contento: "Questa mappa è stata prodotta dagli sforzi delle truppe del Drago Brillante delle Lande Selvagge delle Nuvole.
Hanno creato una nuova mappa. All'inizio la mappa della Landa Selvaggia delle Nuvole non è stata aggiornata in ottocento anni. Molte piccole tribù erano cambiate di posizione. Una vecchia mappa non avrebbe avuto tutte queste indicazioni."

Lin Xintong guardò la mappa del suo maestro con un po' di dubbi. Creare una mappa della Landa Selvaggia delle Nuvole era un lavoro ingrato e inutile. Quelle piccole tribù erano tante quanto i granelli di sabbia dei cinque fiumi Ganges. Chissà quante tribù sarebbero collassate, facendone nascere una nuova. Ci volevano moltissimi sforzi per creare una mappa così dettagliata, ma sarebbero diventati inutili nell'arco di circa cento anni.

Pensando ai recenti eventi del Regno Divino Tai Ah nelle Lande Selvagge della Nuvola, Lin Xintong chiese: "Maestro, perché abbiamo viaggiato così a lungo per venire qui? Inoltre ho sentito che il Regno Divino Tai Ah ha mandato le truppe del Drago Brillante qui, in preparazione per l'imminente selezione dei guerrieri. Si saranno dovuti sforzare molto per tenere una selezione di guerrieri nelle vaste terre selvagge, così perché lo stanno facendo?"

"Il motivo per cui siamo qui ha a che fare con la selezione del Regno Divino Tai Ah?"



