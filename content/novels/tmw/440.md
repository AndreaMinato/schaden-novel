---
weight: 4400
title: Capitolo 440 - Qi vitale del sangue celeste
pubDate: 2024-05-28T16:46:59.535Z
tags:
    - tmw
---


“Chu Cai ha superato la prova.”

Vedendo Chu Cai in quelle condizioni, la gente si riempì di emozioni contrastanti. Aveva un buco nella spalla e aveva dovuto usare la tecnica mistica della sua setta dei dominatori delle bestie per superare la prova con grande difficoltà. Ora Chu Cai era completamente ricoperto di sangue. Era impallidito e le sue braccia stavano tremando. Era molto diverso in confronto a com’era orgoglioso e pieno di energia di prima.

Chu Cai sembrava aver subìto un brutto colpo. Si sedette dall’altra parte del ponte di luce, completamente in silenzio.

“Chu Cai non avrebbe dovuto subìre ferite così gravi, ma sfortunatamente ha cercato di attaccare l’antica bestia della desolazione. Ha fatto il passo più lungo della gamba!”

Mentre parlava, la ragazza pantera saltò sul ponte di luce. Il ponte era coperto dai corpi dei corvi.

La ragazza pantera non osò essere imprudente anche se la velocità e gli attacchi a sorpresa erano il suo forte.

“Roar!”

L’antica bestia della desolazione caricò e la ragazza pantera scomparì all’improvviso!

“Cha!”

Sollevando una forte raffica, la ragazza pantera invertì la traiettoria del suo salto a mezz’aria ed evitò per un pelo l’attacco dell’antica bestia della desolazione!

Quando atterrò, i suoi capelli si erano scompigliati. I suoi occhi brillavano come quelli di una bestia selvaggia.

“Roar!”

L’antica bestia della desolazione attaccò di nuovo mentre apriva il suo terzo occhio.

Questo terzo occhio misterioso poteva aumentare la velocità e la forza della creatura. Le pupille della ragazza pantera si contrassero e si assottigliarono come quelle di un gatto. Il suo corpo iniziò ad emettere crepitii. Uno strano tatuaggio cominciò ad apparire sul suo corpo. Poi dei peli fini spuntarono dalla sua faccia. La sua schiena si incurvò e le sue braccia si allungarono. Si chinò a terra mentre le sue unghie nere si trasformavano in artigli affilati.

“Trasformazione in bestia!”

Esclamò qualcuno. Il nome di ragazza pantera non era stato dato senza motivo. Proveniva dalla razza del totem mistico del mondo Tian Yuan.

La gente della razza del totem mistico aveva una stirpe speciale. Usando una tecnica mistica apposita, potevano trasformarsi e diventare più simili ad una bestia, stimolando il loro potenziale.

Ora la ragazza pantera stava usando un metodo del genere. Nella sua forma bestiale, la sua velocità e i suoi tempi di reazioni erano migliorati di netto!

“Cha!”

Un raggio sfrecciò dal terzo occhio dell’antica bestia della desolazione mentre sfiorava il braccio della ragazza pantera. Anche se la giovane era riuscita a schivare il raggio, l’energia scatenata dall’attacco le fece fare una smorfia di dolore. Era stata ferita al braccio e stava sanguinando.

“E pensare che l’antica bestia della desolazione può ancora ferire la ragazza pantera nella sua forma da bestia!”

“È troppo terrificante.”

La ragazza pantera era già estremamente veloce, ma non era stato ancora sufficiente di fronte all’antica bestia della desolazione.

La ragazza pantera rivelò un’espressione imbarazzata e irritata. Voleva superare illesa la prova, ma ora si era rivelato troppo difficile!

Dopo un po’ di escoriazioni, la ragazza pantera riuscì a resistere. Anche se aveva sfruttato al massimo la sua velocità e i suoi tempi di reazione, aveva subìto un po’ di ferite dopo un bastoncino di incenso di tempo.

Anche se chiaramente era in condizioni meno patetiche in confronto a Chu Cai, dopo che tornò alla sua forma umana impallidì. E a giudicare da come ansimava lievemente, era chiaro che non fosse stato facile per lei.

Questo inquietò il gruppo. La prima fase era già così difficile!

L’espressione di Lin Yu non era più sicura di sé. All’inizio, quando aveva visto che la prima prova consisteva nell’affrontare una bestia della desolazione, era stato molto contento, ma ora anche lui si sentiva sotto pressione.

Tuttavia, in confronto agli altri discepoli, era ancora abbastanza sicuro di sé. Dopotutto si era concentrato sulle sue capacità combattive. Aveva affrontato innumerevoli bestie della desolazione e aveva ottenuto molta esperienza.

Lin Yu osservò le espressioni delle persone attorno. Notò che anche Lin Xiaodie e Lin Yuefeng non sembravano rilassati.

Valeva per tutti!

Lin Yu tirò un sospiro di sollievo. Tuttavia, quando vide l’espressione di Yi Yun, all’improvviso rimase sbigottito.

In quel momento il giovane stava fissando l’antica bestia della desolazione. Sembrava assorto, come se stesse riflettendo su qualcosa.

Perché stava mostrando un’espressione del genere?

Lin Yu lo trovò strano. Pensava che Yi Yun si sarebbe dovuto disperare. Gli altri sarebbero potuti sopravvivere anche se avessero fallito, ma lui sarebbe morto.

<em>’Si è spaventato fino a rimanere stordito? Vabbè. Che importa cosa sta facendo. Devo superare la prova prima.’</em>

Pensando a questo, Lin Yu salì con determinazione sul ponte.

In quel momento, tutti puntarono gli occhi su di lui, inclusa Lin Xiaodie, che stava tenendo il disco della formazione visuale.

Lin Yu aveva la schiena dritta e guardò il disco nelle mani di Lin Xiaodie. Strinse i pugni con forza.

Allora, quando il clan aveva deciso chi sarebbe entrato nel regno mistico della Grande Imperatrice, la sua richiesta era stata negata dalla matriarca davanti a tutti. Non aveva nemmeno avuto l’occasione di parlare, così era stato un duro colpo per la sua autostima.

Ora voleva vendicarsi per questa umiliazione!

Il disco della formazione visuale di Lin Xiaodie avrebbe registrato il suo combattimento. Voleva mostrare alla matriarca Lin che si era sbagliata!

Pensando a questo, gettò un’occhiata verso Yi Yun. Quel giovane era il motivo per cui era stato ridicolizzato.

Sì, presto la persona scelta dalla matriarca sarebbe stata fatta a pezzi. Anche la sua morte sarebbe stata registrata da Lin Xiaodie. Che importava se era favorito dalla matriarca? Visto che era debole, era solo un suicidio per lui. Mentre Yi Yun sarebbe stato ucciso, lui avrebbe raggiunto l’altra parte del ponte!

Mentre pensava a questo, Lin Yu si girò e fronteggiò l’antica bestia della desolazione.

“Roar!”

La bestia della desolazione ruggì. Lin Yu si sentì rizzare i capelli. La pressione di questa creatura da vicino era soverchiante!

La bestia della desolazione caricò in avanti mentre la faccia di Lin Yu si arrossava. I suoi occhi brillarono mentre balzava per schivare l’attacco!

“Boom!”

Il ponte tremò. Lin Yu era completamente concentrato. Usò l’esperienza che aveva accumulato in passato e riuscì a stento a sopravvivere all’assalto dell’antica bestia della desolazione. Schivava sempre per un pelo. Solo un piccolo errore lo avrebbe fatto rimanere gravemente ferito.

“Oh? La forza di questo ragazzino della famiglia Lin è passabile.” Disse qualcuno tra la folla. La famiglia Lin dopotutto era un clan di massimo livello, così era normale che Lin Yu se la cavasse bene.

Mentre la gente stava parlando, l’antica bestia della desolazione aprì il suo terzo occhio. La pressione su Lin Yu aumentò all’improvviso!

“È finita, non riuscirà a resistere!”

“Non può essere considerato debole visto che è resistito fino a questo punto rimanendo illeso.”

Sentendo le discussioni, Lin Yu rivelò un freddo sogghigno. Si era allenato così duramente per tutto questo tempo, come poteva limitarsi ad un livello simile?

Vedendo il raggio dell’antica bestia della desolazione, la faccia di Lin Yu rivelò un rossore anomalo. Questo rossore si diffuse fino al suo collo, finché il suo corpo non emise un lieve bagliore cremisi!

“Oh? Questo… è qi vitale del sangue celeste?!”

Anche Lin Xiaodie e Lin Yuefeng erano sbalorditi.

Esistevano alcune tecniche di coltivazione che avrebbero fatto sviluppare un qi vitale speciale corrispondente. Il qi vitale del sangue celeste faceva parte di questa categoria.

Il qi vitale del sangue celeste era molto difficile da padroneggiare, ma anche se uno avesse imparato ad usarlo, avrebbe avuto delle limitazioni. Questo perché avrebbe consumato troppo il qi e il sangue di una persona, danneggiando il corpo.

E di conseguenza il potere che dava era incredibile!

Ora probabilmente avrebbe superato la prova solo con delle lievi ferite visto che aveva attivato il qi vitale del sangue celeste.

“Questo Lin Yu di sicuro sta usando tutte le sue forze!”

Lin Yuefeng scosse lievemente la testa. Era solo la prima prova e, anche se l’avesse superata, forse non ne avrebbe tratto alcun beneficio. Al massimo avrebbe ottenuto qualche ispirazione o esperienza.

Mentre il limite di tempo di un bastoncino di incenso stava per scadere, Lin Yu stava facendo salti mortali ovunque. La sua faccia era completamente rossa, ma strinse comunque i denti e resistette.

“Cha!”

Un altro raggio sfrecciò fuori dal terzo occhio dell’antica bestia della desolazione. Lin Yu usò tutte le sue energie, ma non riuscì comunque a schivare l’attacco. Rimase ferito alla coscia, facendo schizzare sangue!

Lin Yu sbuffò mentre i vasi sanguigni sulla sua fronte e sul suo collo si gonfiarono, come se fossero sul punto di esplodere da un momento all’altro.

Era già arrivato quasi al limite.

“Roar!”

L’antica bestia della desolazione non gli diede tregua. Cercò subito di attaccarlo con un’artigliata!

“Boom!”

L’artiglio fece distorcere raggi di luce dal terreno. Il forte impatto scaraventò via Lin Yu, che sbatté contro il ponte di luce e vomitò sangue.

Lin Yu non era riuscito a schivare completamente ogni attacco. Aveva la sensazione di stare per crollare.

Tuttavia, proprio quando pensò di non poter resistere ulteriormente, l’antica bestia della desolazione si fermò all’improvviso.

I suoi occhi freddi fissarono Lin Yu, ma non caricò avanti.

Era perché il termine di un bastoncino di incenso di tempo era scaduto!


