---
weight: 4410
title: Capitolo 441 - Passi della Spada dei Riflessi
pubDate: 2024-05-28T17:46:59.535Z
tags:
    - tmw
---


“Peng!”

Lin Yu cadde a terra come se fosse stato respinto dalla formazione.

Aveva superato la prova!


Lin Yu tirò un sospiro di sollievo. Provò subito un senso di debolezza.

Tremò mentre tirava fuori una reliquia della desolazione dall’anello interspaziale e se la metteva in bocca. Poi evitò la Ragazza Pantera e Chu Cai, cogliendo velocemente l’occasione per recuperare le energie.

Dopo aver usato il qi vitale del sangue celeste, Lin Yu si sarebbe sentito debole per un certo periodo di tempo. Tuttavia era stato il terzo a superare la prova e c’erano ancora altri geni che dovevano attraversare il ponte. Poteva cogliere l’opportunità per meditare e riprendersi. Dopotutto, visto i conflitti tra il clan Shen Tu e la famiglia Lin, doveva stare attento nonostante la protezione del regno mistico della Grande Imperatrice.

Lin Yu chiuse gli occhi. Sembrava calmo in superficie, ma non poteva trattenere l’entusiasmo che provava. Sapeva che il suo combattimento era stato registrato dal disco della formazione visuale. In futuro, quando la matriarca l’avesse visto, naturalmente avrebbe capito la differenza che c’era tra lui e Yi Yun.

Pensando a questo, Lin Yu guardò oltre il ponte e gettò un’occhiata verso Yi Yun. Sogghignò. Non sapeva proprio come sarebbe finita questa canaglia. Non c’erano dubbi che sarebbe morto, la domanda era come.

Tuttavia tutto questo non importava. Dopo che aveva superato il ponte di luce, Lin Yu non badò più a Yi Yun. Era inutile confrontare una persona morta con un talento promettente come lui.

“Questo ragazzino Lin di sicuro è stato abbastanza capace.”

Altri coltivatori gettarono delle occhiate verso Lin Yu.

Vedendo questo, Lin Fengyue che era rimasto in silenzio per tutto questo tempo, alzò le palpebre e disse: “Sarò la prossima.”

Lin Fengyue era una persona influente nella giovane generazione della famiglia Lin. Sia in quanto a forza che a prestigio, era superiore a Lin Yu.

Lin Yu quasi non era riuscito ad ottenere un posto per entrare in questa spedizione, mentre il posto di Lin Fengyue non era mai stato a rischio.

Lin Fengyue non fu deludente. Dopo essere rimasto ferito lievemente, anche lui superò il potne di luce. Solo quando l’antica bestia della desolazione aprì il suo terzo occhio ricevette un po’ di abrasioni perché non era riuscito a schivare completamente i due attacchi.

Questo risultato inorridì i presenti. La famiglia Lin era uno dei clan più potenti del mondo Tian Yuan. Questo Lin Fengyue, che era un uomo di poche parole, chiaramente era molto più forte di Chu Cai della setta dei dominatori delle bestie!

Dopo Lin Fengyue, diversi geni di varie grandi fazioni affrontarono la prova. Alcuni geni di famiglie di seconda categoria e sette però decisero di arrendersi. Non volevano finire nelle stesse condizioni del grassone della famiglia Xu che si era fatto avanti per primo.

“Sembra che non potremo superare la prova, così non demoralizziamoci. Tuttavia… anche se non possiamo andare avanti, potremo dividerci la ricompensa per aver ucciso quel ragazzino.” Un po’ di geni di piccole sette che si erano arresi discussero tra di loro mentre fissavano Yi Yun con avidità.

Erano riluttanti ad accettare il fatto che non sarebbero riusciti a superare la prima prova dopo essere entrati nel regno mistico della Grande Imperatrice con così grande difficoltà. Potevano consolarsi solo pensando di poter uccidere Yi Yun e ottenere una ricompensa.

Yi Yun sembrava non essersi accorto degli sguardi ostili di queste persone. Stava ancora fissando l’antica bestia della desolazione sul ponte di luce. Nessuno sapeva cosa stava pensando.

Mentre i geni che si facevano avanti aumentavano, c’erano poche persone che avevano superato la prova con un po’ di ferite, ma la maggior parte di loro si era arresa o aveva fallito.

Meno ferite avevano ricevuto e più avrebbero attirato l’attenzione.

Questi geni erano tutti rivali in questo regno mistico della Grande Imperatrice. Inoltre, tra questi talenti, c’era una competizione implicita. La prima prova era anche un’opportunità per capire quanto erano forti i loro avversari.

In quel momento, Lin Xiaodie volò all’improvviso sul ponte come una farfalla. La sua postura elegante e le sue tecniche di movimento agili accesero subito gli occhi di molte persone.

Quella ragazza pantera per lo più si era ripresa ormai. Alzò la mano e fissò Lin Xiaodie mentre si leccava le unghie. Le ragazzine della stessa età tendevano a competere le une con le altre.

“Yi Yun, stai attento.”

La trasmissione della voce di Lin Xiaodie risuonò all’improvviso nelle orecchie di Yi Yun e in quel momento la ragazza aveva già iniziato la sua battaglia con l’antica bestia della desolazione.

Yi Yun ne fu sorpreso e ridacchiò. In effetti la situazione non sembrava affatto positiva…

Lin Xiaodie era ancora più giovane di Lin Fengyue, ma rimase calma di fronte all’antica bestia della desolazione. Non importava come attaccasse la creatura, lei sarebbe stata come una farfalla che svolazzava tra i fiori.

Tuttavia, anche così, mentre stava consumando qi vitale e gli assalti della bestia della desolazione diventavano sempre più forti, il suo polpaccio fu graffiato dal raggio d’energia del mostro proprio quando stava per scadere il bastoncino di incenso di tempo. Un rivolo di sangue cominciò a scorrere lungo la sua pelle pallida.

Ogni attacco dell’antica bestia della desolazione conteneva terrificanti fluttuazioni di qi vitale. Anche se si poteva schivare l’attacco, non si poteva evitare la fluttuazione di qi vitale. Questo era anche il motivo per cui la maggior parte dei geni avevano subìto abrasioni e non ferite gravi.

Con il polpaccio ferito, i movimenti di Lin Xiaodie rallentarono lievemente e questo le impedì di evitare completamente diversi attacchi, riducendola in brutte condizioni.

Era riuscita a resistere con grande difficoltà per un intero bastoncino di incenso di tempo. Quando Lin Xiaodie atterrò dall’altra parte del ponte, mostrò un’espressione un po’ riluttante. Anche se aveva superato la prova, non era soddisfatta.

“Questa antica bestia della desolazione è terrificante. Fino ad ora, nessuno è riuscito a schivare i suoi attacchi e le fluttuazioni di qi vitale.”

La gente era sbalordita. La prima prova del regno mistico era già così difficile.

In quel momento, Gongsun Hong toccò lentamente il pezzo di giada sulla sua lunga divisa decorata da fiamme azzurre mentre saliva sul ponte di luce.

“Oh?! Gongsun Hong sta facendo la sua mossa!”

“Mi chiedo cosa farà.”

Tutti posarono gli occhi su Gongsun Hong.

In quanto numero uno nella giovane generazione della setta Li, Gongsun Hong aveva ricevuto molta attenzione da parte degli altri clan e sette del mondo Tian Yuan.

Il potere della setta Li era di gran lunga superiore a quello di diversi grandi clan.

Mentre i geni stavano discutendo, Gongsun Hong era già arrivato davanti al ponte di luce.

Quando la distanza tra lui e l’antica bestia della desolazione diminuì, l’immensa pressione emanata dalla bestia della desolazione si abbatté su di lui. Di fronte ad essa, una persona era come un topo di fronte ad una tigre feroce.

Lo sguardo di Gongsun Hong era deciso e il suo respiro rimase regolare di fronte all’enorme bestia della desolazione. All’improvviso apparì una spada nella sua mano. Pareva che fosse apparsa dal nulla. Molti di loro non lo avevano visto sfoderarla.

“Oh?! Sta usando una spada? Che abbia intenzione di combattere contro l’antica bestia della desolazione?”

Tutti lo fissarono con incredulità. Precedentemente, la persona che aveva detto che l’antica bestia della desolazione era priva di punti deboli era stata Gongsun Hong in persona, ma ora stava sfoderando la sua spada?

Anche se era molto forte, nessuno di loro pensava che Gongsun Hong fosse in grado di sconfiggere la creatura.

<em>Roar!</em>

L’antica bestia della desolazione ruggì e caricò contro il giovane, mentre Gongsun Hong scompariva all’improvviso!

Un momento dopo, nel cielo sopra l’antica bestia della desolazione, apparirono delle figure azzurre. Sembravano cloni di Gongsun Hong. Si stavano spostando molto velocemente, sbalordendo tutti.

“36 riflessi!”

Dissero molti con sorpresa. Queste figure non erano semplici immagini residue. Chi non era abbastanza percettivo avrebbe pensato che fossero suoi cloni, non c’era modo di capire quale fosse quello vero.

“Passi della Spada dei Riflessi! Quando usa questa tecnica, una persona si unisce con la propria spada. Ogni passo è come qi di spada volante! Queste figure sono formate da qi di spada. Hanno tutti lo stesso qi vitale del corpo principale di Gongsun Hong. Non solo può essere usato per confondere il nemico, ma anche lanciare attacchi!”

“Quando i Passi della Spada dei Riflessi raggiungono la perfezione, si possono formare 108 personificazioni di qi di spada. Può anche usare queste personificazioni per creare una formazione da battaglia. I nemici che devono affrontarli si disperano quando le vedono! Causa ogni sorta di restrizione combattendo e mostrano una coordinazione perfetta! Ora i Passi della Spada dei Riflessi possono formare 36 riflessi. Questo è già lo stadio del minor successo, è davvero impressionante! È proprio all’altezza della sua fama di numero uno nel torneo dei discepoli della corte interna della setta del fuoco Li.”

Gli altri geni erano tutti sbalorditi. Non c’era da meravigliarsi che Gongsun Hong potesse rimanere così calmo. In effetti era abbastanza capace per farlo.

“I Passi della Spada dei Riflessi uh…”

Yi Yun si sfregò il mento e concentrò lo sguardo. Le sette e i clan del mondo Tian Yuan avevano tutti delle tecniche uniche. Apriva proprio gli occhi.

Nonostante l’antica bestia della desolazione fosse formidabile, la maggior parte dei suoi attacchi colpirono solo le personificazioni di Gongsun Hong.

Anche se le sue personificazioni di qi della spada venivano distrutte, non avrebbero influenzato Gongsun Hong.

Al termine del bastoncino di incenso di tempo, era rimasto solo Gongsun Hong, sano e salvo dall’altra parte del ponte.

La sua uniforme era ancora pulita e i suoi capelli non erano nemmeno scompigliati. Aveva superato alla perfezione la prova!


