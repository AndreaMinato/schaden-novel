---
weight: 443
title: Capitolo 443 - Yi Yun fa la sua mossa
pubDate: 2024-05-28T19:46:59.536Z
tags:
    - tmw
---


Mancavano ancora trenta minuti… Yi Yun guardò dietro i coltivatori che non avevano iniziato la prova. Incluso lui, c’erano tre persone. Trenta minuti erano un periodo di tempo più che sufficiente.

In quel momento, molti dei coltivatori che erano riusciti ad attraversare il ponte avevano finito la loro meditazione. Stavano puntando gli occhi verso gli ultimi rimasti.

Momentaneamente, queste persone mostrarono espressioni piene di amarezza. Non volevano arrendersi, ma non avevano nemmeno il coraggio di affrontare l’antica bestia della desolazione.

Si guardarono l’un l’altro, esitando a farsi avanti. Era facile arrendersi, ma pensavano che rinunciare senza combattere avrebbe dato loro un duro colpo che avrebbe influenzato la loro determinazione.

Senza potersi ritirare, una persona salì con fare codardo sul ponte di luce.

Tuttavia non poteva fare nulla per compensare la sua debolezza. Riuscì a resistere solo per circa un minuto prima di venire scaraventato via dall’antica bestia della desolazione in un solo colpo!

Non era in grado di evitare l’attacco diretto e le onde d’urto come gli altri geni. Così fu colpito duramente, spaccandosi le costole e lo sterno. Volò via dal ponte come una sacca di sangue rotta.

“Ahah! Davvero pessimo!”

Vedendo le condizioni del coltivatore, il giovane del clan Shen Tu cominciò a deriderlo. Non c’era compassione nel mondo dei guerrieri. Una volta cresciuti, questi giovani un giorno sarebbero potuti diventare loro nemici, così non avrebbero esitato a minare la fiducia nelle loro capacità.

“Tsk Tsk! Rimangono due persone. Hanno temporeggiato fino ad ora, non hanno il minimo coraggio. Yi Yun non si è ancora fatto avanti. È una vergogna per la famiglia Lin!”

Il giovane Shen Tu guardò Yi Yun e poi posò gli occhi su Lin Yu, Lin Fengyue e gli altri. La sua espressione era sdegnosa.

“Non fa parte della nostra famiglia Lin, non coinvolgere la famiglia Lin!” Disse con rabbia Lin Yu non molto lontano dal giovane Shen Tu. Non poteva tollerare che insultasse il suo clan. “Quel ragazzino è uno zoticone del remoto est, qualunque faccenda tra voi non ha niente a che fare con la famiglia Lin.”

Lin Yu era di pessimo umore. La ritrosia di Yi Yun aveva spinto gli altri a deridere anche lui.

Perché stava tergiversando’ Tra meno di trenta minuti, il ponte di luce e l’antica bestia della desolazione sarebbero scomparsi. Allora non ci sarebbe stato modo per Yi Yun di superare la prova.

Ci sarebbe stato abbastanza tempo per uccidere Yi Yun da quando il ponte fosse scomparso all’apertura della seconda prova.

Molti di loro stavano aspettando silenziosamente questo momento. Il giovane Shen Tu stava guardando Yi Yun sogghignando freddamente.

Shen Tu Nantian gli aveva dato questo obiettivo, così naturalmente doveva completare la missione in modo splendido. Inoltre non era affatto difficile.

Shen Tu Nantian gli aveva ordinato specificatamente di uccidere Yi Yun nel modo più crudele!

Usare un disco di una formazione visuale non era una cattiva scelta. Shen Tu Nantian avrebbe potuto godersi la sua morte tragica tramite la registrazione. Probabilmente sarebbe stato molto contento.

Shen Tu Nantian poteva aver vacillato, ma dopotutto era il più probabile successore del clan Shen Tu. Aveva un futuro brillante e illimitato. Questo giovane stava già pensando ad un modo per intrattenere un rapporto amichevole con lui, sperando di ottenere una posizione importante in futuro.

E uccidere Yi Yun era un’opportunità per farlo.

Pensando a questo, tirò fuori il disco di una formazione visuale dal suo anello interspaziale. Tirò anche fuori un verme cresciuto dal clan Shen Tu mentre sorrideva con fare crudele.

In quel momento, a parte Yi Yun, l’ultima persona si era già fatta avanti. Non aveva molta fiducia, sperava che Yi Yun salisse sul ponte prima di lui, ma vedendolo completamente tranquillo, capì che non sarebbe potuto resistere più di Yi Yun, così alla fine radunò il coraggio.

Alla fine non ci fu nessun miracolo. Il giovane fallì miserabilmente.

Il suo corpo era coperto di sangue e i suoi occhi si riempirono di amarezza, ma fortunatamente per lui, non si era fatto prendere dalla paura.

Dall’altra parte del ponte, molti sorrisero con derisione. Molti stavano facendo commenti sarcastici e privi di tatto, come se stessero guardando un pagliaccio.

Il giovane era pieno di vergogna, ma non disse una parola. Inghiottì un elisir e iniziò a meditare.

Yi Yun sospirò lievemente. Il mondo Tian Yuan era proprio crudele. Nel Divino Regno di Tai Ah, la gente dopotutto proveniva dallo stesso paese, così, anche se c’era gelosia e animosità, almeno l’avrebbero almeno nascosto lievemente. Tuttavia non valeva la stessa regola qui, c’erano solo piena ostilità e intento omicida.

Se il giovane però avesse potuto sopportare questa umiliazione, il suo futuro non sarebbe stato più lo stesso.

Yi Yun scosse lievemente la testa e tornò a guardare l’antica bestia della desolazione, confermando il suo punto debole. Non aveva fretta. Per quanto riguardava la derisione da parte dei coltivatori dall’altra parte del ponte, li ignorò.

Yi Yun voleva la garanzia di riuscirci!

La prova del regno mistico della Grande Imperatrice era straordinaria. Anche con il Cristallo Viola, Yi Yun lo confermò più volte per assicurarsi di non aver commesso errori.

Mancavano circa dieci minuti prima che il ponte di luce scomparisse. La voce del regno mistico diede un altro avvertimento indifferente.

“Mancano solo due bastoncini di incenso di tempo!”

Sentendo questo preavviso, la gente iniziò a prepararsi.

“Yi Yun, fai un tentativo. È meglio che non avere nessuna speranza!” era stato Lin Fengyue a parlare. Yi Yun lo guardò sorpreso per poi dire lievemente: “Grazie.”

Dopo aver detto questo, si avvicinò al ponte.

“Finalmente si sta facendo avanti. Ahahah!”

Il giovane Shen Tu rise con fare maniacale, voleva vederlo finire con condizioni patetiche: “Dico ragazzino, non penserai di suicidarti sul ponte, vero? Sarebbe piuttosto saggio!”

Il giovane Shen Tu naturalmente non voleva che Yi Yun morisse così. Lo aveva solo provocato. Allo stesso tempo, posò il disco della formazione e lo puntò verso il ponte, preparandosi a registrare la sconfitta del giovane.

Yi Yun non lo guardò nemmeno mentre stava a dieci metri di distanza dall’antica bestia della desolazione, osservandola in silenzio.

Nella sua visuale d’energia, il ponte di luce divenne colorato e la creatura divenne un’esistenza fatta da puntini multicolori.

Yi Yun inclinò lievemente il corpo mentre strofinava l’anello interspaziale con le dita, dando una grossa sorpresa a tutti. Yi Yun… aveva estratto un arco!

Lo incoccò e lo puntò dritto verso l’antica bestia della desolazione!

Un arco?!

Tutti divennero scioccati. All’inizio pensavano che sarebbe stato piuttosto impressionante che Yi Yun avesse avuto il coraggio di affrontare la creatura. Una volta che la battaglia fosse iniziata, si aspettavano che Yi Yun sarebbe stato scaraventato via dalla bestia della desolazione dopo qualche secondo e che sarebbe finito in condizioni patetiche.

Non si sarebbero mai aspettati che Yi Yun avrebbe estratto un arco. Cosa stava facendo? Voleva attaccare l’antica bestia della desolazione?

Precedentemente, quando Gongsun Hong aveva affrontato l’antica bestia della desolazione, aveva brandito la sua spada, ma lo aveva fatto solo per usare i Passi della Spada dei Riflessi. Tuttavia non avevano mai sentito di una tecnica di movimento usata insieme ad un arco.

“Sciocco!” Lin Yu scosse la testa. Uno sciocco che sapeva solo rimanere in isolamento e che non aveva nessuna esperienza di combattimento.

Yi Yun voleva tirare una freccia contro la bestia della desolazione che nemmeno Gongsun Hong aveva osato attaccare. Non sapevano se avesse perso il senno e si stesse solo abbandonando alla disperazione a causa della durezza di questa prova.


