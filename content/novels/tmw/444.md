---
weight: 4440
title: Capitolo 444 - Una freccia per sigillare la gola
pubDate: 2024-05-28T20:46:59.536Z
tags:
    - tmw
---


Dopo che Yi Yun brandì il suo arco, l’antica bestia della desolazione sembrò sentire la sua provocazione. Con un ruggito, caricò contro il giovane!

Le pupille di Yi Yun si rimpicciolirono mentre balzava. Fece un salto mortale come se fosse una foglia spostata dal vento.

<em>Whew!</em>

L’attacco dell’antica bestia della desolazione passò oltre Yi Yun. Il giovane sfiorò la schiena della creatura, per un pelo evitò gli spuntoni d’ossa sul dorso!

Aveva schivato il primo assalto!

<em>Oh? L’ha evitato?</em>

La gente era sbalordita. Non si sarebbero mai aspettati che il ragazzino fosse così agile. Avevano pensato che, anche se Yi Yun fosse riuscito a schivarla, sarebbe finito in pessime condizioni. Non si immaginavano che non solo avrebbe evitato l’attacco diretto, ma anche le fluttuazioni di energia.

“Questo è solo l’inizio. Presto l’antica bestia della desolazione aprirà il suo terzo occhio. Quando accadrà, il ragazzino morirà.”

Disse il giovane Shen Tu che non era disposto ad accettare la situazione.

In quel momento, Lin Fengyue disse a Yi Yun: “La schiena della bestia della desolazione è il suo punto cieco. Prova a nasconderti lì!”

Lin Fengyue aveva buone intenzioni. Non era geloso di Yi Yun. In quanto uno dei pochi della giovane generazione secondo solo a Lin Xintong, aveva il suo orgoglio. Era ben apprezzato dalla sua famiglia e la sua posizione era ancora superiore a quella di Yi Yun.

Per un clan di arti marziali, i geni del combattimento sarebbero stati più importanti di quelli più portati per la Divina Tecnica della Desolazione. Le arti marziali erano il fondamento di un clan, mentre la Divina Tecnica della Desolazione avevano la funzione di facilitarle.

In tali circostanze, Lin Fengyue e Lin Xiaodie non volevano che Yi Yun morisse in modo orribile.

Tuttavia Lin Yu era diverso. Sentendo le parole di Lin Fengyue, sogghignò e pensò con derisione: <em>’Come ca**o sarebbe utile avvertirlo? È riuscito a malapena a schivare il primo attacco. È ancora presto.’</em>

Yi Yun sorrise amichevolmente sentendo il consiglio amichevole di Lin Fengyue. Lin Yu si accigliò quando vide Yi Yun sorridere anche sotto una tempesta di attacchi.

<em>Questo ragazzino…</em>

“Roar!”

L’antica bestia della desolazione si lanciò di nuovo avanti. Yi Yun fece una capriola a mezz’aria e riuscì a schivarla di nuovo!

Sembrava che il suo corpo fosse una foglia. La forza dell’attacco dell’antica bestia della desolazione lo soffiava via.

La creatura era diventata più veloce e anche le raffiche che creava si intensificarono. Yi Yun si muoveva di conseguenza.

I suoi movimenti sembravano molto leggeri e semplici. Non faceva un gesto di più, né uno di meno. Gli spettatori no sapevano se stesse calcolando ogni sua mossa o se fosse solo fortunato.

“Eh?”

Le sopracciglia di Gongsun Hong si alzarono lentamente mentre osservava con incredulità Yi Yun. Il suo sguardo si accese in modo innaturale. Schivare una o due volte non avrebbe spiegato nulla, ma farlo ripetutamente dimostrava che la tecnica di movimento di Yi Yun era ingegnosa.

I membri d’élite presenti non erano degni della sua attenzione e naturalmente valeva lo stesso per Yi Yun. Tuttavia Gongsun Hong non si sarebbe mai aspettato che fosse abbastanza capace. Era ad un livello simile a quello di Lin Yu. Era piuttosto notevole per un apprendista della Divina Tecnica della Desolazione visto che per lo più dava la priorità alla tecniche della Divina Desolazione.

In quel momento, l’antica bestia della desolazione ruggì mentre apriva il suo terzo occhio.

“Sta aprendo il suo occhio!”

Il giovane Shen Tu sogghignò. Molti tra di loro potevano resistere all’assalto della creatura prima che aprisse il suo occhio. Tuttavia, una volta che lo apriva, aveva quasi sconfitto all’istante tutti loro. Era ad un livello completamente diverso.

Quando la creatura aprì il suo terzo occhio, Yi Yun alzò il suo arco Tai Cang. Stava aspettando proprio questo momento.

Quando l’antica bestia della desolazione aprì il suo terzo occhio, avrebbe manifestato la sua forma più potente, ma al tempo stesso avrebbe rivelato il suo punto debole.

Yi Yun non aveva potuto fargli nulla fino ad allora. Poteva solo schivare come avevano fatto Gongsun Hong e gli altri, ma ora Yi Yun poteva mettere alla prova la sua idea. Dietro questo pericolo c’era un’opportunità!

Stringendo con forza l’arco Tai Cang, Yi Yun aprì la sua visuale d’energia. Il freddo tocco metallico nella sua mano sembrava avere una connessione di sangue con lui. Questo era un arco di buona qualità creato da un maestro del Divino Regno di Tai Ah. Era fatto d’essenza metallica Tai Cang. Una volta che ci si iniettava qi vitale, sarebbe diventato molto più resistente. Più iniettava qi vitale, più l’arco Tai Cang si induriva, rendendo più difficile tirarlo, ma aumentandone anche la forza!

L’arco Tai Cang poteva non essere nulla nel mondo Tian Yuan, ma una volta che veniva infuso con qi vitale, poteva essere forte quanto chi lo utilizzava. Poteva sopportare tutta l’energia di Yi Yun, amplificando il suo potere!

L’antica bestia della desolazione caricò verso Yi Yun spalancando la bocca. Yi Yun non schivò e fissò direttamente la creatura. Incoccò l’arco Tai Cang e scagliò un dardo gelido!

Quando Yi Yun aveva scelto la sua arma, aveva sentito una strana affinità per gli archi. Nella Divina Città di Tai Ah, una figura insignificante come Yi Yun aveva usato l’arco per ottenere un’erba primordiale!

“Cosa sta facendo?!”

Vedendo che Yi Yun non si stava muovendo, come se avesse intenzione di affrontare la bestia, tutti rimasero scioccati!

La tecnica di movimento di Yi Yun era di gran lunga superiore alla loro immaginazione. Anche se persone come il giovane Shen Tu e Lin Yu erano prevenuti e credevano che Yi Yun sarebbe stato eliminato non appena l’antica bestia della desolazione avesse aperto il suo terzo occhio, chi era obiettivo credeva che Yi Yun avrebbe potuto superare la prova se avesse usato tutta la sua forza. Ma non si sarebbero mai aspettati che Yi Yun avrebbe cercato di suicidarsi!

“Vuole morire?”

“È impazzito!”

In un attimo di secondo, la gente non ebbe il tempo di esclamare. Le zanne dell’antica bestia della desolazione si stavano già avvicinando alla testa di Yi Yun, ma non appena la creatura fu sul punto di chiudere le sue fauci, Yi Yun aveva scagliato la sua freccia!

“Peng!”

Risuonò uno schiocco che riecheggiò nelle orecchie della gente come il ruggito di un drago.

Le frecce inseguitrici del vento formarono un raggio divino che puntò dritto verso la bocca dell’antica bestia della desolazione!

Yi Yun aveva guidato il dardo usando la sua visuale d’energia. Sembrava che l’avesse solo scagliato nella bocca dell’antica bestia della desolazione, ma la sua angolazione e la sua velocità erano estremamente ben calcolate. Nessuna persona ordinaria poteva imitarli.

L’obiettivo di Yi Yun era un cristallo nel retro della testa della creatura.

Era il nucleo dell’antica bestia della desolazione ed era ciò che manipolava la sua energia.

Era la vera forma del terzo occhio della creatura!

Il terzo occhio al centro della sua fronte in realtà era solo una proiezione del cristallo. Se Yi Yun avesse mirato al terzo occhio, sarebbe stato inutile, perché l’energia del cristallo era tutta concentrata nel suo terzo occhio.

Solo attaccare la sua vera forma avrebbe potuto ucciderlo in un solo colpo!

Vedendo la freccia, l’antica bestia della desolazione rimase scioccata!

La sua reazione fu estremamente veloce. Chiuse la bocca e morse la freccia di Yi Yun!

Non avrebbe lasciato che Yi Yun facesse quello che voleva. C’era solo una possibilità, perché questa opportunità non sarebbe più ricapitata!

“Qi del Sole Splendente, esplodi!”

L’immagine della valle Tang apparì dietro Yi Yun. Nel momento in cui aveva scagliato la freccia inseguitrice del vento, ci aveva iniettato qi del Sole Splendente ed era esploso in quel momento.

La freccia inseguitrice del vento emise un raggio divino e accelerò come una meteora. Appena prima che l’antica bestia della desolazione chiudesse la bocca, era già entrata.

La punta del dardo trafisse la sua carne, sigillando la sua gola!

“Peng!”

La freccia lunga un metro e venti sprofondò nella bestia, non si potevano più vedere nemmeno le piume del dardo. L’antica bestia della desolazione si fermò all’improvviso, a trenta centimetri da Yi Yun.

Yi Yun strinse l’arco Tai Cang e incrociò gli occhi con l’antica bestia della desolazione. Poteva sentire l’aura terrificante della creatura. Le sue zanne feroci e il suo sguardo freddo lo metteva sotto pressione.

“Ha scagliato la freccia nella sua bocca?” Gongsun Hong rimase sbalordito per un po’, ma poi scosse la testa: “
È inutile. La carne della bocca può essere debole, ma non sarà un suo punto debole. La sua lingua è coperta da uno strato metallico ricoperto d’aghi, è impossibile trapassarlo…”

Gongsun Hong era sicuro che una bestia della desolazione così terrificante non poteva essere abbattuta prendendo di mira punti deboli come occhi, bocca o pancia.

Tuttavia, appena prima che finisse di parlare, la creatura tremò violentemente. Il suo corpo composto da energia iniziò a cambiare. Questo durò per pochi secondi e poi, emettendo un botto assordante, l’antica bestia della desolazione esplose in una pioggia di luce per poi scomparire…

Gongsun Hong, che sarebbe sempre rimasto calmo anche di fronte ad una valanga, rimase a bocca aperta. La sua espressione era cambiata completamente!

Cosa?!

La pioggia di luce che si stava ancora disperdendo come un miracolo divino che proveniva dal cielo sembrava deridere la sua fiducia cieca e ignoranza. Gongsun Hong non riuscì a chiudere la bocca per molto tempo…


