---
weight: 446
title: Capitolo 446 - Gli Eliminati
pubDate: 2024-05-28T22:46:59.536Z
tags:
    - tmw
---


Yi Yun era l’ultimo coltivatore, così dopo che sconfisse l’antica bestia della desolazione, il ponte di luce tremò per poi scomparire completamente. Rimase solo il raggio divino che era calato sul suo corpo.

Dopo circa trenta secondi, tutta la luce si condensò sul braccio di Yi Yun, diventando Marchi dell’Empireo. Questi Marchi dell’Empireo erano colorati e sembravano delle scaglie di drago messe in fila, sembravano davvero belle.

Tutti i presenti erano guerrieri dalla vista acuta. Con una sola occhiata, videro quanti Marchi dell’Empireo aveva ricevuto Yi Yun. Ce n’era un totale di… 36!

“Così tanti!”

Gli occhi di Lin Yu divennero rossi per l’invidia. Finché Yi Yun fosse potuto entrare nella camera dei tesori della Grande Imperatrici, avrebbe potuto scambiare i Marchi dell’Empireo per grandissime opportunità!

Perché stava succedendo?

Yi Yun era stato apprezzato molto dalla matriarca. Lin Yu credeva che il regno mistico della Grande Imperatrice sarebbe stata la sua occasione per attirare le luci della ribalta, ma chi sapeva che sarebbe stato inferiore a Yi Yun.

Aveva usato apposta una tecnica mistica e aveva superato a stento la prova dopo aver ricevuto gravi ferite. In confronto, Yi Yun era rimasto illeso e aveva ottenuto moltissimi Marchi dell’Empireo. Era una differenza sconvolgente.

“È stato fortunato ad averci azzeccato!” disse con tono cupo Gongsun Hong mentre guardava i 36 Marchi dell’Empireo.

In quel momento era di cattivo umore.

Accanto a lui, un giovane fece da eco: “Alcuni tendono a mirare verso gli occhi o la bocca di una bestia della desolazione, pensando che sia lì il punto debole. In realtà è una mossa molto stupida contro vere antiche bestie della desolazione, specialmente attaccare la bocca. Chi prova a farlo di solito viene fatto a pezzi!”

“Chi sapeva che il regno mistico della Grande Imperatrice sarebbe stato così rudimentale, mette il punto debole della bestia della desolazione nella sua bocca. Abbiamo sopravvalutato questo regno mistico!”

Gongsun Hong non rispose all’intervento del suo lacchè, ma la sua espressione rivelò che era d’accordo.

Yi Yun si limitò a ridacchiare lievemente, ma non spiegò nulla.

In effetti aveva usato l’inganno per trovare il punto debole, ma senza la guida della visuale d’energia, era inutile attaccare la bocca dell’antica bestia della desolazione.

Gongsun Hong si rifiutò di ammettere la sconfitta per via della sua arroganza e invece aveva scelto di sottovalutare il regno mistico della Grande Imperatrice. Prima o poi ne avrebbe pagato le conseguenze a pensarla in questo modo.

Yi Yun mostrò un sorriso divertito. Naturalmente voleva vedere soffrire una persona che aveva buoni rapporti con Shen Tu Nantian e che lo voleva morto.

Durante questa prova, Yi Yun aveva già ottenuto 36 Marchi dell’Empireo e un’antica reliquia.

Iniettando energia mentale nel suo anello interspaziale, vide il cristallo misterioso fluttuante. Yi Yun non vedeva l’ora di poterlo esaminare senza che nessuno potesse vederlo.

In quel momento, il regno mistico della Grande Imperatrice fece un annuncio. Chiunque aveva superato la prima prova poteva procedere al prossimo livello.

E chi era stato eliminato sarebbe stato mandato fuori tra quindici minuti.

Dopo aver sentito queste parole, molti dei giovani che avevano fallito si avvilirono. Speravano di ampliare i loro orizzonti entrando nel regno mistico, ma la realtà era crudele. Queste persone non avevano nemmeno superato la prima fase, così fu un brutto colpo per loro.

Naturalmente alcuni aspettavano con impazienza la fine della prova. Ad esempio, il giovane grasso che aveva tentato la prova per primo. Il suo braccio tagliato stava diventando blu per la mancanza di sangue.

Il suo viso era pallido e gli tremavano le labbra. Aveva sopportato due ore di tortura ed era quasi al limite.

Ora desiderava solo uscire il prima possibile, tornando dalla sua famiglia Xu per essere curato dagli Anziani, perché allora avrebbe avuto l’occasione di salvare il suo braccio.

Altrimenti il suo percorso delle arti marziali sarebbe terminato. I geni che avevano perso un braccio sarebbero stati inferiori perfino a guerrieri di seconda classe.

…..

In quel momento, fuori dal regno mistico della Grande Imperatrice, nell’enorme Abisso del Cimitero degli Dei, l’acqua del mare veniva inghiottita continuamente.

Tra le correnti turbolente, c’erano persone di vari clan e sette in attesa.

Solo parte dei membri di varie grandi fazioni erano entrate nel regno mistico alla ricerca di tesori e gli altri erano rimasti fuori ad accompagnare i loro giovani.

I membri della giovane generazione che avevano fallito sarebbero stati eliminati dal regno mistico della Grande Imperatrice, e sarebbero stati risucchiati e fatti a pezzi dall’Abisso del Cimitero degli Dei se non avessero ricevuto l’aiuto degli Anziani.

Molti degli Anziani erano inquieti. Secondo la pergamena di giada della famiglia Shen Tu, la maggior parte delle persone che fallivano sarebbero rimaste gravemente ferite, ma ci sarebbero stati anche dei morti.

I giovani di queste varie fazioni entrati nel regno mistico erano tutti élite selezionata con attenzione. La morte di uno qualsiasi di loro sarebbe stata una grande perdita per queste organizzazioni.

“Secondo la pergamena di giada, le eliminazioni della prima prova avverranno tra tre ore. È ancora presto…”

Disse un Anziano del clan Shen Tu, ma in quel momento l’entrata del regno mistico iniziò a tremare. Sembrava una superficie d’acqua che era stata colpita da una roccia caduta.

“Oh? La prima prova è già finita? Così presto?”

La gente ne fu allarmata e sorpresa. Tuttavia rimasero in allerta. Molti Anziani si concentrarono e si prepararono a ricevere i loro giovani.

Tra il gruppo della famiglia Lin, la matriarca stava fissando con attenzione l’entrata.

Non era entrata nel regno mistico della Grande Imperatrice e sapeva che il clan Shen Tu aveva reso pubblica la posizione del sito, attirando più di dieci fazioni. La famiglia Lin sapeva bene che, anche se fossero entrati nel regno mistico, avrebbero avuto poche possibilità di ottenere tesori, così solo l’Anziano Huowen e altri quattro-cinque Anziani si erano diretti verso il regno mistico. Gli Anziani rimasti, inclusi la matriarca Lin e l’Anziano Tianzhu, erano fuori dal regno mistico.

Una formazione così forte aveva anche la funzione di proteggere i loro giovani.

Mentre l’entrata stava tremando sempre di più, alla fine espulse una persona.

Era una ragazza. I suoi capelli erano scompigliati e sembrava in condizioni piuttosto patetiche.

Visto che era coperta di sangue, era difficile capire chi era. Tuttavia molti degli Anziani presenti era pienamente concentrato e ne capì l’identità.

Una giovane vestita di rosso della sua fazione scattò in avanti immediatamente, salvandola dal turbolento flusso d’acqua.

Un’energia calda si estese, isolandola dal potere risucchiante dell’Abisso del Cimitero degli Dei. Allo stesso tempo, la donna vestita di rosso diede da mangiare alla ragazza un elisir, per farla riprendere.

Anche se qualcuno della sua fazione era stato eliminato, la donna vestita di rosso non sembrava troppo turbata perché la ragazza non era ferita gravemente. Si sarebbe ripresa dopo aver ricevuto un po’ di cure.


