---
weight: 448
title: Capitolo 448 - Vieni a prendere le tue ricompense
pubDate: 2024-05-29T00:46:59.536Z
tags:
    - tmw
---


Dopo circa sette minuti, una terza persona del clan Shen Tu era stata eliminata. Era una giovane che aveva più di vent’anni. La nonna mille mani fremette lievemente quando la vide.

Il suo nome era Shen Tu Yinxiang. Fin da piccola aveva mostrato un talento straordinario ed era stata adottata dal clan Shen Tu e il suo cognome era stato cambiato.

Era cresciuta insieme a Shen Tu Nantian ed era destinata a diventarne la concubina in futuro.

All’inizio, per questa spedizione nel regno mistico, Shen Tu Yinxiang era partita insieme a Shen Tu Nantian. Aveva la responsabilità di proteggerlo e aiutarlo. Così la nonna mille mani nutriva un po’ di aspettative nei suoi confronti e sperava che potesse procedere insieme a Shen Tu Nantian.

Tuttavia inaspettatamente era stata eliminata all’inizio.

Questo fece accigliare la nonna mille mani. Questa ragazza di solito era piuttosto capace, ma aveva fallito proprio nel momento del bisogno. Era spazzatura ai suoi occhi.

“Come sta Tian’er?”

La nonna mille mani ignorò le ferite di Shen Tu Yinxiang e chiese prima di Shen Tu Nantian.

Shen Tu Yinxiang inghiottì frettolosamente una pillola mentre diceva con un tono colpevole: “Yinxiang è stata un’incapace, non sono riuscita ad aiutare il signorino… Il signorino Nantian ha superato la prova alla perfezione. Ha sorpreso tutti. Non solo ci ha mezzo meno tempo, ma è rimasto illeso. Inoltre ha ricevuto la ricompensa del regno mistico, i marchi dell’Empireo.”

“I marchi dell’Empireo?” Sentendo queste parole, la nonna mille mani sorrise contenta. “È comprensibile che riceva i Marchi dell’Empireo. Non dovrebbe essere troppo difficile per lui. Quanti ne ha ottenuti?”

“Cinque. Li ho contati con molta attenzione.

“Ben fatto!” La nonna mille mani era sempre più soddisfatta. Non stava più disprezzando la futura concubina di Shen Tu Nantian di fronte a lei.” In tal caso, dimentichiamoci del tuo fallimento. Le tue abilità sono limitate e Tian’er non ha bisogno del tuo aiuto. Nell’ultima prova del regno mistico, Tian’er ha ottenuto diversi Marchi dell’Empireo. Ne ha ricevuti tre durante la prima prova, ma alla fine ce ne volevano un po’ di più per aprire la camera dei tesori della Grande Imperatrice.”

“Ma stavolta Tian’er ha ricevuto cinque marchi. Sembra che i tesori della Grande Imperatrice apparterranno a Tian’er.”

La nonna mille mani stava parlando a voce alta, senza la minima discrezione. Molti Anziani delle varie fazioni la sentirono chiaramente. Avevano visto tutti la pergamena di giada della famiglia Shen Tu, così sapevano cosa significava ricevere un Marchio dell’Empireo.

Erano invidiosi di Shen Tu Nantian.

“Quella vecchia si sta facendo prendere la mano!” Disse con rabbia la matriarca Lin. Stava provando un po’ di rimpianto per non aver distrutto le sue arti marziali allora.

Adesso il clan Shen Tu se la stava cavando bene durante le prove, mentre loro erano in difficoltà. Questo riempiva di rabbia la matriarca.

Notando lo sguardo della matriarca Lin, la nonna mille mani sogghignò. Dopo la prova delle reliquie, odiava fino all’osso la famiglia Lin. Non vedeva l’ora di radere al suolo il loro clan e ucciderli tutti.

“Lin Fengxian, credi che la tua famiglia Lin potrà ricevere l’antica ricetta che può curare quella piccola strega? Ridicolo! Sarebbe già impressionante se due o tre dei vostri giovani tornassero vivi. La spedizione di oggi sarà l’inizio del declino della vostra famiglia Lin. Un giorno il mio clan vi cancellerà dalla faccia del monto Tian Yuan!”

Il tono della nonna mille mani era pieno di intento omicida, mentre lo sguardo della matriarca Lin divenne freddo. Era arrivato il momento di scontrarsi con il clan Shen Tu.

Non iniziò un inutile diverbio con la vecchia. Stava aspettando di accogliere i giovani della sua famiglia, così doveva essere pienamente concentrata, in modo da impedire al clan Shen Tu di attaccarli a sorpresa.

Tuttavia, dopo altri 7-8 minuti, le fluttuazioni spaziali del regno mistico si indebolirono. Era passato un po’ di tempo da quando i giovani eliminati erano stati spinti fuori dal regno mistico.

Questo diede da pensare alla matriarca Lin. Dato che non aveva visto Lin Yu o Yi Yun, significava che entrambi avevano superato la prova?

“Non c’è nessun altro. Forse Yi Yun non uscirà fuori. Che solo uno dei nostri giovani sia stato eliminato durante la prima prova?”

Solo Lin Ping era stato ucciso. Non c’erano gli altri nove.

La nonna mille mani sbuffò in risposta all’ingenuità dell’Anziano della famiglia Lin. Visto che l’eliminazione del regno mistico non era finita, prima o poi Yi Yun sarebbe uscito fuori.

Sapeva bene delle disposizioni di Shen Tu Nantian. Era impaziente di vedere Yi Yun morire in modo orribile.

Tuttavia, con il passare del tempo, le fluttuazioni spaziali dell’entrata si erano calmate gradualmente. Non spuntò fuori nessuno. L’espressione della nonna mille mani si irrigidì lentamente.

“Hanno davvero superato la prova!”

L’Anziano Tianzhu e la matriarca Lin si scambiarono un’occhiata. Erano pieni di gioia. Non c’era nulla da dire riguardo a Lin Yu perché era un giovane d’élite cresciuto dalla loro famiglia, così non era una sorpresa.

Ma Yi Yun proveniva dall’est arretrato e aveva trascorso molto tempo ed energia a dedicarsi ad un’attività secondaria, la divina tecnica della desolazione. In tali circostanze, era davvero riuscito a superare la prima prova?

Questi risultati e il suo talento erano semplicemente sbalorditivi.


“Smettetela di illudervi.” La voce acuta della nonna mille mani risuonò di nuovo: “Credete davvero che i nove che vi sono rimasti potranno superare le prove, specialmente un piccolo bastardo come Yi Yun? Ci sono molti modi per morire. Alcuni lasciano dei cadaveri, mentre altri non lasciano nemmeno polvere.”

“Ad esempio… dopo essere stati ridotti in polvere d’osso, non li vedreste nemmeno. Chi di voi potrà riconoscere quel piccolo bastardo in quella forma?”

Queste parole fecero preoccupare la matriarca Lin. Per i guerrieri sarebbe stato semplice distruggere il cadavere di una persona.

Inclinò lievemente la testa e guardò i giovani coltivatori che erano stati eliminati.

Queste persone avevano all’incirca sedici anni. La memoria della matriarca Lin era ottima, così poteva ricordare i pochi che erano entrati nel regno mistico con Yi Yun. Secondo le regole del regno mistico, una volta entrati, sarebbero stati raggruppati insieme a coltivatori della stessa età.

Queste persone dovevano sapere della situazione di Yi Yun.

Incluso il giovane grasso che aveva perso un braccio ed era stato chiamato “Guo’er” da quella donna. Ora si era svegliato dal suo coma. Aveva sentito il feroce diverbio tra la matriarca Lin e la nonna mille mani.

La nonna mille mani aveva menzionato Yi Yun all’ultimo. Per questo, il grassone si era reso conto che il motivo dietro il conflitto tra le due figure importanti del clan Shen Tu e della famiglia Lin aveva molto a che fare con Yi Yun, non solo per via delle loro ostilità precedenti.

Yi Yun…

Pensando a quel mostro, il tipo paffuto che era ancora tra le braccia della donna, fremette. Quel ragazzino era troppo strano. Era così strano da incutere paura. E ciò che lo faceva spaventare di più era che aveva davvero pensato di poterlo uccidere prima.

Fortunatamente non lo aveva attaccato, altrimenti sarebbe stato ucciso!

E quando sentì la nonna mille mani dire che Yi Yun era stato eliminato sicuramente per poi essere stato smembrato e ridotto in cenere, batté i suoi occhietti. La sua espressione era proprio strana.

Gli altri che erano stati nello stesso gruppo di Yi Yun ma erano stati eliminati mostrarono espressioni simili.

“Me l’hai ricordato.” La nonna mille mani notò lo sguardo della matriarca Lin e disse ai giovani eliminati: “So che Tian’er vi ha promesso una ricompensa. Tian’er non è ancora uscito. Lo aiuterò a distribuire le ricompense. Chi tra di voi ha contribuito ad uccidere quel piccolo bastardo di Yi Yun? Chiunque l’abbia colpito con un coltello o con una spada può ottenere una ricompensa. Finché è successo davvero, potrete ottenere qualcosa.”

La voce della nonna mille mani era roca, ma forte. Visto che ci aveva iniettato qi vitale, riecheggiò facilmente nelle orecchie della gente.

Voleva usare questo metodo insolente per umiliare Lin Fengxian e la famiglia Lin.

Tuttavia, ciò che sorprese la vecchia fu che nessuno dei giovani eliminati si fece avanti, invece la stavano guardando in modo strano.

“Oh? Cosa significa questo?”

La nonna mille mani lo trovò strano. Ebbe un brutto presentimento. Sembrava che non fosse andata come pensava…


“Questo… non abbiamo attaccato Yi Yun…” Il grassone fu il primo a parlare.

La nonna mille mani rimase scioccata e la sua inquietudine divenne più intensa.

Anche la matriarca Lin osservò il tipo paffuto.

Notando il suo sguardo, il grassone disse frettolosamente: “Non mi fraintenda nonna mille mani. Non ho mai avuto l’intenzione di attaccare il signorino Yi Yun, né volevo ricompense.”

Il grassone fu veloce a mettere in chiaro la situazione. Era già spaventato. Il suo braccio era stato strappato dall’antica bestia della desolazione terrificante, ma Yi Yun l’aveva sconfitta usando una sola freccia.

Anche se persone come Gongsun Hong credevano che Yi Yun fosse stato fortunato e che gli fosse solo capitato di colpire il punto debole della creatura, il grassone non ne era convinto. Yi Yun era troppo strano. Non voleva essere ricordato come una delle persone che voleva ucciderlo per ottenere delle ricompense una volta che Yi Yun fosse maturato.

Così sfruttò questa occasione per mettere in chiaro la sua posizione. Cambiò perfino il modo in cui si riferiva a lui, rendendolo ancora più evidente.

La matriarca Lin naturalmente notò la paura del grassone. Era curiosa e chiese: “Cos’è successo a Yi Yun?”

“Lui… uh… ha superato la prova alla perfezione… Non solo non è rimasto ferito, ha perfino ucciso l’antica bestia della desolazione guardiana. E per questo, il regno mistico lo ha ricompensato con marchi dell’Empireo…” Il grassone provò un po’ di impotenza. Lui ne era uscito senza un braccio, così naturalmente era a disagio mentre parlava dei risultati di Yi Yun.

“Yi Yun ha ricevuto marchi dell’Empireo?” Anche l’Anziano Tianzhu intervenì. In quanto Grande Anziano della famiglia Lin, non avrebbe prestato molta attenzione ad un genio che aveva ottenuto marchi dell’Empireo, ma sarebbe stato interessato da una persona che aveva ottenuto un risultato del genere e al tempo stesso avesse un talento eccezionale nella Divina Tecnica della Desolazione.

“Sì… e ne ha ricevuti un bel po’.” L’espressione del grassone era piena di amarezza.

“Quanti?” Chiese frettolosamente la matriarca Lin.

“Questo…” Il grassone si grattò la testa e disse con incertezza: “Circa… Uh… più di 30…”

“Q… quanti?!”

La matriarca Lin rimase completamente scioccata. Perfino l’Anziano Tianzhu era pietrificato dallo shock. Non potevano credere alle loro orecchie!




