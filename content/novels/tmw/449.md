---
weight: 449
title: Capitolo 449 - Torre dell’Avvento Divino
pubDate: 2024-05-29T01:46:59.537Z
tags:
    - tmw
---


“Più di trenta?!"

Gridò la nonna mille mani, quasi mordendosi la lingua.

La gente si scambiò delle occhiate, un po’ confusa. I Marchi dell’Empireo erano particolarmente preziosi. Sarebbe stato impressionante per una persona ottenerne anche solo due o tre.

Tra le diverse fazioni, anche i loro giovani avevano ottenuto dei Marchi dell’Empireo, ma ne avevano meno di una manciata. Eppure questo maledetto grassone aveva detto che Yi Yun ne aveva ricevuti più di trenta, credeva che fossero comuni come merce venduta per strada?!

Lo pensò specialmente chi era entrato nel regno mistico, ma era stato eliminato, fallendo alla prima fase. Come potevano accettare il fatto che Yi Yun aveva ottenuto Marchi dell’Empireo così facilmente, come se li avesse raccolti da terra?

“Grassottello bastardo, che assurdità stai dicendo?!”

“Maledetto grassone, stai ancora dormendo?!”

Molti membri della giovane generazione erano indignati mentre lo rimproveravano.

I rimproveri provenivano da ogni direzione. All’inizio il tipo paffuto fu un po’ colto di sorpresa sentendo com’era stato questionato da così tante persone, ma poi si arrabbiò. Non gli importava che lo definissero grassottello, ma odiava chi lo aveva chiamato “maledetto” o “bastardo”.

Così si arrabbiò e li insultò immediatamente: “Branco di spazzatura, credete che qualcosa sia impossibile per gli altri solo perché non ci riuscite voi? Yi Yun ha ottenuto più di trenta Marchi dell’Empireo, l’ho visto con i miei occhi!”

Il tipo paffuto era disposto a rispondere perché sapeva che chi era stato eliminato durante la prima fase era debole. Non temeva di offenderli visto che erano più o meno tutti allo stesso livello.

Chi era stato insultato dal tipo grasso che aveva perso il braccio reagì come un gatto a cui era stata calpestata la coda. Avevano giù subito un duro colpo dopo essere stati i primi ad essere eliminati, così erano davvero furiosi.

Proprio mentre stavano per litigare, una persona accanto al tipo paffuto, un altro membro d’élite di una grande fazione che era stato eliminato, si fece avanti.

“Una ragazza disse: “Erano 36. Li ho contati con molta attenzione. Non posso sbagliarmi”

Disse la ragazza per poi sospirare, come se stesse provando amarezza per il divario che c’era tra lei e Yi Yun.

Poi anche altri giovani lo confermarono. C’era un totale di otto talenti, tutti provenienti da clan e fazioni diversi. Ora, visto che tutti lo stavano confermando, non potevano essere ignorati. Inoltre sarebbe stato inutile per loro accordarsi e fare uno scherzo del genere.

Così Yi Yun aveva davvero ottenuto 36 Marchi dell’Empireo!

Rendendosi conto di questo, tutti rimasero storditi. Sembravano avessero visto un fantasma, specialmente la gente del clan Shen Tu. Le loro espressioni erano le più accigliate.

Com’è possibile?

La nonna mille mani sembrava sconvolta. I suoi capelli bianchi radi si rizzarono e il suo corpo magro e rigido sembrava una vecchia lapide.

All’inizio era stata soddisfatta quando aveva scoperto che Shen Tu Nantian aveva ottenuto cinque Marchi dell’Empireo e si era rallegrata all’idea di poter vedere le condizioni terribili del cadavere di Yi Yun. Tuttavia, in un batter d’occhio, aveva subìto un duro colpo. Era stata umiliata terribilmente. Yi Yun non era morto e i suoi risultati avevano superato tutti gli altri. Ciò che all’inizio non era un cattivo risultato per Shen Tu Nantian non poteva competere con quello di Yi Yun!

Si riempì di rabbia mentre stringeva i denti gialli: “Impossibile! Dev’esserci un motivo! Questo ragazzino non può avere un talento del genere. Deve avere usato una scorciatoia!”

La nonna mille mani ne era certa. Perfino la gente della famiglia Lin era rimasta stupita, figuriamoci il clan Shen Tu.

Shen Tu Nantian rappresentava il classico genio di massimo livello del mondo Tian Yuan, così, se il talento di Yi Yun fosse stato simile al suo, potevano rimanere scioccati, ma avrebbero potuto accettarlo. Tuttavia, sembrava impossibile che ci fosse un divario così enorme tra lui e Yi Yun…

“Giovane. Dimmi. Come ha fatto Yi Yun a superare la prima prova?” Era stato il Grande Anziano Shen Tu Jue a parlare. Sembrava uno scheletro avvolto da uno strato di pelle e la sua espressione era cupa. Nessuno poteva capire cosa stava pensando.

Le parole di Shen Tu Jue contenevano la sua volontà e sembravano emanare un qualche potere magico. Spinsero il giovane che aveva sentito la sua voce a rispondergli ubbidientemente: “È successo questo signore. Per la prima prova dovevamo superare un ponte protetto da un’antica bestia della desolazione. Gli altri hanno solo schivato gli attacchi, ma Yi Yun ha trovato il punto debole della creatura e l’ha uccisa in un solo colpo…”

“Ha trovato il suo punto debole?” La gente ne fu sbalordita. “Yi Yun da solo ha trovato il punto debole?”

Era stato l’Anziano della corte interna della setta del Fuoco Li a parlare. Fissò il giovane sentendosi a disagio. Sapeva che il numero uno degli ultimi tre anni nella sua setta, Gongsun Hong, era nello stesso gruppo di Yi Yun. La sua prova sarebbe stata ad un livello di difficoltà simile.

Tuttavia Yi Yun era riuscito a trovare il suo punto debole, mentre Gongsun Hong no?

“Sì, il signorino Hong ha detto che Yi Yun è stato fortunato. È stato un colpo di fortuna.” Disse con sincerità il giovane.

Per un colpo di fortuna?

Dato che non l’avevano visto con i loro occhi, era difficile stabilirlo con certezza. Tuttavia era vero che Yi Yun fosse straordinario. Dopotutto questo regno mistico era stato creato dalla Grande Imperatrice, così non poteva avere un difetto così grande.

“Allora è così.” L’espressione della nonna mille mani diventò sinistra mentre parlava con odio: “Gli occhi di quel piccolo bastardo possono vedere l’energia. Deve averli usati per scoprire il punto debole dell’antica bestia della desolazione!”

Non molti dei presenti sapevano che Yi Yun avesse occhi che potevano osservare l’energia. Così, sentendo queste parole, la gente rimase sbalordita.

“Questo piccolo bastardo è bravo soprattutto ad essere furtivo. E pensare che è riuscito a trovare una scorciatoia. Ma finirà lì. Non potrà trovare altre scorciatoie da sfruttare nel regno mistico della Grande Imperatrice.”

…

Dopo che ch aveva fallito fu trasportato fuori dal regno mistico della Grande Imperatrice, un enorme pilastro di luce cadde dal cielo sconfinato di fronte a Yi Yun, Gongsun Hong e gli altri.

Questo pilastro di luce sembrava una spada divina. Aveva diviso la pianura bianca sconfinata in due!

La gente si allarmò. Videro le pianure sconfinate separarsi lentamente come delle grandi tende di un sipario. E dietro di esse c’era un mondo completamente diverso.

Vedendo questo mondo, Yi Yun, Gongsun Hong, Lin Xiaodie e Lin Yu… tutti i giovani d’élite rimasero sbalorditi.

Questo mondo assomigliava a delle rovine, era immenso ed era costellato da innumerevoli macerie. C’erano resti di edifici, ossa di bestie della desolazione. C’erano anche frammenti di armi magiche e armature.

Tutte le macerie erano state spazzate via da una forza sconosciuta, radunandosi in una tempesta terrificante. E al centro della tempesta di detriti, si poteva scorgere una torre nera che svettava nel cielo. Era molto lontana da dov’erano Yi Yun e gli altri.

Questa torre alta sembrava un pilastro che sorreggeva il cielo. Era vasta, antica ed emanava un’aura infinitamente potente.

E il posto dov’erano Yi Yun e gli altri era a migliaia di metri in alto nel cielo. Erano in una fessura che sembrava una piccola finestra a mezz’aria. Attraverso questa piccola finestra, potevano vedere il mondo vasto e misterioso.

E ciò che faceva palpitare i loro cuori erano i dodici ponti ampi circa trenta centimetri proprio di fronte alla piccola finestra. Si estendevano nel cielo a vista d’occhio, scomparendo dentro la tempesta dei detriti.

Questi ponti non avevano sostegni. Parevano arcobaleni che si estendevano per il cielo! In lontananza, dove c’era la feroce tempesta, stavano tremando come se si stessero per rompere da un momento all’altro.

Vedendo questa scena, la gente rimase sbalordita. L’impatto visuale di questa scena era troppo grande.

Gongsun Hong mostrò un’espressione solenne mentre diceva: “Immagino che conducano alla torre lontana.”

Le sue parole fecero scambiare delle occhiate alla gente. I ponti erano troppo stretti. Ed erano sospesi in mezzo a quella strana tempesta. Non potevano essere osservati con chiarezza, né potevano esaminarli con la loro percezione.

Per quanto riguardava la torre alta all’orizzonte, era troppo lontana. Così questi ponti probabilmente erano più lunghi di quanto si immaginavano.

In quel momento, la voce fredda del regno mistico della Grande Imperatrice risuonò nelle orecchie del gruppo: “Salite sui ponti per raggiungere la Torre dell’Avvento Divino e iniziate la prova del secondo livello!”

“Torre dell’Avvento Divino? È il nome di quella torre nera?”

Gongsun Hong strizzò gli occhi e guardò la torre nera all’orizzonte.

Avvento Divino! Una torre in cui sarebbero apparsi degli dei!

Cosa nascondeva per avere un nome del genere?

Anche se la seconda prova non consisteva nell’attraversare questi ponti, probabilmente non sarebbe stata un’impresa facile vista la terrificante tempesta in lontananza.

Se fossero caduti, probabilmente sarebbero andati incontro ad una fine terribile.

Per quanto riguardava usare oggetti magici o la forza per volare, sembrava impossibile. Tutti i membri d’élite presenti potevano sentire un potente campo di forza in questo mondo misterioso. Era una forza che distorceva perfino lo spazio!


