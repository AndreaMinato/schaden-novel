---
weight: 45
title: Capitolo 45 – Nascita della Nuvola Viola
pubDate: 2023-06-21T14:09:48.025Z
tags:
    - tmw
---


Mentre c'erano molte bestie selvatiche e della desolazione, la Landa Selvaggia delle Nuvole era scarsamente popolata, risultando in poche piccole tribù.

In situazioni del genere, ci sarebbe voluta molta manodopera e risorse per radunarle tutte.

Anche se il regno aveva una storia lunga, il numero di selezioni che avevano tenuto in questi vasti territori poteva essere contato con una sola mano.

Non c'era bisogno di dire che nascere nelle vaste lande selvagge era tragico. Non solo mancavano risorse, ma perfino un prodigio sarebbe passato inosservato. Così era impossibile fare strada nella vita.

Il Regno Divino Tai Ah lo sapeva, ma era un problema irrisolvibile. A parte nella Landa Selvaggia della Nuvola, si sarebbe potuto perdere perfino alcuni prodigi dei 108 stati!

Chissà quanti talenti erano morti invano nel corso degli anni. Erano periti per la fame, le malattie, cadendo mentre raccoglievano erbe o divorati dalle bestie.

Chi sarebbe potuto diventare un grande guerriero era finito con il morire come un mendicante. Anche dopo la morte, non avevano ricevuto una degna sepoltura ed erano stati buttati in una buca. A volte potevano piantare un palo di legno per usarlo come lapide, com'era successo con Yi Yun. Sarebbero marcite e crollate dopo pochi anni. Una volta che anche i loro cari fossero morti, la loro presenza nel mondo sarebbe stata cancellata.

Nascere povero e morire senza lasciare segni; questo era il fato della gente nelle lande selvagge. Lian Chengyu lo capiva profondamente e questo aveva distorto la sua visione della vita.

Il vecchio grasso disse: "Il nostro viaggio ha sia qualcosa che niente a che fare con la selezione del Regno Divino Tai Ah. Descrivendolo più concretamente, probabilmente il motivo per cui siamo qui coincide con quella dell'improvvisa selezione dei guerrieri."

"Oh?" Questo destò l'interesse della giovane. Le sue palpebre sottili fremettero gentilmente mentre le sue lunghe ciglia furono illuminate dalla debole luce del sole.

"Cinque mesi fa è accaduto un qualche strano fenomeno nella Landa Selvaggia delle Nuvole. Il cielo era sereno, ma in un paio di secondi l'intera volta celeste della Landa Selvaggia delle Nuvole, una regione di centomila miglia, si è coperta di nuvole!"

"E stranamente erano nuvole viola!"

"Hanno coperto l'intera Landa Selvaggia delle Nuvole. È un fenomeno semplicemente incredibile. Perfino gli astronomi del Regno Divino Tai Ah l'hanno definito un fenomeno astronomico quella notte e l'hanno chiamato Nascita delle Nuvola Viola!"

"Questo fenomeno è riapparso di nuovo due mesi fa. È stato ancora più spettacolare, ha coperto i corpi celesti e ha mascherato il mondo!"

"Questa Nascita delle Nuvola Viola ha allarmato il Regno Divino Tai Ah; ma la gente comune della Landa Selvaggia non ha notato nulla. Visto che il fenomeno è apparso di notte, sarebbe difficile per loro distinguerne il colore con una vista normale. Non sapevano nemmeno che le nuvole avevano coperto tutto il loro territorio, né che la nascita delle Nuvola Viola ha causato disordini di qi vitale ai confini della Landa Selvaggia delle Nuvole."

"In quel momento, perfino nelle parti più profonde della Landa Selvaggia delle Nuvole, bestie della desolazione dormienti da centinaia di migliaia di anni si sono destate di colpo!"

"Ci sono poche spiegazioni che possano giustificare un fenomeno del genere."

"Primo, potrebbe essere nato un qualche tipo di tesoro. Tuttavia il Regno Divino Tai Ah ha usato la bussola dei tesori cinque mesi fa per le loro ricerche nella Landa Selvaggia delle Nuvole. Anche se la bussola non potrebbe trovare il luogo esatto dov'è nato, potrebbero confermarne l'esistenza nella regione."

"Tuttavia la bussola dei tesori non ha mostrato nessuna reazione. Questo significa che o non ci sono tesori o che il tesoro è così misterioso che non è riuscito ad individuarlo. Se fosse il secondo caso, sarebbe difficile da immaginare! Un tesoro del genere potrebbe causare un massacro per tutte le terre!"

"La seconda eventualità è che un esperto eremita della razza umana sia avanzato di livello. O forse è stata un'antica bestia della desolazione ha causare quel trambusto. Tuttavia una possibilità del genere è estremamente improbabile; anche se la Landa Selvaggia delle Nuvole è ampia, sarebbe una briciola in confronto al resto del mondo. Non c'è niente di speciale qui, così un signore eremita o un'antica bestia della desolazione probabilmente non sceglierebbe questo posto."

"Per quanto riguarda la terza possibilità, le probabilità che accada sono ancora di meno. Sono praticamente leggende, è inutile parlarne. Ti ho portato qui nella Landa Selvaggia delle Nuvole in parte per via di quel fenomeno, chissà se ci saranno tesori che potranno unire i tuoi meridiani Yin!"

"Maestro..." La ragazza sospirò lievemente. Anche se ne era toccata, non poteva sopportare di vedere questo anziano precipitarsi a cercare ovunque, spinto dalla più piccola possibilità di curare la sua malattia terminale.

Ma sapeva che la sua malattia terminale era una maledizione, anche se si narrava di un'antica imperatrice che era riuscita ad unire i suoi meridiani con il suo potere, dopotutto era una diceria.

Voci del genere dimostravano la difficoltà del collegare i meridiani di questa malattia terminale!

L'anziano grasso sapeva cosa stava pensando Lin Xintong e sorrise: "Va bene, è comunque un bene venire qui per un fenomeno del genere e per arricchire la tua esperienza, anche se non ne traessimo risultati. Questo fenomeno ha allarmato la famiglia reale Tai Ah. A parte il Regno Divino Tai Ah, perfino dei paesi vicini si sono intrufolati nella Landa Selvaggia delle Nuvole ad indagare!"

"Negli ultimi mesi, il Regno Divino Tai Ah ha mandato le truppe del Drago Brillante a cercare la causa del fenomeno. Vorrebbe proprio che fosse la manifestazione di qualche tesoro. Dato che le Truppe del Drago Brillante sono nella Landa Selvaggia delle Nuvole, tanto vale tenere una selezione dei guerrieri."

Dopo il monologo del vecchio paffuto, la ragazza capì. Non era sorprendente il fatto che le truppe del Drago Brillante avessero creato una mappa dettagliata che includeva perfino le piccole tribù composte da un migliaio di famiglie.

"Va bene, andiamo. Dopo aver superato quella montagna, passeremo oltre il clan tribale Lian, poi ci fermeremo al clan tribale Tao. Quella è una grossa tribù di oltre centomila famiglie. Possiamo riposare lì."

Appena l'anziano finì di parlare, sussultò ed emise un lieve "eh".

"Maestro, cosa succede?"

"C'è qualcuno lì nella cascata avanti. Sembra che stia annegando. Andiamo a dare un'occhiata!" Disse mentre iniziava a muoversi tra la densa foresta. Anche se sembrava lento, ogni passo copriva una grande distanza, come se il terreno sotto i suoi piedi si stesse contraendo.

Lin Xintong lo seguì. Erano persone ai gradi alti della gerarchia e non avrebbero interferito con le sofferenze dei milioni di persone in questo mondo. Ma se avessero incontrato qualcuno che aveva bisogno, avrebbero interferito salvando la loro vita.

.....

Yi Yun non sapeva per quanto tempo era rimasto immerso nel bacino. Dalla notte precedente, dopo aver assorbito tutta l'energia delle ossa della desolazione in una sola volta, Yi Yun era saltato nell'acqua, entrato in uno stato di trance. Fino ad ora non si era ancora svegliato pienamente; sembrava che fosse ancora in un sogno.

L'energia delle ossa della desolazione erano state già digerite completamente dal suo corpo, senza lasciare nemmeno una goccia.

Era di nuovo affamato.

Stordito, Yi Yun sentì una mano morbida afferrarlo per il colletto e sollevarlo...

Il corpo di Yi Yun era leggero; si sentì posare su dell'erba morbida e le mani iniziarono a premere sul suo petto.

"Puah!"

Yi Yun sputò una boccata d'acqua sporca. Era mischiata alle impurità derivate dalla sua coltivazione.

"Eh?"

La ragazza che aveva salvato Yi Yun non rivelò un'espressione disgustata, ma sorpresa. In quanto Divina Maestra della Desolazione, aveva capito immediatamente cosa significava sputare acqua del genere.

Dopo che Yi Yun si svegliò e recuperò la vista, ebbe difficoltà a tenere gli occhi aperti sotto la luce brillante del sole.

Note dell'autore: alcuni dicono che ci sono delle incongruenze nella storia, per esempio: perché la gente nelle vaste lande selvagge non mangiano vegetali o pesci? Per favore non pensatela dal punto di vista della terra moderna. Nei tempi antichi, molti mangiavano argilla Guanyin e scambiavano i propri bambini per del cibo. Perfino nella Cina degli anni 1950-1960 c'è stato un periodo di carestia di tre anni. Sono morte molte persone allora e anche allora ci si potrebbe chiedere, perché non hanno mangiato pesci o scavato per trovare dei vermi? Perché la gente non mangia le locuste quando c'è un'invasione di locuste?? Le persone dei tempi antichi erano stupide e non sapevano come mangiarle?

La gente dei tempi antichi non era stupida. Se erano disposti a scambiare i propri figli per del cibo, cos'altro potevano non mangiare? La famiglia di Cocooned ("Cocooned" è lo pseudonimo dell'autore) era vicina al mare e alle montagne. Ci sono molti più pesci nei mari che nei laghi. C'erano anche funghi e conigli, eppure abbiamo comunque patito la fame. La madre di Cocooned ha sperimentato la carestia.
Da ciò che raccontava, durante quel periodo non cresceva nemmeno l'erba sulle montagne. Perché? Primo, il clima era secco, e secondo, tutte le radici erano state sradicate e mangiate.
Era estremamente difficile cacciare conigli. Per quanto riguarda i pesci, per pescare nell'oceano ci volevano una barca e delle reti. La gente comune non le aveva e, anche nei mari bassi o nei laghi, se non cresci appositamente del pesce, ne troverai poco. Dato che già ce n'era poco, dopo la pesca intensiva, è diventato ancora meno. Questo aumentò moltissimo il costo del materiale per pescare.
Così, una persona in queste condizioni, se pescasse, il pesciolino che potrebbe prendere potrebbe non valere l'energia che ha speso per catturarlo. Figuriamoci prendere degli insetti, che consumerebbe energia ancora più velocemente e sarebbe praticamente un suicidio.

In questo libro, l'ambiente delle vaste terre selvagge è ancora più spoglio di molti posti sulla terra. Cocooned ha descritto come la terra era piena di pietre di ferro nero, che rende estremamente difficile coltivare. E le capacità di produzione di cibo dell'antica Cina erano patetiche.
Non esistevano cose come chicchi geneticamente modificati o mietitrici. Per quanto riguarda altri dettagli, Cocooned pensa che spiegarli uno per uno appesantirebbe la storia con troppi dettagli; un piccolo lago con così pochi pesci che ti farebbe perdere più energia provare a catturarli piuttosto che non fare niente, le rane non velenose sarebbero state mangiate tutte.
Quando c'è una carestia, i vermi e gli insetti non sono sufficienti. Usare un lago o uno stagno di rane per sfamare un clan tribale di migliaia di famiglie è impossibile. Cocooned ha cercato di non dilungarsi in dettagli, ma questo ha causato delle controversie. Così ho deciso di spiegarlo in un paragrafo dettagliato.

Inoltre alcuni hanno chiesto perché Yi Yun non ha provato a cacciare. Questo è stato già spiegato, solo allo stadio del Sangue Viola una persona può cacciare le bestie feroci. Alcuni potrebbero chiedere, cosa mangiano le bestie feroci? Anche se Cocooned pensa che i libri Xuanhuan (genere fantastico con elementi di mitologia cinese) non debbano spiegare ogni incognita, ha pianificato un intero setting per questo mondo e ha cercato di costruirlo senza creare incongruenze. Mentre la storia progredirà, verrà spiegato gradualmente.

Grazie per l'input di tutti quanti. E accetterei anche qualsiasi critica costruttiva.

Dopo averlo spiegato in mille caratteri, sono anche ubriaco. Non andrò così nel dettaglio in futuro. Spero sinceramente che la gente penserà di più e dubiterà di meno. Non è perché ci sono delle incongruenze, ma perché Cocooned non voleva scendere troppo nei dettagli. E alcuni possono essersi persi delle parti già scritte. Grazie a tutti.



