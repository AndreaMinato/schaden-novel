---
weight: 455
title: Capitolo 455 - I nemici si incontrano
pubDate: 2024-05-29T07:46:59.538Z
tags:
    - tmw
---


Mentre i partecipanti si avvicinavano alla torre dell’Avvento Divino, potevano sentire chiaramente l’aura potente che emanava.

Quando la raggiunsero, la tempesta terrificante si indebolì fino a scomparire.

Una volta arrivati di fronte alla torre, i partecipanti alzarono gli occhi. La cima della torre assomigliava ad una puntina affilata che svettava nel cielo nero.

Vedendo questa scena, si sentirono sotto una pressione inspiegabile. Era come se la torre dell’Avvento Divino emanasse un’aura demoniaca che li rendeva tesi.

“Che sorta di persona era l’antica Grande Imperatrice…?”

Yi Yun strizzò gli occhi. Mentre esplorava il regno mistico, aveva compreso meglio quanto era spaventosa l’antica Grande Imperatrice.

Un regno mistico così vasto superava già di molto il livello di persone come il patriarca Shen Tu.

Il patriarca Shen Tu e i Grandi Anziani della famiglia Lin non erano nulla in confronto alla Grande Imperatrice.

E una figura del genere aveva lasciato pochissimi segni nella storia. La gente sapeva solo che aveva meridiani Yin interrotti fin dalla nascita e che era diventata una Grande Imperatrice impareggiabile dopo averli ricollegati con la sua forza indescrivibile.

Nessuno sapeva nulla di lei, cos’aveva fatto o se fosse malvagia o no. La gente non sapeva nemmeno dove fosse la sua tomba. Era stata assassinata o aveva superato i confini di questo mondo ed era ascesa?

L’antica Grande Imperatrice era una figura avvolta dal mistero.

Forse avrebbero potuto capire qualcosa dei suoi segreti nella torre dell’Avvento Divino?

Pensando a questo, Yi Yun scese dal lungo ponte e arrivò in una piccola piazza di fronte alla torre.

La piazza era fatta di pietra nera. Quando la calpestò, Yi Yun sentì il sangue ribollire lievemente.

Guardò istintivamente Lin Fengyue e Lin Xiaodie. Notò che stavano mostrando espressioni lievemente sorprese. Chiaramente stavano provando la stessa sensazione.

Yi Yun guardò il terreno. La pietra nera era un materiale che non riconosceva. Probabilmente anche dopo molto tempo, non sarebbe rimasto un solo segno sulla superficie nonostante il passare del tempo.

Le piastrelle del pavimento erano nere come l’inchiostro. Al centro c’erano dei misteriosi motivi rossi che assomigliavano a sangue.

Forse era perfino il sangue di un certo tipo di creatura.

Yi Yun pensava che il suo sangue che ribolliva molto probabilmente fosse dovuto alla pietra. Quei misteriosi motivi erano entrati in risonanza con il sangue nel suo corpo.

“Sta arrivando qualcuno.”

Disse all’improvviso Lin Fengyue. Yi Yun sussultò perché in quel momento anche lui sentì un’aura potente avvicinarsi.

Alzò gli occhi e vide circa una decina di persone uscire dalla tempesta.

Erano chiaramente più grandi, avevano dai 27 ai 30 anni.

E di fronte a loro c’era una persona molto familiare per Yi Yun, Shen Tu Nantian.

Yi Yun volse gli occhi verso di lui e Shen Tu Nantian lo guardò a sua volta. Quando lo vide, prima rimase sorpreso, poi rivelò uno sguardo pieno di intento omicida.

“Sei ancora vivo?!”


Il tono di Shen Tu Nantian era freddo. Spostò gli occhi dietro di lui. Dietro di lui c’era il giovane che proveniva dalla famiglia Shen Tu e mostrò un’espressione terribile.

Shen Tu Nantian gli aveva affidato il compito di uccidere Yi Yun. Ma ora Yi Yun era apparso di fronte alla torre dell’Avvento Divino completamente sano e salvo.

“Spazzatura!”

Shen Tu Nantian sibilò. Il discepolo del clan Shen Tu si riempì di amarezza. Sentiva di non poter competere affatto con Yi Yun.

Poté solo trasmettere la sua voce: “Signorino, siamo stati ingannati da questo ragazzino. La sua forza è davvero spaventosa. Ha fatto finta di essere debole. Allora…”

Il giovane Shen Tu descrivette cos’era successo e ingigantì certi punti. Enfatizzò anche come l’antica bestia della desolazione che aveva quasi ucciso Gongsun Hong era stata eliminata da Yi Yun con una freccia.

Tuttavia, dopo la sua spiegazione, Shen Tu Nantian si limitò a sogghignare: “Ho detto che sei spazzatura, eppure non ci credi. Anche quel Gongsun Hong è un ritardato!”

“Ah?”

Il giovane Shen Tu rimase sbalordito. Non capì il significato dietro le parole di Shen Tu Nantian.

In quel momento Shen Tu Nantian ignorò il giovane. Poi guardò Yi Yun e disse con tono sinistro: “Hai ottenuto 37 Marchi dell’Empireo?”

Le sue parole attirarono l’attenzione di tutti quanti. In quel momento avevano appena superato la prima prova. Naturalmente sapevano quanto valevano i Marchi dell’Empireo e anche quanto fosse folle ottenerne 37.

“Cosa?”

Tutti rimasero sbalorditi e guardarono Yi Yun allarmati. Aveva ottenuto 37 Marchi dell’Empireo? Era davvero possibile?

“Hai usato i tuoi occhi d’energia per trovare il punto debole dell’antica bestia della desolazione e l’hai uccisa in un colpo solo! Può sembrare semplice, ma l’angolazione e la forza dell’attacco sono stati tutti precisi. Non è stato per via della tua forza. È solo che la tua abilità era compatibile con la prima prova.”

“Eppure alcuni idioti hanno pensato che imitandoti sarebbero riusciti ad attaccare anche loro il punto debole dell’antica bestia della desolazione. Alla fine ne hanno pagato le conseguenze e sono stati maledettamente fortunati a sopravvivere.”

Shen Tu Nantian poi si girò per guardare verso uno spazio vuoto. Disse sogghignando: “Gongsun Hong, smettila di nasconderti. Esci fuori!”

Al suo livello, come poteva la tecnica illusoria di Gongsun Hong funzionare su di lui?

Lo spazio si mosse. Sentendo le parole di Shen Tu Nantian, Gongsun Hong si agitò. Era estremamente imbarazzato.

Nonostante la sua identità, era stato definito uno sciocco in pubblico, eppure non aveva modo di ribattere.

Occhi d’energia? Cos’erano?

Gongsun Hong non sapeva nulla della visuale d’energia di Yi Yun, ma Shen Tu Nantian se lo ricordava bene. Era stato sconfitto per via di questa abilità. Così, quando il giovane Shen Tu aveva descritto come Yi Yun aveva superato la prova, Shen Tu Nantian aveva subito pensato agli occhi speciali di Yi Yun.

“Credi di poter dipendere dai tuoi occhi d’energia per superare le prove dopo? È un bene che tu sia stato abbastanza fortunato da superare la prima prova. In questo modo potrò ucciderti con le mie mani!”

Disse con tono sinistro Shen Tu Nantian. Yi Yun si accigliò lievemente. Naturalmente si sarebbe sentito a disagio con un lupo a fissarlo da dietro.

Per quanto riguardava la prima prova, Shen Tu Nantian aveva ragione. In confronto a Gongsun Hong, Shen Tu Nantian era un nemico che lo conosceva molto bene. Ma il problema principale era che il livello di Shen Tu Nantian era troppo elevato. Yi Yun non poteva competere assolutamente con lui.

Il divario tra di loro era estremamente vasto. Così Yi Yun non poteva che rimanere in allerta. Se Shen Tu Nantian avesse colto l’opportunità, sarebbe stato spacciato.

In quel momento Yi Yun sussultò. Si girò e guardò vicino. Vide una ragazza vestita di bianco entrare lentamente nella piazza uscendo dalla tempesta.

La tempesta che poteva distruggere le rocce soffiò gentilmente sul suo abito e sui suoi capelli. I suoi movimenti erano fluidi, rilassati e composti.

Quando la ragazza atterrò sulla piazza di pietra nera, i suoi piedi rimasero intoccati dalla polvere.

Lin Xintong!

Yi Yun sorrise. Aveva sentito un’inspiegabile sensazione di pace nel rivederla in questa situazione.


