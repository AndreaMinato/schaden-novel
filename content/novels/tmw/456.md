---
weight: 456
title: Capitolo 456 - Giovane Bruno
pubDate: 2024-05-29T08:46:59.538Z
tags:
    - tmw
---


Anche dopo aver sperimentato la prima prova del regno mistico della Grande Imperatrice e aver superato il lungo ponte e la tempesta feroce, l’abito di Lin Xintong era ancora bianco come la neve. Sembrava composta e calma.

E non molto lontano da Lin Xintong c’era un altro giovane. Non era molto alto. Visto che Lin Xintong era piuttosto alta tra le donne, significava che il giovane era un po’ più basso di lei.

Indossava un semplice abito grigio. La sua pelle era scura e i suoi capelli erano scompigliati. Pareva un umile contadino.

Dopo essere entrato in piazza, il giovane bruno sorrise con fare amichevole.

“Oh? Ci sono solo due persone?”

Vedendo che non c’era nessuno dietro Lin Xintong e il giovane bruno, la gente rimase sorpresa. Secondo le loro esperienze, ogni gruppo avrebbe avuto 10-20 coltivatori. Dopo che un po’ di persone erano state eliminate, ne sarebbero rimaste almeno la metà, ma ora c’erano solo due persone nel gruppo di Lin Xintong?

“Eheh, abbiamo incontrato un gruppo di antiche bestie della desolazione impazzite, così è stato piuttosto tragico. Sono riuscito a cavarmela a stento.”

Il giovane bruno poteva capire cosa stavano pensando tutti e si spiegò grattandosi la testa.

Quando la gente lo sentì, provò orrore. Avevano incontrato un gruppo di antiche bestie della desolazione impazzite?

Le prove del regno mistico della Grande Imperatrice adeguavano la loro difficoltà all’età dei coltivatori. Le bestie della desolazione che aveva incontrato Lin Xintong dovevano essere ancora più spaventose della creatura a tre occhi. Chissà cos’era andato incontro quel gruppo.

Tuttavia Lin Xintong e il giovane bruno avevano superato sani e salvi la calamità.

Era comprensibile che Lin Xintong ci fosse riuscita visto il suo grandissimo talento. Non era una sorpresa che superasse la prova, ma il giovane bruno?

La gente iniziò a concentrarsi su di lui. Il suo abito grigio era sporco e lacerato in certe parti, sembrava che fosse stato squarciato dalle bestie della desolazione. Sulla sua faccia e sulle sue braccia c’erano delle ferite. I suoi capelli erano scompigliati come il nido abbandonato di un uccello. Le sue condizioni miserabili erano in netto contrasto con l’abito bianco come la neve di Lin Xintong.

“Questo tipo deve aver superato a stento il ponte.”

“Dev’essere stato fortunato…”

Sussurrarono di nascosto alcuni.

Trovavano difficile da credere che una persona dall’aspetto così ordinario, inconspicua tra la folla, fosse più forte di loro.

La gente non voleva concentrarsi troppo sul giovane, così si rivolse verso Lin Xintong.

In quanto giovane con meridiani Yin naturali, Lin Xintong non aveva ricevuto molta attenzione nel mondo Tian Yuan. Nonostante il suo grande talento, sarebbe vissuta solo per 500 anni. Era destinata a non avere un grande impatto nel futuro.

C’erano alcuni grandi clan che avevano cercato di allearsi con la famiglia Lin proponendo un matrimonio con Lin Xintong. Volevano solo usarla come compagna per la coltivazione in coppia per il loro talento più grande.

Sarebbe stata una buona opportunità per un coltivatore ottenere la verginità di una ragazza con i meridiani Yin naturali, anche se il suo livello di coltivazione non era molto alto. Ai loro occhi, era il suo più grande valore.

Tuttavia l’affetto che la matriarca provava per Lin Xintong aveva impedito loro di attuare i loro piani.

Quando l’alleanza tra il clan Shen Tu e la famiglia Lin era fallita, causando un enorme trambusto, Lin Xintong aveva iniziato a ricevere sempre più attenzione dalle grandi fazioni.

Vista la comparsa del regno mistico della Grande Imperatrice, non era impossibile che Lin Xintong ricollegasse i suoi meridiani naturalmente sconnessi.

Anche se era improbabile, una volta che Lin Xintong fosse guarita, sarebbe diventata una persona molto importante. Forse avrebbe sconvolto l’equilibrio dell’intero mondo Tian Yuan.

Questa era un’ottima opportunità per la famiglia Lin e, allo stesso tempo, forse avrebbe causato un disastro per loro.

Avrebbero avuto bisogno di una quantità di fato significativa per fare nascere una Grande Imperatrice impareggiabile. Anche se Lin Xintong avesse ricollegato i suoi meridiani naturalmente sconnessi, era difficile determinare se la sua famiglia avesse un’eredità sufficiente a permetterle di maturare!

Se la famiglia Lin non avesse avuto un fato del genere, forse sarebbe stata distrutta a causa di Lin Xintong, come gli elefanti che finivano uccisi a causa delle loro splendide zanne.

Il periodo di tempo prima che Lin Xintong maturasse pienamente sarebbe stato il più pericoloso per la famiglia Lin. Avrebbe necessitato di un forte alleato su cui contare.

Così molte fazioni ne erano state tentate. Se avessero potuto rimpiazzare il clan Shen Tu e allearsi con la famiglia Lin, avrebbero ottenuto diversi benefici.

“Yi Yun, sei arrivato anche tu.”

Mentre tutti i giovani erano concentrati su Lin Xintong, lei guardò Yi Yun che era in un angolo della piazza. Il suo lieve sorriso sembrava mostrare quanto fosse contenta per Yi Yun.

La sorridente Lin Xintong sembrava un fiore che sbocciava in mezzo al sole.

La sua personalità era naturalmente indifferente. Raramente parlava o sorrideva. Molti provarono gelosia per l’atteggiamento che riservava a Yi Yun.

Per loro, Yi Yun era stato troppo fortunato. Aveva ottenuto 37 Marchi dell’Empireo e aveva anche ricevuto il favore di Lin Xintong.

Perché questo bifolco dell’est arretrato era così fortunato?!

Vedendo l'interazione tra Lin Xintong e Yi Yun, Shen Tu Nantian strizzò gli occhi. Provò rabbia e quasi gli esplosero i polmoni e il cuore.

Non poteva attaccare Yi Yun per via delle regole del regno mistico della Grande Imperatrice.

In quel momento stava odiando moltissimo questa regola. Se avesse potuto usare liberamente i suoi poteri, avrebbe potuto uccidere brutalmente Yi Yun e poi stuprare Lin Xintong.

La rabbia dovuta alla prova della reliquia gli aveva causato un’ossessione. Non avrebbe potuto sfogare la rabbia se non avesse ucciso Yi Yun e stuprato Lin Xintong.

Facendo un respiro profondo, Shen Tu Nantian cercò di non pensare più all’esperienza traumatica del passato. Nascose il suo desiderio di Lin Xintong e il suo odio per Yi Yun e finse di non conoscerli. Invece diresse l’attenzione sul giovane bruno.

“Chi sei? Da quale fazione provieni?”

C’erano quasi trenta persone radunate nella piazza. Provenivano da tutte le fazioni che erano venute nel regno mistico della Grande Imperatrice.

Shen Tu Nantian era curioso riguardo all’identità del giovane bruno. Aveva notato le reazioni confuse degli altri talenti. Erano rimasti sorpresi di vedere il giovane bruno, chiaramente non lo conoscevano.

Così non apparteneva a nessuna fazione.

Era una situazione estremamente strana.

“Eheh.”

Il giovane bruno si limitò a sorridere. Ignorò Shen Tu Nantian come se non l’avesse sentito.

Questo fece incupire Shen Tu Nantian. Questo ragazzino lo aveva ignorato.

“Sei sordo?”

Da quando aveva subìto un duro colpo alla prova delle reliquie della famiglia Lin, Shen Tu Nantian era diventato molto suscettibile. Era facilmente irritabile. Nella sua residenza, aveva punito ripetutamente i suoi servi per dei piccoli errori.

Adesso il giovane bruno lo aveva provocato.

Tuttavia lui ignorò completamente Shen Tu Nantian. Mostrava un sorriso sciocco, rivelando i suoi denti bianchi come perle. Dava l’impressione di una persona stupida in delirio.

Ma come poteva una persona vaneggiante raggiungere questo punto?


