---
weight: 464
title: Capitolo 464 - Fare la commedia
pubDate: 2024-05-29T16:46:59.539Z
tags:
    - tmw
---


“Insufficiente?”

Mormorò il giovane maestoso come se non potesse accettare la realtà. Era un colpo troppo duro.

Il regno mistico poteva dare sei valutazioni diverse. Ogni coltivatore presente sapeva quanto era era potente la Grande Imperatrice, così nessuno sperava di ottenere il titolo più importante, incluso il giovane maestoso.

Tuttavia non aveva nemmeno raggiunto il titolo di “cavaliere”, figuriamoci quelli di grado più elevato come “saggio” o “spirito”.

Non aveva ricevuto una valutazione perché era troppo debole!

“Ahah, la tua isola della Luce Celeste di sicuro è stata umiliata!”

Derise qualcuno tra la folla. Erano rivali dell’isola della Luce Celeste. Anche se lo avevano preso in giro, questo fece capire loro che i requisiti dell’antica Grande Imperatrice erano più esagerati di quanto avessero immaginato!

“Lasciate fare a me!”

Disse una ragazza stavolta. Era naturalmente abbastanza sicura di sé per farsi avanti.

Tuttavia non accadde nessun miracolo dopo che scrisse il suo nome con il sangue sul pilastro cristallino. Anche la sua valutazione fu “insufficiente”.

Così tutti rimasero un po’ sbalorditi. Anche chi aveva deriso il giovane di prima si zittì a questo punto.

Visto che due persone avevano ottenuto risultati del genere consecutivamente, capirono meglio quanto era difficile la valutazione.

Erano tutti talenti orgogliosi ed erano figure importanti nelle loro fazioni, eppure quando erano entrati nel regno mistico della Grande Imperatrice avevano solo incontrato ostacoli.

“Non ci credo. Le arti marziali dei tempi antichi sono tanto più potenti?”

Disse accigliata una ragazza vestita di nero. Era la ragazza pantera.

Vicino alla ragazza pantera c’era un’altra donna con un abito nero. Assomigliava alla ragazza pantera, ma il suo corpo era più voluttuoso. Era anche più matura di lei, perché era la sua sorella maggiore.

“Farò un tentativo!”

Tutti provarono impazienza vedendola farsi avanti. Molti la conoscevano. Il suo talento era superiore a quello della ragazza pantera, così era una delle migliori tra di loro.

La donna vestita di nero usò le sue unghie taglienti per ferirsi il palmo e scrisse il suo nome.

I raggi di luce delle antiche reliquie si radunarono vicino al nome della donna. Alla fine il bagliore non si disperse e invece prese lentamente forma per poi creare una parola complessa…

Vedendo questa scena, gli sguardi dei coltivatori si accesero.

Finalmente ci sarebbe stata una valutazione!

La gente fissò la scena senza battere ciglio. Con un punto di riferimento, avrebbero potuto farsi un’idea su una loro possibile valutazione.

“Cavaliere!”

Quando la parola si formò di fronte a tutti, i coltivatori diventarono silenziosi. La donna vestita di nero era solo un cavaliere…

Le persone ad un livello inferiore alla donna vestita di nero persero momentaneamente il coraggio di farsi avanti.

“Signorino Nantian, tra tutti, lei e Lin Xintong avete il talento migliore. Dovrebbe ottenere una buona valutazione dal regno mistico, vero?”

Disse qualcuno a Shen Tu Nantian.

Nel momento in cui disse queste parole, tutti puntarono gli occhi su Shen Tu Nantian.

Shen Tu Nantian era uno dei geni più forti nel mondo Tian Yuan. La sua valutazione sarebbe stata davvero persuasiva.

Finché avessero saputo la sua valutazione, avrebbero avuto una buona idea di quale sarebbe stato il loro risultato.

Shen Tu Nantian si accigliò lievemente. Nemmeno lui sapeva quale risultato avrebbe ottenuto. E in quel momento, una figura nera scattò. Un giovane magro era balzato vicino al pilastro cristallino come una scimmia mentre ridacchiava: “Proverò per primo! Ah!”

La gente lo guardò meglio e vide che era il giovane bruno dalle origini sconosciute.

“Quello zoticone! Sta cercando di causare trambusto? Chi si crede di essere?!”

Molti imprecarono. Questo giovane bruno sembrava un pagliaccio. Era inferiore perfino a Yi Yun.

Il giovane bruno ignorò le derisioni della gente. Mentre sorrideva, si morse il dito e scrisse lentamente il suo nome sulla colonna di cristallo.

La sua grafia non era ordinata. I tratti erano tutti seghettati, come un granchio che camminava.

E l’aspetto più importante era che le parole non solo erano scritte male, ma nessuno poteva riconoscerle.

“Che parola è quella?”

I giovani presenti erano tutti ben informati, ma si scambiarono comunque delle occhiate. Nessuno poteva leggerlo.

“Non può averlo scritto male, vero?”

Derise qualcuno.

Yi Yun strinse gli occhi. Se una persona era arrivata fino a questo punto, naturalmente non avrebbe scritto male il suo nome. L’identità di questo giovane stava diventando sempre più interessante.

Anche se le scritte del giovane erano strane, il flusso di luce del pilastro cristallino si radunò comunque dietro il suo nome.

Yi Yun trattenne il respiro. Era interessato a sapere quale fosse il talento del giovane.

Tuttavia, sorprendentemente, dopo che il bagliore brillò per un po’ di secondi, si dissipò.

Risultato della valutazione: insufficiente!

“Cosa?”

Yi Yun era scioccato. Aveva la sensazione che questo giovane bruno non fosse ordinario. Questo era ciò che aveva intuito, forse perché era molto sensibile quando si trattava di energia.

Il talento di questo giovane bruno avrebbe dovuto superare il grado di “cavaliere”. Pensava che forse sarebbe stato di un livello ancora superiore. Tuttavia questo risultato rese perplesso Yi Yun.

Si sbagliava?

“Mi dispiace, mi dispiace… non mi aspettavo che sarebbe stato così difficile…” Il giovane si grattò la testa mentre si ritirava con una risata sciocca. Tuttavia non sembrava affatto triste e disse con una mentalità aperta: “Diciamo che ho fatto un tentativo per spronarvi! Ah!”

“Quell’idiota! Dev’essere un ritardato!”

Alcuni non riuscirono a sopportarlo.

“Sta solo facendo la commedia. Ci sono sempre persone del genere. Non c’è bisogno di preoccuparsi di lui!”

“È così umiliante che la nostra valutazione sia uguale alla sua…”

Un gruppo d’élite come il loro era forte come questo ritardato.

“Un tipo del genere si entusiasma se parli di lui. Signorino Nantian, per favore ci mostri di cos’è capace!”

“Giusto signorino. Ci apra gli occhi!” Aggiunse con entusiasmo il giovane Shen Tu di prima che voleva uccidere Yi Yun.

Tuttavia, in quel momento, Shen Tu Nantian li scorse con sguardo cupo.

Non aveva molta sicurezza di ottenere un buon risultato. In passato sarebbe stato più fiducioso, ma ora…

Sei mesi fa, Yi Yun lo aveva costretto a prendere la pillola divina Yin dei Sette Mali, infliggendo molti danni alla sua forza. Anche se aveva usato molti tesori, non si era ripreso completamente.

Gli altri stavano migliorando e le loro coltivazioni stavano aumentando precipitosamente.

Shen Tu Nantian invece doveva ancora recuperare le forze. Negli ultimi sei mesi, si era ripreso circa dell’80%

<em>’Mi sono riposato per così tanto tempo dopotutto.. Anche se non è il mio picco, dovrei essere comunque molto più forte degli altri.’</em>

Shen Tu Nantian fece un respiro profondo e camminò di fronte al pilastro cristallino. Si ferì il palmo usando due dita e cominciò a scrivere il suo nome.

La sua grafia era elegante e conteneva un po’ di qi di spada. Sembrava che ogni tratto fosse stato tracciato usando una lama.


