---
weight: 465
title: Capitolo 465 - Sii uno scudo mentre io vado all’avventura
pubDate: 2024-05-29T17:46:59.540Z
tags:
    - tmw
---


Dopo aver scritto il suo nome, Shen Tu Nantian provò inquietudine, ma anche impazienza.

La luce iniziò a formarsi gradualmente dietro la sua firma, mentre condensava una parola sfocata, che sembrava…

“Granmaestro”?

Shen Tu Nantian alzò le sopracciglia. Non era contento, né troppo deluso. Poteva essere considerato solo neutrale.

“Granmaestro” era solo di un livello superiore a quello della donna vestita di nero di prima. Non era considerato sbalorditivo.

Nessuno sapeva quanta differenza ci fosse tra i vari gradi. Forse c’era un divario enorme e nessun coltivatore avrebbe superato il livello di “Granmaestro”.

Dopo tutto c’erano solo sei livelli. Se ogni grado ricopriva un’ampia gamma, allora perfino due persone molto diverse in quanto a talento avrebbero ricevuto la stessa valutazione.

“Se non fosse stato a causa di quel ragazzino… Avrei potuto raggiungere ‘Spirito’...” Pensò con odio Shen Tu Nantian.

In quel momento la parola “Granmaestro” diventò ancora più nitida. Aveva già determinato il talento di Shen Tu Nantian.

Ma… in quel momento, Shen Tu Nantian sussultò e si irrigidì. Una lieve aura nera apparì sulla sua faccia.

Quest’aura nera assomigliava ad un piccolo serpente velenoso. Comparì e scomparì molto velocemente dalla faccia di Shen Tu Nantian mentre si nascondeva di nuovo sotto la sua pelle.

Shen Tu Nantian non si accorse del piccolo serpente nero. Nemmeno gli altri lo videro, né avevano la capacità di farlo.

Solo Yi Yun poteva vederlo con chiarezza.

“È quell’energia malvagia?”

Yi Yun ne fu un po’ sbalordito mentre si sfregava il mento con un’espressione stranita.

Sei mesi fa, Yi Yun aveva notato l’energia malvagia nella reliquia della Grande Imperatrice. Aveva usato il Cristallo Viola per controllarla e l’aveva mandata nel corpo di Shen Tu Nantian.

In questo regno mistico, quando Yi Yun l’aveva rivisto, aveva sentito un’aura demoniaca viola aggiuntiva in Shen Tu Nantian. Sembrava che avesse praticato qualche potere demoniaco.

Quest’aura probabilmente era dovuta alla tortura che aveva subito Shen Tu Nantian, causando un grosso cambiamento nella sua mentalità. Tuttavia poteva essere opera dell’energia malvagia.

Ora, quando Shen Tu Nantian aveva messo alla prova il suo talento, Yi Yun aveva rivisto l’energia malvagia. Quando aprì la sua visuale d’energia, poteva vedere il piccolo serpente nero, invisibile agli occhi degli altri, nuotare nel corpo di Shen Tu Nantian come una creatura spirituale.

Penetrava attraverso il cervello di Shen Tu Nantian, seguendo la sua spina dorsale fino a raggiungere il dantian. Mentre girava attorno al suo dantian, avrebbe portato via una porzione della sua vitalità in modo inconspiscuo…

Yi Yun sentì che il piccolo serpente nero era diventato molto più forte in confronto a sei mesi fa. Tuttavia doveva ancora diventare senziente. Il suo consumo d’energia e la sua crescita seguivano tutti i suoi istinti naturali.

Così Yi Yun avrebbe ancora potuto usare il Cristallo Viola per controllarlo ed estrarlo dal corpo di Shen Tu Nantian. Ma naturalmente non l’avrebbe fatto.

Mentre il piccolo serpente nero era apparso senza che nessuno lo notasse, la parola sul pilastro cristallino cambiò!

La scritta “Granmaestro” tornò ad essere sfocata. I tratti si dispersero come girini.

“Oh?”

Shen Tu Nantian rimase sbalordito mentre fissava la luce. Il bagliore si radunò di nuovo, ma stavolta la parola era cambiata!

Era… “Cavaliere”?!

Shen Tu Nantian era sconvolto. Non poteva credere ai suoi occhi.

La parola era diventata più chiara. Era ovvio che fosse “Cavaliere”!

Era passata da “Granmaestro” a… “Cavaliere”!

Cosa?!

Shen Tu Nantian ebbe la sensazione di essere stato folgorato e si irrigidì completamente di fronte alla colonna di cristallo.

“Cavaliere”!

Il mio talento è solo il grado più basso di “cavaliere”?!

Shen Tu Nantian non poteva accettare questa realtà. Tutto il suo sangue ribollì e gli salì in faccia.

<em>’Come posso essere solo un Cavaliere? Dev’esserci un errore! Chiaramente ha formato la parola Granmaestro prima, perché è cambiato?!’</em>

Il sangue di Shen Tu Nantian ribollì. Voleva perfino sfoderare la spada e menare un fendente verso la colonna di cristallo!

Naturalmente non aveva il coraggio di farlo.

“Perfino Shen Tu Nantian è un Cavaliere!”

“Ha solo sfiorato il livello dopo. I requisiti di questo pilastro di cristallo sono troppo elevati.”

La gente discusse piena di emozioni contrastanti.

Molti stavano gongolando. Non sarebbero stati scontenti se uno dei migliori geni del mondo Tian Yuan, Shen Tu Nantian, non fossero molto più forti di loro.

“Sorprendente! Sorprendente!” In quel momento, il giovane bruno saltellò all’improvviso: “Questo signorino Nantian di sicuro è speciale. Ha quasi raggiunto il livello di Granmaestro! Applausi! Applausi!”

Mentre parlava, batté le mani con gioia. Tuttavia gli applausi sembravano solo una derisione per Shen Tu Nantian.

“Ragazzino, vuoi morire!”

Gli occhi di Shen Tu Nantian divennero rossi mentre guardava male il ragazzino bruno che stava battendo le mani. Se non fosse stato per le regole del regno mistico della Grande Imperatrice, avrebbe voluto decapitare quello sciocco.

Il giovane bruno balzò per lo spavento e non osò più battere le mani. La sua reazione un po’ sciocca fece sogghignare molte persone.

Naturalmente non stavano ridendo davvero per il giovane bruno, ma per Shen Tu Nantian.

“Umpf!”

Shen Tu Nantian sbuffò freddamente. Mentre si allontanava dal pilastro cristallino, guardò Yi Yun con freddo intento omicida. Chiaramente lo biasimava per il suo fallimento perché lo aveva costretto a mangiare la Pillola Divina Yin dei Sette Mali.

Tuttavia, come poteva quel medicinale avere un effetto così forte?

Yi Yun ridacchiò. Non si sarebbe mai aspettato che l’energia malvagia fosse così potente. Lo fece ripensare ai racconti mitici riguardo ai demoni parassiti che avrebbero risucchiato il sangue e l’anima di una persona. Questo piccolo serpente nero era ancora più insidioso. Poteva consumare la vitalità e il qi vitale dell’ospite senza farsi notare. Aveva perfino ridotto il talento di Shen Tu Nantian.

“Cosa c’era nella reliquia della Grande Imperatrice? Che uno dei materiali più critici usati nella reliquia sia stato ottenuto in questo regno mistico? Altrimenti come potrebbe essere così strana?”

Dalle note del Divino Maestro della Desolazione che desiderava solo curare i meridiani scollegati della Grande Imperatrice, l’antica Grande Imperatrice non aveva consumato la reliquia. I soli che l’avevano assunta erano Shen Tu Nantian e Yi Yun.

Naturalmente Yi Yun aveva assorbito l’essenza della reliquia, mentre Shen Tu Nantian aveva dovuto sopportarne la parte malvagia.

Gli altri andavano all’avventura, mentre Yi Yun prendeva il bottino. Quando Yi Yun andava all’avventura, gli altri sarebbero stati uno scudo.

Questo era il principio di Yi Yun.

Era spudorato, ma era un approccio molto utile. Era anche una grande gioia usare come scudo una persona malvagia.


