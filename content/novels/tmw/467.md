---
weight: 4670
title: Capitolo 467 - Granmaestro e Spirito
pubDate: 2024-05-29T19:46:59.540Z
tags:
    - tmw
---


Spirito?

“Impossibile!”

Gli occhi di Shen Tu Nantian diventarono rossi. Quella parole era come un demone salito dall’inferno per lui. Era color rosso sangue scuro mentre quasi lo divorava.

Gli altri erano sbalorditi. “Spirito” era di due livelli superiore a “Cavaliere”. Ogni aumento di grado era sconvolgente specialmente visto che il regno mistico stava dando valutazioni così vaghe.

Vedendo che il carattere “Spirito” stava diventando sempre più chiaro e stava per condensarsi, la gente trattenne il respiro.

Tuttavia, poco prima che stesse per formarsi, collassò. I puntini rimanenti tornarono a ricreare la parola “Granmaestro”.

Questa parola era già pienamente formata. I tratti erano chiari ed era evidente che fosse stabile.

“Granmaestro!”

Questo era il risultato finale di Yi Yun, tuttavia, visto com’era quasi cambiato in “Spirito”, la gente capì che il suo talento era quasi sufficiente per avanzare al grado successivo. Non era un “Granmaestro” ordinario.

Vedendo questa scena, Lin Xintong rivelò uno sguardo sorpreso. Rivolse i suoi splendidi occhi verso Yi Yun. Immaginava che il giovane avrebbe ottenuto buoni risultati, ma non si sarebbe mai aspettata che arrivasse a questo punto.

“Non spirito, ma Granmaestro…” Gongsun Hong voleva dire “per fortuna”, ma gli si mozzò il fiato.

Anche il grado di Granmaestro era una valutazione elevata nel regno mistico della Grande Imperatrice. Gongsun Hong non era affatto sicuro di poter ottenere una valutazione superiore a quella di Shen Tu Nantian.

Perfino gli altri chiusero la bucca. I lacchè di Shen Tu Nantian sembravano aver ingoiato tutti mezzo chilo di arsenico. Precedentemente avevano detto che se Shen Tu Nantian fosse stato ad un livello superiore rispetto a Yi Yun, sarebbe stato comunque un enorme divario.

Adesso la situazione si era ribaltata. Era Yi Yun ad essere di un grado superiore a lui.

Arrossirono e sentirono caldo alla faccia, come se fossero stati schiaffeggiati in faccia due volte.

“Fratellone Nantian, non può essere. Sei resistito così a lungo nella prova, molto più di Yi Yun. Come può la tua valutazione essere inferiore alla sua? Che il regno mistico della Grande Imperatrice abbia fatto un errore…” Disse un lacchè.

Tuttavia, prima che potesse finire di parlare, Shen Tu Nantian lo interruppe a denti stretti: “Sta zitto!”

Shen Tu Nantian provò furia solo sentendo menzionare quanto tempo aveva trascorso nella prova dei demoni mentali.

Era resistito a lungo, ma non aveva combattuto, era stato torturato!

Nella seconda metà della prova, era stato torturato al punto da desiderare di essere morto. Yi Yun aveva usato ogni genere di metodo brutale. Erano tutti tipi di tortura immaginati da Shen Tu Nantian. Era naturalmente crudele e bravo nel tormentare gli altri. Aveva assaporato ogni metodo che si era inventato e questo lo aveva quasi fatto impazzire.

All’inizio, Shen Tu Nantian pensava che, indipendentemente dal motivo, resistere di più fosse positivo. Se gli altri non avessero potuto fare lo stesso, i loro risultati sarebbero stati inferiori. Ora però a quanto pareva erano solo stupidaggini!

Shen Tu Nantian non era abbastanza sciocco da questionare il regno mistico della Grande Imperatrice. Non era nemmeno sicuro di come Yi Yun avesse ottenuto il grado di “Granmaestro”.

“Granmaestro…” Yi Yun si sfregò il mento. Era un po’ sorpreso.

Probabilmente era grazie al suo fisico di puro Yang. Pensando a questo, Yi Yun gettò un’occhiata verso Shen Tu Nantian mostrando un sorriso.

Il suo fisico di puro Yang era tutto merito di Shen Tu Nantian. Se non avesse speso così tante risorse per ottenere la reliquia della Grande Imperatrice, il fisico di puro Yang di Yi Yun non si sarebbe avvicinato così tanto alla perfezione.

Se Shen Tu Nantian avesse saputo cosa stava pensando Yi Yun, probabilmente avrebbe vomitato tre litri di sangue.

In quel momento, Lin Xintong si avvicinò lentamente a Yi Yun. Batté i suoi splendidi occhi e guardò Yi Yun con significato. Sussurrò: “Mi hai sempre dato sorprese. Ogni volta che ti vedo dopo molto tempo, è come se fossi diventato un’altra persona. È come se ti fossi rimodellato.”

Dopo essersi separati nelle Lande Selvagge della Nuvola, Lin Xintong credeva di aver capito i limiti di Yi Yun. Tuttavia, due anni dopo, quando aveva incontrato di nuovo il giovane nel mondo Tian Yuan, si era trasformato in un Divino Maestro della Desolazione e il suo talento in questo campo era superiore perfino al suo.

Dopo che si era isolato per sei mesi, Yi Yun era di nuovo migliorato per poi ottenere questi risultati incredibili nel regno mistico della Grande Imperatrice.

Di questo passo, chissà cosa avrebbe ottenuto dopo altri 8 o 10 anni!

“La signorina Lin mi vede cambiato, ma ogni volta che ti vedo, non riesco mai a capire i limiti della tua forza. Non so che stadio hai raggiunto.”

Disse con modestia Yi Yun, ma Lin Xintong scosse la testa: “Di questo passo, probabilmente mi raggiungerai tra pochi anni.”

Mentre parlava, Lin Xintong tirò fuori una spada: “Dato che non capisci i limiti della mia forza, lascia che li metta alla prova.”

Tutti sussultarono. Era il turno di Lin Xintong.

Shen Tu Nantian fremette. La sua espressione era scontenta. Anche Gongsun Hong e gli altri erano un po’ nervosi.

Dato il talento di Lin Xintong, chissà che grado avrebbe ottenuto!

Lin Xintong mosse la spada sulle sue dita, facendo scorrere sangue. Con un cenno della mano, le gocce rosse che sembravano contenere essenza spirituale atterrarono sul pilastro di cristallo, formando il suo nome.

La grafia delicata, gentile e raffinata era proprio come lei.

Dopo aver scritto il suo nome, la luce iniziò a radunarsi immediatamente.

Stavolta il titolo si formò in modo estremamente veloce.

Tutti sapevano che Lin Xintong aveva un ottimo talento, così il suo titolo non sarebbe stato semplice. Non sapevano a che livello sarebbe arrivata.

Yi Yun guardò in disparte. Vide la splendida Lin Xintong dall’aria indifferente. Sembrava che non le importasse della valutazione. Non pareva triste, né contenta come gli altri.

Pochi potevano competere con il suo temperamento, figuriamoci con il suo talento.

La parola si evolvette rapidamente. Mentre Lin Xintong non aveva energia nascosta nel suo fisico, la sua parola non cambiò in seguito com’era successo con Shen Tu Nantian e Yi Yun. Andò dritta al punto.

I raggi di luce della reliquia si condensarono lentamente in forme complesse e la parola diventò sempre più chiara.

Quello è…

La gente trattenne il respiro e strabuzzò gli occhi.

"Spirito!"

La parola che si impresse nelle loro retine apparì dietro il nome Lin Xintong.

“È davvero Spirito! Superiore a Granmaestro di un livello!” Deglutirono. Era sorprendente! Il risultato di Yi Yun era già abbastanza folle, ma Lin Xintong lo aveva superato!

Perché stava accadendo? Questa valutazione era troppo esagerata!

Fu un duro colpo per il gruppo. Molti di loro non erano nemmeno “Cavalieri”. Perché il divario tra di loro era così vasto, nonostante fossero geni di prima classe nel mondo Tian Yuan?

Inoltre la gente sapeva che Lin Xintong aveva meridiani naturalmente sconnessi. Se la sua valutazione era già così terrificante in questa condizione, fino a che punto sarebbe arrivata una volta che li avesse ricollegati?

Nulla le avrebbe impedito di diventare una figura terrificante come quella dell’antica Grande Imperatrice!

Stavano solo esplorando il regno mistico della Grande Imperatrice. Visto che non erano abbastanza forti, non sarebbero potuti andare molto lontano. Tuttavia Lin Xintong forse sarebbe perfino riuscita a creare una terra d’eredità proprio come la Grande Imperatrice in futuro.

Questo divario era indescrivibile!

Quando Yi Yun vide questo risultato, ne fu allarmato e sbalordito. Disse con sincerità: “Congratulazioni signorina Lin. Anche considerando i requisiti dell’antica Grande Imperatrice, il tuo talento è diverso ai suoi occhi. All’inizio pensavo di aiutarti a trovare una cura per i tuoi meridiani naturalmente sconnessi nel regno mistico della Grande Imperatrice. Tuttavia ora sembra che lo potrai fare da sola.”

Lin Xintong scosse la testa con gentilezza: “Yi Yun, non sai cosa ho sperimentato durante la prova dei demoni mentali. Potrei aver usato un trucco per ottenere una valutazione del genere.”

“In realtà il mio talento è lontano dall’essere sufficiente. Questo pilastro ha sei gradi e io sono solo al quarto posto. Ci sono ancora ‘Saggio’, ‘Asura’ e ‘Dio canonizzato’. Sono a livelli che superano la mia immaginazione. Probabilmente l’eredità della Grande Imperatrice non andrà a qualcuno ad un grado così basso, non credo che una persona con quel risultato potrà diventare un successore…”


