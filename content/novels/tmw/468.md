---
weight: 4680
title: Capitolo 468 - Entrare nella Torre
pubDate: 2024-05-29T20:46:59.540Z
tags:
    - tmw
---


Finire al terzultimo posto non sembrava niente di che.

Questo fece chiedere a Yi Yun che sorta di persone potevano essere classificate come “Asura” o “Dio Canonizzato”.

Lin Xintong era la persona più talentuosa che Yi Yun avesse mai visto. Inoltre era determinata e dedita nel suo allenamento. Tuttavia rientrava solo nella categoria dello “Spirito”.

Nei libri di storia, c’erano solo descrizioni dell’antica Grande Imperatrice. Parlavano di com’era potente, ma non esistevano note da usare come riferimento per capire come fosse spaventosa.

Questo perché l’antica Grande Imperatrice era indiscutibilmente la numero una della sua generazione. Nessuno poteva competere con lei.

Ora, usando i requisiti della torre dell’Avvento Divino, Yi Yun intuì che doveva essere molto più forte delle descrizioni estreme nei libri di storia. Probabilmente la sua forza superava i limiti di comprensione del mondo Tian Yuan.

Dopo Lin Xintong, molte persone ricevettero la loro valutazione. Dopo un’incognita come Yi Yun e la valutazione esagerata di Lin Xintong, alcuni avevano sperato di poter ottenere un risultato elevato.

Tuttavia rimasero delusi.

Dopo Lin Xintong, il regno mistico della Grande Imperatrice tornò ad essere severo.

Una grande quantità di persone ricevettero la valutazione insufficiente!

Figure come Gongsun Hong, che tenevano molto al loro orgoglio, si fecero avanti con fare teso solo dopo che molti altri avevano finito la loro valutazione.

In quanto persona estremamente orgogliosa, affrontare una prova per cui non si sentiva preparato davanti a tutti era difficile.

Gongsun Hong fece un po’ di respiri profondi per poi tagliarsi il dito e scrivere il suo nome.

Tuttavia… non ci furono miracoli.

Gongsun Hong ricevette una valutazione di “Cavaliere”.

Vedendola, Gongsun Hong provò emozioni contrastanti.

Da un lato, era al massimo un “Cavaliere” considerato quanto era inferiore in confronto a Shen Tu Nantian, così la valutazione era ragionevole. Tuttavia Gongsun Hong aveva difficoltà ad accettarlo pensando a Yi Yun che detestava.

A parte lui, persone come la Ragazza Pantera e il giovane con il grosso sacco in spalla, avevano ottenuto la valutazione di “Cavaliere”. Tuttavia, proprio mentre stavano finendo, accadde un incidente.

Due persone avevano ottenuto la valutazione “Granmaestro”?!

Questi due chiaramente appartenevano allo stesso gruppo. Indossavano lunghi abiti grigi su cui era ricamata una luna crescente rosso sangue. Tuttavia la maggior parte della gente non sapeva cosa simboleggiasse quel segno.

“Due Granmaestri! Da dove vengono?”

La gente ne fu allarmata. C’era ogni sorta di drago nascosto tra di loro. Due persone che non conoscevano avevano ottenuto la valutazione di “Granmaestro”.

“Sono…”

Lin Xintong alzò le sopracciglia mentre li guardava stranita.

Da un certo punto di vista, ottenere la valutazione di “Granmaestro” non era così sorprendente. Se Shen Tu Nantian non fosse stato rovinato da Yi Yun, sicuramente avrebbe raggiunto quel livello.

Tuttavia due valutazioni di “Granmaestro” consecutive da parte di una fazione dalle origini sconosciute erano strane.

“Yi Yun, credo che non torni qualcosa…” Lin Xintong trasmise la sua voce. Yi Yun esitò perché aveva la stessa sensazione.

Questa apertura del regno mistico della Grande Imperatrice era come una roccia pesante lanciata in una pozza che aveva agitato draghi e serpenti appostati nelle profondità dell’acqua. Sembrava una selvaggia baldoria tra draghi e serpenti.

Yi Yun non sapeva se la comparsa di queste persone fosse una benedizione o una maledizione.

“Ogni valutazione è stata completata. Ora potete entrare nella torre dell’Avvento Divino e iniziare a coltivare!”

La voce fredda del regno mistico riecheggiò nelle orecchie di tutti. Allo stesso tempo, il pilastro cristallino sprofondò lentamente nel terreno e la piazza di pietra nera si riformò.

<em>Boom! Boom! Boom!</em>

Un’eco bassa riecheggiò mentre l’entrata della torre dell’Avvento Divino si aprì lentamente. Vedendo questa scena, la gente trattenne il respiro.

Sembrava che si stesse aprendo una porta su un altro mondo. L’ingresso emanava una vasta aura misteriosa.

Pareva che attraversarla avrebbe dato accesso ad ogni sorta di Grande Dao e comprensione ai partecipanti.

La gente sospettava che la torre dell’Avvento Divino fosse un enorme tesoro lasciato dall’antica Grande Imperatrice. Nessuno sapeva cosa contenesse.

Tutti erano pieni di impazienza mentre stavano per entrare. Dopotutto in questa fase avrebbero dovuto coltivare. Il regno mistico forse avrebbe dato loro risorse di coltivazione.

Dato che erano risorse lasciate dalla Grande Imperatrice, dovevano essere straordinarie.

Se fossero stati liberi di usarle, ne avrebbero tratto grande beneficio!

“Entriamo!”

Shen Tu Nantian fu il primo ad attraversare la porta di pietra. Non voleva rimanere più nella piazza di pietra nera. Era impaziente di coltivare nella torre dell’Avvento Divino e dimostrare le sue capacità coltivando.

Dopo di lui, entrarono anche gli altri.

La porta di pietra della torre sembrava rivestita d’argento. Tremò gentilmente come uno strato di mercurio mobile.

Quando Yi Yun attraversò la membrana d’argento, sentì una sensazione di freddo assalirlo. Dopodiché si ritrovò in una grande sala dalla luce fioca.

I coltivatori entrati prima di lui erano tutti radunati qui.

C’era una statua alta trecento metri al centro della grande sala.

La scultura sembrava antica e solenne, raffigurava una donna che indossava un’armatura flessibile. Brandiva una lunga spada che puntava verso il basso, emanando un’aura indescrivibile, come se fosse una dea.

Quando la gente si concentrò sul suo volto, rimasero sorpresi dal fatto che, non importava quanto la fissassero, non potevano vederlo chiaramente. Sembrava che il suo volto fosse sfocato in una dimensione spazio temporale sconosciuta.

“Una statua misteriosa…”

“È solo una statua, eppure contiene leggi che abbiamo difficoltà a comprendere.”

I coltivatori iniziarono a discutere della scultura. Avevano la sensazione che si stesse muovendo verso l’alto quando stavano di fronte ad essa. Pareva un picco che poteva essere scalato e li faceva sentire piccoli.

“Forse questa è la statua dell’antica Grande Imperatrice.”

Yi Yun trasmise la sua voce a Lin Xintong. La giovane annuì: “È lei… posso sentirlo.”

“Oh?” Yi yun rimase sbalordito e guardò Lin Xintong con sorpresa.

“L’ho sentito nella prova dei demoni mentali…”

Disse lievemente Lin Xintong. Mentre ricordava l’esperienza, provò emozioni contrastanti. Non era stata solo una prova, era stato un viaggio per il suo spirito.

In quel ciclo di vita ripetuto che sembrava reale e falso, in parte un sogno, aveva ottenuto moltissime ispirazioni.

Queste ispirazioni potevano essere considerate un dono preziose datole dal regno mistico della Grande Imperatrice.


