---
weight: 4700
title: Capitolo 470 - La Scoperta di Yi Yun
pubDate: 2024-05-29T22:46:59.541Z
tags:
    - tmw
---


“Le incisioni sui gradini devono riguardare arti marziali relativamente comuni nella torre dell’Avvento Divino.”

Yi Yun valutò il livello delle eredità nei murali. Una grande setta, oltre ad avere la sua eredità riservata ai discepoli principali, avrebbe ottenuto arti marziali da ogni parte del mondo.

Coltivare queste arti marziali non avrebbe portato ad un futuro illustre, ma era comunque un accumulo di ricchezza di una setta. Sarebbe stata poi distribuita ai discepoli della corte esterna.

Yi Yun li esaminò velocemente. Sentì che le arti marziali dei murali avevano un certo valore. Se avesse potuto capirle completamente, lo avrebbero sicuramente aiutato a progredire, ma non valeva la pena spendere grandi quantità di energia e di tempo per farlo.

La prova nella torre dell’Avvento Divino avrebbe esaminato la velocità di coltivazione. Yi Yun stava pensando a come fare molti progressi in un periodo di tempo limitato, così da ricevere una valutazione di grado superiore.

Il regno mistico della Grande Imperatrice sottoponeva a prove, ma era anche una terra di opportunità.

Questi membri d’élite erano qui alla ricerca di occasioni. E la torre dell’Avvento Divino stava offrendo una possibile opportunità a tutti i coltivatori presenti.

L’idea di Yi Yun era di sfruttarla al massimo.

Non era il solo a pensarlo, molti erano della stessa opinione. Chi non aveva ottenuto il titolo di “Cavaliere” stava pensando a come ottenere ispirazioni riguardo ai murali dei gradini, così da poter ottenere l’opportunità di entrare nella torre.

Chi aveva ottenuto il titolo di “Cavaliere” stava pensando alle loro possibilità di raggiungere il piano successivo.

Persone come Shen Tu Nantian e Gongsun Hong guardarono malignamente Yi Yun e Lin Xintong. Avevano già perso contro loro due nella linea di partenza. Per ottenere buoni risultati in questa prova, dovevano salire di piano!

“Andiamo al primo piano!”

Shen Tu Nantian fece un cenno. I pochi del suo clan che avevano ottenuto il titolo di “Cavaliere” lo seguirono verso la porta di luce alla fine della scala a chiocciola nel primo piano.

Anche Gongsun Hong e gli altri li seguirono. Erano consapevoli della loro situazione. Non volevano sprecare troppo tempo con queste scale. Non valeva la pena spendere troppa energia a fare ricerche sull’eredità principale lasciata per i falliti.

Tutti avevano un’idea simile. La loro andatura divenne sempre più veloce. Diversi coltivatori dal grado “insufficiente” li guardarono con invidia mentre loro camminavano verso la porta di luce.

Anche chi era stato eliminato era un orgoglioso talento. Non si arresero facilmente e sfruttarono ogni secondo per iniziare ad esaminare i murali.

“Yi Yun, andiamo anche noi.” Disse piano Lin Xintong. Da quando aveva incontrato di nuovo Yi Yun, i due avevano fatto coppia.

All’inizio Shen Tu Nantian si era illividito per questo, perché Lin Xintong era quasi diventata la sua donna. Tuttavia, dopo un po’ di tempo, si era rassegnato. Non poteva permettersi di morire di rabbia per questo.

Yi Yun annuì e rimase dietro il gruppo con Lin Xintong.

Lin Xintong camminava molto lentamente. Il percorso era solo un modo per arrivare a destinazione per gli altri, ma per Lin Xintong era come una scala che poteva portare alla sua sopravvivenza.

Se non avesse potuto camminare fino alla fine, sarebbe appassita e morta come un fiore.

Yi Yun naturalmente sapeva quanto era importante questa spedizione per lei. Si limitò ad accompagnarla silenziosamente e non disse altro.

Tuttavia, quando camminarono per più di dieci passi, una scia di luce inconspicua brillò nella coda dell’occhio di Yi Yun.

Questo attirò la sua attenzione.

“Eh?”

Yi Yun ne fu lievemente stupito e si fermò all’improvviso.

“Cosa succede?” Anche Lin Xintong si fermò e lo guardò con curiosità.

Dopo aver tenuto il Cristallo Viola per così tanto tempo, la sensibilità di Yi Yun nei confronti delle fluttuazioni di energia aveva raggiunto un livello incredibile. Yi Yun sapeva che la scia di luce proveniva da dell’energia.

Yi Yun si sfregò il mento mentre si guardava attorno. Iniziò a fissare dieci murali collegati non molto lontani.

Ad una prima occhiata, non sembravano affatto insoliti, ma… Yi Yun sapeva che erano stati incisi in modo diverso.

Molto probabilmente era stata una persona diversa a crearli. Erano stati incisi da un esperto impareggiabile.

Durante il processo, aveva lasciato dei marchi nomologici nei tratti. Queste leggi contenevano una fonte nascosta d’energia. Questa forza era rimasta intatta nonostante fosse passato così tanto tempo.

“C’è un problema nei disegni?”

Lin Xintong ne fu sorpresa. Conosceva Yi Yun, non era il tipo da causare trambusto per faccende inutili. Un murale che poteva attirare la sua attenzione era sicuramente qualcosa di insolito.

“Forse…” Yi Yun non era sicuro.

Il regno mistico della Grande Imperatrice era troppo complicato. Yi Yun aveva la sensazione che nascondesse trappole ovunque.

All’inizio la gente aveva pensato che la prima prova testasse le tecniche di movimento e il senso del pericolo di una persona. Tuttavia Yi Yun aveva scoperto che valutava la capacità nell’individuare il punto debole del nemico.

In seguito, nel ponte, coltivatori come Gongsun Hong, che avevano sottovalutato l’antica bestia della desolazione, avevano finito con il pagarla cara.

Per quanto riguardava la seconda prova, quella dei demoni mentali, era stato un processo estremamente strano. Era difficile distinguere il falso dal vero. Perfino un talento orgoglioso come Lin Xintong era caduta in un sogno da cui non si era potuta destare, incapace di districarsi da esso.

E quando avevano finalmente completato l’impresa, il regno mistico della Grande Imperatrice aveva detto loro che era solo una valutazione della loro forza. La seconda prova si era rivelata essere un test della velocità di coltivazione.

Queste sorprese avevano gli fatto capire quanto l’antica Grande Imperatrice fosse stata ingegnosa. Così non sarebbe stato strano per lei nascondere un’eredità estremamente buona tra qualcosa di poco valore.

La gente credeva che i murali delle scale fossero stati preparati per chi era stato eliminato, così pochi si sarebbero concentrati su di essi.

Perfino Yi Yun e Lin Xintong non avrebbero creduto che avessero un grande valore.

Per ottenere una perla in mezzo ad una pila di sabbia, non solo ci voleva fortuna e un’occasione, ma anche capacità di attenzione e giudizio superiore agli altri!

Quando Lin Xintong e Yi Yun si fermarono, Shen Tu Nantian e gli altri fecero lo stesso. Anche se sembravano di fretta, avevano tenuto d'occhio costantemente i due con la loro percezione. Avevano notato subito i loro movimenti anormali.

“Fratellone Nantian, cosa succede?”

Un po’ di lacchè si resero conto che Shen Tu Nantian si era girato. Anche loro si voltarono e videro che Yi Yun e Lin Xintong si erano fermati, come se stessero esaminando qualcosa.

“Quei due idioti hanno davvero iniziato a guardare i murali nei gradini lasciati per i falliti. Ahah. Possono persino desiderare benefici così miserabili. È come raccogliere i semini ma perdere l’anguria!”

Disse con una risata un lacchè, ma l’espressione di Shen Tu Nantian divenne gelida mentre diceva: “Perché un idiota come te mi sta seguendo? Se fossi stato così intelligente, la tua valutazione avrebbe superato la loro!”

Dopo essere stato rimproverato, il lacchè deglutì e non osò dire un’altra parola.

“Tu, vai a dare un’occhiata. Controlla cosa sta guardando quel piccolo bastardo!”

Shen Tu Nantian voleva andarci personalmente, ma non poteva umiliarsi. Così aveva ordinato di indagare ad un lacchè. In questo modo avrebbe protetto la sua reputazione e non ci avrebbe perso nulla.


