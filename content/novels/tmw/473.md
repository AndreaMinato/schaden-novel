---
weight: 473
title: Capitolo 473 - Un fendente mai visto prima
pubDate: 2025-03-20T11:46:37.374Z
tags:
    - tmw
---




Nell’opulenta grande sala, il giovane bruno sembrava un fantasma, stava a guardare tutti.


I raggi di luce si distorcevano lievemente attorno a lui, nascondendo completamente il suo corpo.


La valutazione iniziale del giovane bruno era stata “insufficiente”, ma nessuno sapeva come aveva ottenuto il riconoscimento del regno mistico in così poco tempo.


Scorse con lo sguardo i due giovani con l’abito grigio con il titolo di “Granmaestro”. Poi guardò Lin Xintong e infine fissò Yi Yun per molto tempo.


Gli altri non reagirono, ma quando si concentrò su Yi Yun con un sorriso sciocco, Yi Yun all’improvviso ricambiò l’occhiata.

“Cosa succede?” Chiese con curiosità Lin Xintong quando notò che si era girato.


Dentro la grande sala, a parte le colonne dei draghi, non c’era nient’altro. Che Yi Yun avesse notato qualcosa?


Yi Yun stava dando un’occhiata in un angolo non molto lontano. Era completamente vuoto.


Yi Yun si accigliò lievemente. Era molto sensibile all’energia e c’era chiaramente una fonte d’energia invisibile in quel posto vuoto.


C’era una persona?


Yi Yun ci pensò, ma presto si voltò. Non continuò a guardare, non sapeva chi fosse. Dato che Shen Tu Nantian non si era accorto di questa persona, significava che era molto più potente di lui.


Nessuno sapeva che motivi avesse di nascondersi, ma Yi Yun non avrebbe continuato a guardarlo, altrimenti sarebbe stato scoperto dall’altra parte.

“L’ha notato?”


Il giovane bruno era rimasto un po’ sorpreso. Non sapeva se l’occhiata rapida di Yi Yun fosse solo una coincidenza. Non credeva che una persona al livello di Yi Yun sarebbe riuscito a scoprire la sua presenza.

In quel momento, Shen Tu Nantain e gli altri avevano iniziato a selezionare dischi di formazioni.


Molti dischi erano stati attivati, mostrando una grande varietà di scene.

Non ogni disco documentava la battaglia di un esperto contro bestie della desolazione. Altri comprendevano i misteri delle leggi o sessioni di allenamento di antichi Grandi Imperatori e battaglie.


Questi Grandi Imperatori Antichi erano estremamente potenti, ma erano molto più deboli del guerriero con l’armatura nera di prima.


Se n’erano accorti perché, quando avevano guardato le altre proiezioni, avevano sentito meno pressione rispetto a prima.


La pressione era inferiore e le leggi non erano ugualmente profonde. Erano riusciti a stento ad ottenere un’ispirazione su qualcosa.


Questo riempì di gioia molte persone.

E in quel momento, la voce impassibile del regno mistico della Grande Imperatrice riecheggiò: “Avete un’ora per scegliere due dischi. Dopo che li avrete scelti, l’altare sarà sigillato da formazioni.”


“Oh? Ne possiamo scegliere solo due?”

I coltivatori ne furono un po’ sorpresi. Molti pensarono che fosse un peccato non poter tornare fuori con tutti questi tesori.

E potevano sceglierne solo due. Come avrebbero dovuto scegliere?


C’erano molti dischi, così la loro scelta sarebbe stata limitata dagli altri. Tuttavia, un’ora era una quantità di tempo davvero breve.


Questa scelta era estremamente importante. Non solo avrebbe condizionato le loro opportunità future, ma anche i risultati di questa prova. Se non avessero scelto saggiamente, la loro spedizione nel regno mistico sarebbe finita.


La gente come Gongsun Hong e Shen Tu Nantian era estremamente cauta ed esitante.


Dopo che Shen Tu Nantian aveva visto la proiezione del guerriero con l’armatura nera, la riguardò. Nel vasto Mare Inattraversabile, la pressione terrificante che proveniva dall’enorme roc e dall’esperto era qualcosa che Shen Tu Nantian aveva difficoltà a resistere. Anche se poteva sopportarla a stento per qualche secondo, non capì nulla del mistero dietro l’attacco del guerriero con la corazza nera. La differenza tra loro era troppo vasta.


Questo disco della formazione…

Shen Tu Nantian non era disposto a lasciare andare il disco, perché era estremamente prezioso. Tuttavia, era troppo difficile. Se l’avesse scelto imprudentemente, non solo non avrebbe capito nulla, ma avrebbe sprecato una delle sue due possibilità.

Dopo aver soppesato ripetutamente i benefici che ne avrebbe potuto trarre, Shen Tu nantian alla fine rinunciò al disco della formazione.


Molti la pensavano in modo simile a lui. I dischi delle formazioni sull’altare erano tutti di altissimo livello. Se avessero passato troppo tempo a cercare di comprenderli, forse non avrebbero ottenuto nulla.


E se avessero scelto un disco con una proiezione di livello inferiore e fossero riusciti ad ottenere qualche ispirazione, sarebbe stato molto utile per loro.

Le prove, la difficoltà e la stranezza del regno mistico li aveva spinti a fare un passo indietro.


Non erano più avidi e desideravano solo ottenere qualche tesoro.


Solo questo era reale.


In quel momento, anche Yi Yun e Lin Xintong stavano selezionando i loro dischi delle formazioni.


Yi Yun guardò ripetutamente la scena del guerriero con la corazza nera che affrontava l’enorme roc. Quel terrificante attacco di lancia era pieno di qi assassino.


Alla fine anche lui decise di rinunciare al disco della formazione.

Vedendo che Yi Yun aveva capito i suoi limiti, Shen Tu Nantian ridacchiò: “Perché? Sei stato categorizzato come ‘Granmaestro’ dal regno mistico, eppure non osi scegliere quel disco?”


Shen Tu Nantian lo provocò.


Yi Yun gli gettò un’occhiata fredda. In quel momento, Lin Xintong gli sussurrò: “Ti sta provocando! Ignoralo.”


“Non è niente.” Yi Yun scosse la testa. “Questo disco della formazione è buono, ma non è adatto a me.”


Il guerriero con l’armatura nera usava una lancia, mentre Yi Yun aveva scelto sciabole e spade. Naturalmente non sarebbe stato utile per lui.


Yi Yun attivò i dischi delle formazioni sull’altare uno per uno. Le varie proiezioni gli fecero scuotere la testa.


Solo quando attivò un certo disco rivide il vasto Mare Inattraversabile.


Sopra il Mare Inattraversabile, il guerriero con l’armatura nera con il cavallo nero riapparì.


Teneva una lunga lancia in mano e il suo cavallo da guerra stava galoppando per il cielo con le fiamme a fargli strada. Sembrava che stesse squarciando il vuoto, come se fosse entrato in un altro mondo.


Vedendo il guerriero, Yi Yun sussultò e trattenne il fiato.


E in quel momento, un’altra figura apparì sopra il mare. Apparì lentamente cavalcando le onde.

Questa persona indossava un abito azzurro. Teneva un fiasco in mano e una spada lunga un metro e mezzo.


“Ahahahah!”


Vedendo il guerriero con l’armatura nera, la persona con l’abito azzurro scoppiò a ridere. La sua risata agitò le onde dell’acqua mentre rideva sguaiatamente.


L’esperto con la corazza nera si fermò, scese dal suo cavallo da guerra e guardò la persona con l’abito azzurro.


In seguito, senza dire una parola, “Sou”!


La persona con l’abito azzurro lo attaccò. La sua lunga spada sibilò, un bagliore azzurro brillò nel cielo e volò verso il guerriero con la corazza nera!


“Questa mossa!”


Vedendo questo fendente, Yi Yun fece un passo indietro inconsapevolmente.


Questa tecnica di spada era… qualcosa che aveva visto prima!


Quel raggio di spada squarciò il mondo.


Tutti i coltivatori presenti si sentirono rizzare i capelli. Sentirono un profondo senso di pericolo.


Nel momento in cui la spada si mosse, ebbero la sensazione che i loro corpi fossero stati bloccati. I loro respiri e battiti cardiaci si fermarono. Pareva che il fendente fosse stato uno shock elettrico!


La risposta di Yi Yun fu diversa dagli altri. Era sconvolto. Tutto di fronte ai suoi occhi era scomparso, lasciando solo un bagliore azzurro.


Il raggio di spada sembrava aver infranto i confini dello spazio e del tempo, dritto dal nulla dell’antica era.


Il palazzo della spada del Puro Yang!


Ciò che era venuto in mente a Yi Yun era il fendente che aveva separato il mondo fuori dal palazzo della spada del Puro Yang. Sembrava simile a questo attacco!


Solo… l’attacco nel palazzo era ancora più terrificante. Era ancora più immenso, come se fosse la suprema legge dell’universo…

Quando Yi Yun se ne rese conto, sentì un lieve tremito dal suo anello interspaziale.


Una sensazione misteriosa, ma antica diffuse del freddo dal dito di Yi Yun fino ai suoi vasi sanguigni.


Yi Yun sapeva che questo era un Intento della Spada!


E questo Intento della Spada proveniva dalla spada spezzata nel suo anello interspaziale!


Quando Yi Yun era entrato nel palazzo della Spada del Puro Yang, aveva ottenuto la spada arrugginita e aveva sospettato che fosse stata lasciata dall’ex proprietario del palazzo.


Yi Yun credeva che, a parte lui, nessun altro avesse aperto il palazzo. Allora… perché l’attacco della persona con l’abito azzurro conteneva una traccia dell’aura del palazzo della spada?


Forse quella persona era il discepolo del proprietario del palazzo?!


Yi Yun scosse la testa. Era impossibile. Il proprietario del palazzo della spada del Puro Yang non proveniva dal mondo Tian Yuan, ma da un altro pianeta e lo stadio della sua esistenza era troppo elevato, così come poteva aver accettato un discepolo dal mondo Tian Yuan?


Come faceva questo spadaccino a sapere del fendente del proprietario del palazzo allora!?


Chi era questo spadaccino con l’abito blu? Yi Yun non ricordava nessuna menzione riguardo a quest’uomo durante l’era dell’antica Grande Imperatrice.

