---
weight: 4770
title: Capitolo 477 - Lo scioccante cambiamento dell’Abisso del Cimitero degli Dei
pubDate: 2024-05-30T05:46:59.542Z
tags:
    - tmw
---


Shen Tu Nantian era già rimasto in questo spazio confinato per un intera giornata, ma era rimasto a meditare.

La coltivazione non poteva essere fatta frettolosamente. Per diventare un impareggiabile Grande Imperatore, non solo era necessario un talento straordinario e di fortuna, ma anche della giusta mentalità.

Prima di leggere un’antica arte marziale suprema, c’era bisogno di un bagno e di incenso. Non era un inutile rituale, ma era un modo per condizionare la mente e portarla al suo stato ottimale.

Shen Tu Nantian stava proprio facendo questo.

Mentre entrava in uno stato etereo, Shen Tu Nantian aprì gli occhi e sbatté giù una mano mentre il disco della formazione fluttuava nell’aria e iniziava a roteare lentamente.

Iniettando energia al suo interno, apparirono subito le immagini nel disco della formazione.

L’enorme roc apparì e così anche il guerriero con l’armatura nera che lo infilzava con la lancia mentre era a cavallo della bestia da incubo!

Vedendo la lancia apparire, le pupille di Shen Tu Nantian si rimpicciolirono. Ebbe la sensazione che una mano invisibile stesse pizzicando il suo cuore, facendolo smettere di battere. Il suo sangue sembrava stare per ristagnare!

“Sopportare, devo sopportare!”

Si disse Shen Tu Nantian.

La sua fronte era coperta di sudore mentre stringeva i denti e i pugni. Le sue unghie si conficcarono nei palmi, facendoli sanguinare.

Solo guardare il disco della formazione stesso sarebbe potuta essere una prova di coraggio per il regno della Grande Imperatrice.

Shen Tu Nantian aspirava a diventare un Grande Imperatore impareggiabile. Bisognava essere coraggiosi per perseguire questa aspirazione.

Ciò che appariva fuori dal disco erano solo illusioni e immagini. E allora?

“Ah!”

Shen Tu Nantian ruggì al cielo. Fece circolare più che poteva mentre i vasi sanguigni sul suo collo si gonfiavano. Anche i suoi occhi furono feriti dal raggio della lancia e il sangue fuoriuscì dagli angoli dei suoi occhi!

Tuttavia, quando la lancia trafisse il vuoto e il corpo del grande roc, Shen Tu Nantian non poté più sopportare l’immensa pressione e sputò una boccata di sangue.

“Peng!”

Shen Tu Nantian fu scaraventato indietro e sbatté pesantemente contro un muro.

Si asciugò il sangue agli angoli della bocca mentre la sua faccia era diventata bianca come la carta.

In soli trenta secondi, aveva la sensazione di aver sperimentato un’intensa battaglia. Non solo si era stancato, ma aveva anche subìto gravi ferite.

Tuttavia non era riuscito a vedere chiaramente le immagini nel disco.

Senza poterle vedere chiaramente, sarebbe stato ancora più difficile ottenere ispirazioni da esse.

Shen Tu Nantian fece un respiro profondo e recuperò una reliquia curativa dal suo anello interspaziale mentre regolava il suo respiro.


Volere è potere. Quando si arrivava ad un vicolo cieco, bisognava aprire un nuovo percorso per continuare la propria via delle arti marziali.

Durante questo processo avrebbe dovuto affrontare innumerevoli pericoli, difficoltà e restrizioni. Solo superando gli ostacoli e avanzando senza paura si poteva avere successo.

Questo richiedeva grande perseveranza, fortuna e un talento impareggiabile. Sennò, visto che c’erano miliardi di guerrieri in questo mondo, perché c’erano stati solo una manciata di impareggiabili Grandi Imperatori fin dai tempi antichi?

Shen Tu Nantian rifletté su questo e cominciò a calmarsi.

“Arriverò al picco delle arti marziali. Cosa importa di questa piccola difficoltà?”

Dopo che Shen Tu Nantian recuperò lievemente le forze, raccolse di nuovo il disco nero della formazione.

…

Con il passare del tempo, giorno dopo giorno, persone di varie grandi fazioni stavano aspettando fuori dal regno mistico della Grande Imperatrice tra la marea impetuosa.

Gli Anziani che erano entrati nel regno mistico alla ricerca di tesori erano usciti dieci giorni fa.

Avevano pensato che le prove del regno sarebbero durate da dieci a trenta giorni, ma erano già trascorsi due mesi. Eppure non c’era ancora segno del gruppo.

Questo fece preoccupare gli Anziani di diverse famiglie.

“La seconda fase del regno mistico mette alla prova la velocità di coltivazione. Chissà per quanto tempo coltiveranno…”

La matriarca Lin non riusciva a rilassarsi mentre fissava l’entrata del regno mistico.

Precedentemente, quando Lin Yu e gli altri erano stati eliminati, avevano menzionato il vero contenuto della seconda prova quando erano usciti. Era una prova di coltivazione.

Quando i guerrieri coltivavano, un anno poteva essere considerato breve e così anche tre o cinque anni.

Durante questo periodo di tempo, dovevano aspettare qui. Altrimenti, quando i membri della giovane generazione fossero usciti fuori e nessuno li avesse raccolti, sarebbero stati fatti a pezzi dal vortice dell’Abisso del Cimitero degli Dei.

Perfino gli Anziani delle varie grandi famiglie avevano difficoltà a resistere all’enorme mulinello.

Dieci giorni circa non era impegnativo, ma resistere per due mesi alla continua corrente sarebbe stata una grande prova di resistenza e di carattere.

Alcuni avevano perfino deciso di creare una formazione sul fondale per aiutarli a tollerare la pressione.

Altri Anziani più giovani trattarono l’attesa nell’abisso come una forma di coltivazione. Usavano la pressione del mulinello per temprare il loro qi vitale.

Tuttavia, lentamente, nemmeno loro riuscirono a resistere ulteriormente. Questo perché la forza del vortice stava diventando più terrificante, stava aumentando d’intensità!

In ogni grande clan, diversi Grand Anziani avrebbero unito le forze per fare a turno ad alimentare la formazione, così da sopportare la pressione.

Adesso erano passati due mesi e mezzo. La fine delle prove del regno mistico sembrava lontana. Questo fece preoccupare molti Anziani.

Di questo passo, tra due o tre mesi, la forza lacerante dell’Abisso del Cimitero degli Dei sarebbe stata così intensa che perfino i Grandi Anziani di varie fazioni non sarebbero riusciti a sopportarla.

Se i membri della giovane generazione nelle prove non sarebbero ancora usciti allora, non avrebbero avuto altra scelta che lasciarli lì.

E quando fosse accaduto, i loro talenti sarebbero stati risucchiati nell’Abisso del Cimitero degli Dei non appena fossero stati mandati fuori dal regno mistico, riducendoli a pezzi!

Chi era rimasto nel regno mistico della Grande Imperatrice era un membro d’élite di massimo livello. Sarebbe stato un duro colpo perderli.

Ora, alcune fazioni stavano iniziando a rimpiangere la loro decisione. Se l’avessero saputo prima, non avrebbero portato i loro membri della giovane generazione a partecipare a questa spedizione.

Passò altro tempo. Ogni giorno, Anziani di varie fazioni guardavano con ansia l’entrata del regno mistico. Stavano attendendo che apparissero i giovani.

Ora non volevano più che i loro talenti ottenessero risultati sbalorditivi, volevano solo che venissero eliminati prima.

Nel gruppo della setta del Fuoco Li, un Anziano della corte esterna, che sembrava molto più giovane, era all’entrata del regno mistico. Stava aspettando di prendere al volo Gongsun Hong. Era lo zio di Gongsun Hong. Per la loro famiglia non sarebbe stato accettabile perdere una promessa del genere in modo così sciocco.

Mentre era sulle spine, inavvertitamente gettò un’occhiata verso l’enorme vortice nero dell’abisso. Ne fu folgorato, completamente sbalordito!

Cosa… cosa stava succedendo?

Separato da strati, il giovane Anziano aveva visto una scena indimenticabile!

L’Abisso del Cimitero degli Dei cupo e distante era seppellito per metà nel fondo dell’oceano. Rivelava un enorme emisfero. Era un buco nero ed era anche il luogo dov’era il vortice.

Tuttavia, in quel momento, in quel distante emisfero nero ampio decine di migliaia di chilometri… un enorme occhio aveva coperto il vortice!

O si ptoeva dire che il vortice nero si era trasformato in un occhio!

Era come l’occhio di una bestia. Era color ambra e aveva una pupilla verticale a forma di fuso. Nel momento in cui lo vide, il cuore dell’Anziano smise di battere. Sembrava che la sua anima si fosse congelata.

Aveva perso completamente ogni capacità di pensare. Un occhio aveva riempito l’intero mulinello nero?

Cos’era… quella cosa?


