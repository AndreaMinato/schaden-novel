---
weight: 479
title: Capitolo 479 - Superare il Guardiano
pubDate: 2024-05-30T07:46:59.542Z
tags:
    - tmw
---


Vedendo Yi Yun brandire la spada, il giovane con l’abito azzurro ridacchiò: “Sei riuscito ad affrontare i miei due attacchi diversi giorni fa. Saresti potuto entrare nel terzo piano allora, ma hai scelto di non farlo. Ora sei tornato a sfidarmi, perché?”


“Affrontare i tuoi attacchi?” Yi Yun scosse la testa: “Al massimo li ho sopportati, non li ho affrontati. In questo regno mistico della Grande Imperatrice, sei come la mia ombra. Una porzione del tuo Dao della spada proviene da me, così sei come il mio specchio. Attraverso di te posso anche vedere i miei difetti.”

Mentre parlava, l’aura di Yi Yun si espanse. Vedendo questo, il giovane ne fu stupito. Poteva sentire che la sua aura era cambiata lievemente, sembrava tagliente.

“Non sei soddisfatto di poter affrontare due dei miei attacchi? Che tu voglia sconfiggermi?”

Sentendo le parole del giovane con l’abito azzurro, Yi Yun rise: “Perché non dovrei provare?”

Mentre parlava, risuonò un grido dal corpo di Yi Yun. Un Corvo Dorato fiammeggiante si levò al cielo e apparì dietro il giovane. Sembrava un antico totem dell’elemento fuoco.

“Sconfiggermi?” Lo sguardo del giovane con l’abito azzurro brillò. Nella torre dell’Avvento Divino, poter resistere a stento alla prova di ogni piano non era facile, eppure Yi Yun voleva sconfiggerlo. Un’ambizione del genere lo allarmava.

“Interessante! Allora avanti! Fammi vedere di cosa sei capace!”

Il giovane con il vestito azzurro attaccò. Erano gli stessi due attacchi. Anche le prove che stavano affrontando gli altri erano uguali, dovevano resistere agli stessi rispettivi attacchi.

Tuttavia, questi due colpi avevano sconfitto di netto numerosi giovani geni.

“Il primo attacco!”

Il giovane con l’abito azzurro scagliò una spada di qi dorato.

Questo fendente di qi era estremamente agile e feroce, mentre attraversava le scale della torre dell’Avvento Divino emise un rumore assordante!

Di fronte a questo attacco, Yi Yun trattenne il respiro e si concentrò. Ai suoi occhi, questo fendente sembrò rallentare all’improvviso.

Yi Yun sapeva molto bene che lo slancio di questo fendente era terrificante. Proveniva dalla potente energia del giovane con l’abito azzurro.

Tuttavia, anche così, a questo attacco mancava una certa aura misteriosa.

Gli attacchi del proprietario del palazzo della spada o dello spadaccino che portava il fiasco di vino erano completamente diversi dal giovane con l’abito azzurro. I loro fendenti contenevano il cuore della spada. C’era la loro esperienza di vita e la manifestazione della loro personalità.

Il giovane con il vestito azzurro di fronte a lui invece era un riflesso di Yi Yun. Anche se era intelligente e poteva conversare con Yi Yun, era solo un’illusione formata da energia.

Al suo fendente mancava una certa profondità. Questo faceva sì che alla sua spada mancasse un’aura speciale.

Un attacco del genere era forte, ma non era terrificante.

Comprendendo questo, Yi Yun si ritirò mentre il Corvo Dorato dietro di lui emise un lungo grido e caricava verso il raggio di spada!

“Oh? Non hai intenzione di usare la tua spada?!”

Il giovane con l’abito azzurro rimase scioccato. Yi Yun non aveva menato un fendente contro il suo primo attacco, lo stava bloccando solo con il suo totem.

“Presuntuoso!”

Il giovane con l’abito azzurro cambiò la traiettoria del suo attacco mentre squarciava il vuoto e colpiva direttamente il corpo del Corvo Dorato!

Il totem spalancò le ali taglienti come lame.

“Boom!”

Si sollevò un forte vento mentre raggi d’energia dorati furono mandati in ogni direzione come spade taglienti. Fece rimbombare i pilastri di pietra della torre dell’Avvento Divino.

Una ferita sorprendente apparì nel petto del Corvo Dorato. Le sue piume si scompigliarono, come se fosse gravemente ferito.

Tuttavia il totem era solo una condensazione d’energia e di leggi. Grazie al rifornimento costante di energia di puro Yang dal corpo di Yi Yun, le sue ferite iniziarono a guarire lentamente.

Finché Yi Yun avesse avuto energia, il totem sarebbe stato come una fenice immortale. Poteva rigenerarsi in continuazione.

“Xiao!”

Il Corvo Dorato emise un lungo grido mentre spalancava le ali e spiccava il volo. Poi Yi Yun sollevò la sua lama e menò un fendente.

“Oh? L’ha davvero bloccato?!”

Il giovane con l’abito azzurro ne fu allarmato. Tuttavia era solo una forma di vita basata sull’energia. Non aveva nessuna paura. Mosse di nuovo la lama e lanciò il suo secondo attacco.

Questo colpo aveva un impeto ancora più terrificante. Tutta l’energia nel suo corpo era stata iniettata in esso. Il raggio di spada sfrecciò verso l’orizzonte come se una galassia stessa cadendo dal cielo!

Il raggio di spada si precipitò verso Yi Yun con uno slancio indomito!

In quel momento, il sangue di Yi Yun ribollì. Il suo intento combattivo ardeva ed eruttò come un vulcano. Strinse con forza la spada mentre menava un fendente verso il basso!

Le sue convinzioni e le sue intenzioni erano state tutte iniettate nella spada, dandole un’anima!


“Boom!”

I raggi di spada si scontrarono con violenza mentre si frantumavano. Come innumerevoli frecce, fecero tremare il vuoto.

Sotto questo assalto intenso, il palmo di Yi Yun si squarciò e venne ferito. Forte Qi di spada infilzò il qi vitale protettivo, danneggiando tutti i suoi meridiani. Anche si suoi organi soffrirono un impatto simile come se fossero stati trapassati da degli aghi.

Anche il resto del suo corpo fu ferito dal Qi di spada e il suo abito venne lacerato.

Tuttavia, in quel momento, la spada nelle mani di Yi Yun continuò a muoversi verso i raggi, puntando alla fronte del giovane con l’abito azzurro!

La punta della spada trapassò la pelle e l’energia dorata schizzò come sangue.

Yi Yun e la sua arma avevano caricato contro il giovane vestito d’azzurro dopo aver sopportato i frammenti dei raggi!

Questo attacco aveva sconfitto il guardiano del terzo piano!

“Hai vinto.” Disse piano il giovane con l’abito azzurro. “Se sei riuscito a sconfiggermi, non sei solo al livello di un ‘Granmaestro’. I risultati che hai ottenuto sono stati brillanti.”

Dopo aver detto questo, il corpo del giovane esplose.

Si trasformò in innumerevoli gocce di luce dorate e un’antica reliquia dorata apparì, sembrava una gemma.

Yi Yun la prese. Era cristallina e la sua qualità era ancora superiore rispetto a quella che aveva ottenuto dall’antica bestia della desolazione.

Questo scioccò Yi Yun. Il regno mistico della Grande Imperatrice era una grande terra di tesori. Anche senza considerare l’eredità, solo le tecniche di coltivazione, quelle mistiche, i manuali e le reliquie per mantenere le marionette erano già un’enorme ricchezza.

Pensando a questo, Yi Yun non vide l’ora di continuare. Strinse i pugni mentre si dirigeva verso il terzo piano della torre dell’Avvento Divino.

Precedentemente aveva ottenuto il diritto di entrare nel terzo piano, ma solo adesso aveva scelto di entrare.

Nel momento in cui alzò un piede, uno splendido raggio d’energia sfrecciò dal cielo nel suo corpo.

Questo raggio di luce era caldo e sembrava familiare. Pensandoci, Yi Yun si rese conto immediatamente che… era la luce del Marchio dell’Empireo.

Aveva ottenuto una ricompensa dopo aver sconfitto il guardiano del terzo piano. Tuttavia Yi Yun non sapeva quanti ne avrebbe ottenuti.


