---
weight: 480
title: Capitolo 480 - Terzo piano della torre dell’Avvento Divino
pubDate: 2024-05-30T08:46:59.542Z
tags:
    - tmw
---


Il raggio di luce che calò dal cielo divenne più brillante. Quando entrò nella pelle del braccio di Yi Yun, il Marchio dell’Empireo iniziò lentamente ad apparire.

Una splendida scaglia di drago dopo l’altra comparì.

Le scaglie si condensarono e diventarono più vivide. Yi Yun sentì un lieve intorpidimento e dolore alla pelle, ma non era spiacevole.

Dopo che il raggio scomparì, Yi Yun fece un semplice conto. Sconfiggere il guardiano del terzo piano gli aveva dato 18 Marchi dell’Empireo in una sola volta. Insieme ai 37 di prima, ne aveva 55.

Yi Yun sospirò.

Quando era riuscito a resistere agli attacchi del guardiano del terzo piano, non aveva ricevuto nemmeno un marchio. Tuttavia, sconfiggendolo, ne aveva ottenuti 18.

55 Marchi dell’Empireo era un numero di gran lunga superiore alla quantità di marchi finali ottenuta da Shen Tu Nantian e dagli altri. Sembravano tanti, ma Yi Yun sapeva che li aveva ricevuti perché aveva soddisfatto i requisiti della Grande Imperatrice, mentre Shen Tu Nantian e gli altri erano stati troppo carenti.

Non aveva completato alla perfezione le prove. Al massimo si poteva dire che avesse rispettato le regole del regno mistico in certi momenti.

Se fosse entrato adesso nella camera dei tesori della Grande Imperatrice, probabilmente il numero di Marchi dell’Empireo che aveva sarebbe stato insufficiente.

La strada era ancora lunga.

La torre dell’Avvento Divino doveva essere la parte più importante di queste prove. Era anche il luogo dove si potevano trovare opportunità.

Yi Yun decise che avrebbe fatto del suo meglio per completare le prove alla perfezione. Solo allora avrebbe potuto ottenere il riconoscimento della Grande Imperatrice.

Yi Yun avanzò lentamente per le scale per poi raggiungere il terzo piano.

Yi Yun guardò oltre la porta.

Al terzo piano della torre c’era una grande sala sigillata.

“Il primo piano era una vasta stanza, il secondo piano era un vasto mondo desolato, mentre il terzo è tornato ad essere una grande sala…”

Yi Yun varcò lentamente la porta.

Esaminò i dintorni, nella speranza di vedere Lin Xintong. Ma la sala era vuota. Non la trovò da nessuna parte.

A quanto pareva, Lin Xintong doveva aver lasciato il terzo piano o i terzi piani della torre erano isolati individualmente. I partecipanti non si potevano incontrare.

La grande sala del terzo piano non era opulenta come quella al primo. Al confronto però aveva un’aura solenne.

Le piastrelle di pietra sembravano fatte dello stesso materiale della piazza fuori. Erano fatte da pietra nera come l’inchiostro. Calpestarle faceva sentire un’ondata di qi del sangue.

Yi Yun girò intorno ad un po’ di pilastri. Al centro della grande sala c’era un dipinto.

Il dipinto era appeso ad un muro di pietra azzurra. Visto che era antico, la carta aveva iniziato a tingersi di giallo. Tuttavia la persona nel dipinto rimaneva chiara e distinta.

Vedendola, Yi Yun rimase sbalordito: “Questo è…”

L’uomo nel dipinto era seduto a terra, con la schiena appoggiata ad un albero. Una delle sue gambe era dritta, mentre l’altra era piegata ad arco come un ponte.

Il suo gomito sinistra era appoggiato al ginocchio piegato e la mano destra stava tenendo un fiasco. Stava sorseggiando vino. Accanto a lui, la sua spada era conficcata diagonalmente nel terreno. La lama era perfino macchiata di sangue.

Il dipinto era stato disegnato in modo rozzo. I tratti sembravano essere stati creati da un maestro con fare incontrollato dopo che si era ubriacato. Era stato completato in una volta sola dopo aver intinto il pennello nell’inchiostro.

Yi Yun non sapeva cosa pensare.

L’uomo con l’abito azzurro era lo stesso spadaccino che aveva visto combattere contro il guerriero con la corazza nera nella proiezione.

La lama era macchiata di sangue, dimostrando che lo spadaccino aveva finito un’enorme battaglia. Molto probabilmente aveva ucciso il nemico.

E in seguito, non si era preoccupato affatto della grande battaglia che aveva appena sperimentato. Invece si era seduto da solo tra l’erba, appoggiandosi contro un albero. Aveva guardato la natura incontaminata e aveva iniziato a bere, veloce a risolvere i rancori.

Che sorta di vita inortodosso e priva di restrizioni era questa?

Yi Yun si fermò di fronte al dipinto e lo guardò per molto tempo. Aveva scelto il disco della formazione con le scene dello spadaccino nel primo piano e adesso lo stava rivedendo nel dipinto al terzo piano della torre.

Era una coincidenza o il dipinto era apparso era perché aveva scelto quel disco?

Yi Yun non poteva saperlo. Il regno mistico della Grande Imperatrice conteneva ogni sorta di mistero.

Ignorando i metodi impressionanti dell’antica Grande Imperatrice, solo il modo in cui aveva organizzato il regno mistico lo allarmava.

“Questo dipinto potrebbe essere utile per farmi comprendere la spada…”

Yi Yun si sfregò il mento. Decise di smettere temporaneamente di guardare il dipinto. Si avvicinò al retro del muro azzurro e vide una fila di librerie.

L’antica libreria di legno era rimasta intatta dopo così tanti anni. Sembrava aver assistito alla lunga storia del regno mistico della Grande Imperatrice.

Yi Yun si mise di fronte alla libreria e vide file di pergamene di giada sigillate.

Ne scelse una a caso e la sondò con la sua percezione. Dentro c’erano parole estremamente antiche. I tratti complicati le facevano sembrare davvero oscure.

“Sutra dell’Acqua Verde!”

Yi Yun vide quattro parole non appena aprì la prima pergamena.

Era il manuale di una tecnica di coltivazione?

Lo sguardo di Yi Yun brillò. Il Sutra dell’Acqua Verde assomigliava al nome di una tecnica dell’elemento acqua. Che anche tutte le altre pergamene fossero manuali di coltivazione?

Yi Yun ne esaminò altre.

“Sutra della Spada dello Svago”!

“Libro Mistico dell’Invisibilità Spirituale”!

“Manuale Raccolta delle Stelle”!

Ogni pergamena aveva un nome, alcune erano tecniche di movimento, altre attacchi e ogni sorta di manuale.

L’antica Grande Imperatrice aveva lasciato le sue tecniche di coltivazione nel terzo piano della torre dell’Avvento Divino?

Yi Yun giunse all’improvviso a questa conclusione. In quel momento, la voce fredda del regno mistico riecheggiò di nuovo: “Hai quattro ore per scegliere due di questi manuali! Dopodiché le pareti azzurre si chiuderanno!”

Quattro ore!

Yi Yun era sbigottito. Era troppo poco tempo.

Era riuscito a stento a scegliere due dischi in un’ora. Solo guardando le immagini delle proiezioni, era riuscito a decidere se avesse potuto sopportare la pressione delle immagini. Aveva anche capito che la proiezione nelle immagini sarebbe stata utile per lui.

Tuttavia… scegliere manuali non era facile.

Doveva leggere almeno metà di ogni manuale per decidere se sarebbe stato adatto a lui. Per quanto riguardava se avesse potuto padroneggiarlo, avrebbe dovuto leggerne la seconda metà per capire quanto era difficile.

E ognuno di questi manuali era astruso. Capire anche una sola pergamena non era facile.


“Solo scegliere un manuale nel regno mistico è una forma di sfida. Com’è possibile finire di leggere così tanti manuali in quattro ore?”

Yi Yun si accigliò. Tuttavia, visto che le regole erano state stabilite dall’antica Grande Imperatrice, doveva seguirle.

Avendo solo quattro ore a disposizione, raccolse velocemente le pergamene e ne esaminò velocemente il contenuto.

Se il manuale fosse stato chiaramente parziale nei confronti di una legge come quella dei cinque elementi o della creazione, Yi Yun avrebbe smesso subito di esaminarlo.

Coltivava le leggi del puro Yang. Non sarebbero state adatte a lui, per cui sarebbe stato inutile leggerle.

Se l’arma del manuale offensivo non fosse stata giusta, avrebbe smesso di leggerlo!

Se la tecnica non fosse stata abbastanza misteriosa, non l’avrebbe più letta!

Se fosse stata troppo corta, non l’avrebbe letta!

C’erano troppe tecniche di coltivazione, così per velocizzare il processo di selezione, poteva solo usare rozze euristiche come filtro. Forse alcune tecniche potevano essere brevi, ma ugualmente profonde, ma Yi Yun non poteva preoccuparsene.

Aveva già impiegato due ore, eppure doveva ancora trovare una tecnica di coltivazione adatta a lui.

Vedendo che rimaneva più della metà delle tecniche, Yi Yun non ebbe altra scelta se non accelerare ulteriormente.

Questa prova in effetti era stancante.

Metteva alla prova le capacità visuali, di valutazione, di analisi e di percettività!

L’abilità di un coltivatore consisteva anche nel poter leggere velocemente un manuale.

Yi Yun iniziò a leggere sempre più velocemente. Le parole astruse passarono velocemente per la sua mente, mentre iniziava a scegliere cos’era più adatto a lui.

Yi Yun ricordò a grandi linee la posizione e il contenuto di ogni manuale che leggeva, che fosse valido o no, che l’avesse scelto o no.

Questo gli avrebbe reso facile scegliere dopo. Era anche una grande prova per la sua memoria.

Dopo altri trenta minuti, il termine di scadenza stava per avvicinarsi. Mancava poco più di un’ora.

La fronte di Yi Yun iniziò a sudare. La raccolta del regno mistico era troppo ricca. Aveva quasi tutto.

Da quando Yi Yun era entrato nel mondo Tian Yuan, era entrato in contatto con alcuni manuali di tecniche di coltivazione. Sentiva che molti dei manuali usati dalle grandi fazioni nel mondo Tian Yuan erano collegati a quelli antichi. Probabilmente derivavano perfino da questi manuali.

Alcuni manuali erano anche di gran lunga superiori alla copia che si era diffusa nel mondo Tian Yuan.

Questo perché, dopo essere stata tramandata per così tanti anni, i manuali delle tecniche di coltivazione erano stati perduti o erano diventati incompleti.

Rendendosi conto di questo, Yi Yun lesse con più grande concentrazione.

Altri trenta minuti dopo, gli rimase solo un’ora.

Yi Yun non si asciugò nemmeno il sudore. Gli rimaneva un quarto dei manuali da leggere. Aveva calcolato bene il tempo, così probabilmente li avrebbe finiti tutti prima della scadenza.

E in quel momento, quando Yi Yun raccolse una pergamena di giada rosso sangue, le sue mani all’improvviso si irrigidirono.

“Oh? Questo è…”

Yi Yun ne fu allarmato. Questa pergamena di giada non comprendeva tecniche di coltivazione o una serie di mosse, ma un tecnica totemica. Era una tecnica mistica che i guerrieri usavano per condensare Totem.

Ma c’era un aspetto allarmante, il suo nome era “Totem delle Diecimila Bestie”!


