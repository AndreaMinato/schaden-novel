---
weight: 485
title: Capitolo 485 - Loto Rosso
pubDate: 2024-05-30T13:46:59.543Z
tags:
    - tmw
---


Dopo aver esitato per un po’, Yi Yun si mosse tenendo il corpo vicino al terreno. Con gli alberi e la vegetazione a coprirlo, si avvicinò velocemente alla montagna.

Per ottenere ricchezze bisognava correre rischi. Naturalmente voleva dare un’occhiata all’opportunità nel secondo piano della torre dell’Avvento Divino.

Ogni piano della torre era stato progettato meticolosamente dall’antica Grande Imperatrice. Ciascun coltivatore che entrava avrebbe affrontato un mondo corrispondente. Potevano esplorarlo, ma la profondità che potevano raggiungere dipendeva da loro.

In questo piano si poteva dire si mettesse alla prova il potenziale e le capacità di crescita di ogni coltivatore, spinte al limite.

“Xiao! Xiao!”

In quel momento si stavano radunando sempre più bestie volanti nel cielo. Queste creature erano volate qui da ogni direzione e stavano accerchiando il picco.

La corrente sollevata dalle loro ali era come un piccolo tornado. Il rumore che causavano faceva sentire dolore alle orecchie a Yi Yun.

Più il giovane si avvicinava, più diventava cauto. Annullò la sua intera presenza, incluso il respiro.

Le bestie della desolazione nel cielo sembravano speciali. Avevano bocche simili a sciabole taglienti piene di zanne affilate, i loro occhi erano rosso sangue. Avevano un aspetto scioccante.

Questa montagna alta probabilmente era il posto dove riposavano.

Questo diede una strana sensazione a Yi Yun. La valle dove scorreva la lava di puro Yang, gli alberi Fusang e gli strani uccelli nell’aria davano proprio la sensazione della valle Tang, Fusang e il Corvo Dorato.

Mentre Yi Yun ci pensava, uno strano uccello rilasciò un grido acuto e aprì il becco tagliente caricando verso il basso!

Le pupille di Yi Yun si rimpicciolirono e, istintivamente, schivò un grosso albero. L’obiettivo dello strano uccello chiaramente non era Yi Yun. Quando caricò giù, gli alberi alti iniziarono a tremare vigorosamente come se fossero stati colpiti da un tornado. Molti rami si ruppero mentre i tronchi si dividevano in due.

In pochi secondi, lo strano uccello riapparì.

<em>Pu! Pu!</em>

Batté le ali e tornò tra lo stormo. E tra i suoi artigli c’era un enorme pitone lungo circa 20-30 metri. Il suo corpo era color rosso sangue ed emetteva un denso qi vitale dell’elemento fuoco, ma ora era stato strappato in due dallo strano uccello.

Il sangue del serpente schizzò mentre lo strano uccello voleva verso il picco.

Non fu il solo a farlo, diversi altri strani uccelli avevano catturato una preda. I loro artigli erano spessi quanto il braccio di un adulto. Usandone due avrebbero potuto catturare facilmente un elefante.

Dopo aver afferrato le loro prede, non le mangiarono, invece le portarono in volo.

Stavano preparando un banchetto di festeggiamenti?

Yi Yun pensò all’improvviso a questa ipotesi. Senza esitare, li seguì verso la vetta della montagna più alta. Alla fine Yi Yun vide che tutti gli strani uccelli erano atterrati su una delle rupi del picco.

La valle della lava partiva da quella rupe e scorreva dritta giù. Sembrava che questa rupe fosse la fonte della lava.

Più Yi Yun si avvicinava, più sentiva il qi vitale di puro Yang. La temperatura qui era alta come quella di una fornace.

Dopo aver balzato su alcune rocce rosse per via delle fiamme, Yi Yun vide un lago di colore bianco.

Questo lago non conteneva acqua, ma lava bollente.

Questa lava non ribolliva ed era invece molto calma. Tuttavia questa tranquillità lo riempiva di apprensione. Era difficile credere quanto fosse elevata la temperatura della lava.

Sopra il lago di lava protendeva un pezzo di roccia. Era estremamente magico, era immerso nella lava di puro Yang, eppure non si scioglieva.

C’erano un totale di oltre venti rocce che formavano un cerchio. Al centro di queste pietre, Yi Yun vide un loto rosso nella lava calda!

Questo loto rosso aveva circa sette-otto tuberi sottili. Sporgevano dalla lava e avevano quattro-cinque foglie rotonde che assomigliavano ad ombrelli. Al centro delle foglie, Yi Yun vide un fiore di loto rosso e un baccello. Nel baccello c’erano un po’ di oggetti cristallini, i semi di loto.

“Cos’è quello?”

Yi Yun trattenne il respiro. Se un loto rosso si era radicato in lava dalla temperatura così bollente, doveva crescere assorbendo energia di puro Yang.

Senza dubbio era un tesoro.

Il tesoro che Yi Yun aveva percepito precedentemente usando la sua visuale d’energia del Cristallo Viola era questo loto rosso che cresceva nella lava.

“Ha già prodotto dei semi. I semi sono il frutto del loto rosso, così forse può essere già raccolto…”

Questo tesoro che cresceva nella lava di puro Yang era senza dubbio un’opportunità per Yi Yun. Una volta che l’avesse mangiato, la sua coltivazione sarebbe aumentata drasticamente e forse avrebbe permesso al suo fisico Yang di raggiungere una perfezione armoniosa.

Tuttavia il problema era, come l’avrebbe ottenuto?

Yi Yun si accigliò lievemente. Attorno al lago di lava non c’erano oggetti che potessero nasconderlo. Se si fosse precipitato a raccogliere i semi di loto, avrebbe allarmato sicuramente quegli strani uccelli.

Yi Yun non aveva mai visto quelle creature prima, ma a giudicare dalla sua visuale d’energia, poteva capire che erano potenti. Era improbabile che potesse gestirne uno, figuriamoci uno stormo!

Inoltre erano capaci di volare ed erano davvero rapidi. Yi Yun forse non sarebbe riuscito nemmeno a scappare.

Yi Yun alzò gli occhi e vide quattro-cinque strani uccelli appollaiati sulla rupe. I loro sguardi erano taglienti come quelli di aquile mentre fissavano l’area attorno al lago.

Chiaramente erano guardie e il loro compito era di stare in allerta.

Sarebbe stato impossibile per Yi Yun approfittarsi del momento in cui riposavano o cacciavano per raccogliere i semi di loto.

“Questi strani uccelli di sicuro sono cauti.”

Yi Yun sapeva che, durante la loro crescita, i tesori di solito erano protetti da terrificanti bestie della desolazione. Quando queste creature scoprivano i tesori, avrebbero iniziato a sorvegliarli e, una volta maturati, li avrebbero mangiati.

Più prezioso era un tesoro, più forti sarebbero state le bestie della desolazione di guardia. Le creature deboli non sarebbero mai state capaci di proteggerli.

La sensazione di non poter ottenere il tesoro di fronte a lui era straziante.

Yi Yun si nascose dietro una roccia e rimase in attesa.

Vide che, non lontano dal lago di lava, c’era uno stormo.

Avevano accumulato le prede catturate prima e adesso le stavano circondando.

Stesero le loro ali ampie 20-30 metri e si prostrarono. Le loro ali si intrecciarono, come se stessero facendo un qualche tipo di rituale.

E in quel momento sentì un grido acuto. Yi Yun notò la fonte del rumore e vide un’enorme caverna nella rupe alta cento metri. C’erano un po’ di rocce che protendevano attorno ed erano coperte da varie ossa di bestie della desolazione.

Un nido d’uccello?

Yi Yun sapeva che gli uccelli da preda creavano nidi sulle rupi. Pareva che questi uccelli si comportassero in modo simile, ma il loro nido era troppo grande. Solo l’entrata era ampia 20-30 metri.

In quel momento, uno strano uccello volò fuori dalla caverna. Yi Yun sentì un tuffo al cuore quando lo vide!



