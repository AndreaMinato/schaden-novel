---
weight: 487
title: Capitolo 487 - Mondo Separato
pubDate: 2024-05-30T15:46:59.544Z
tags:
    - tmw
---


Nelle pianure desolate del secondo piano, Yi Yun superò gli alberi a grandissima velocità. Stava usando il Cambiamento del Sole del Corvo Dorato per spostarsi rapidamente nella foresta per raggiungere il suo obiettivo… una parte più profonda nel secondo piano.

Yi Yun desiderava proprio il loto rosso del lago di lava, ma non importava quanto ci avesse riflettuto sopra, sentiva che era impossibile riuscire ad ottenerlo data la sua forza al momento. Lo stormo di strani uccelli era un ostacolo insuperabile per lui.

Gli strani uccelli non riposavano nemmeno nel profondo della notte. Si limitavano a fissare il loro territorio con occhi che assomigliavano a lampade verdi.

In una situazione del genere, Yi Yun non sprecò più tempo lì. Tuttavia non aveva intenzione di rinunciare al loto rosso nel lago di lava. Si stava ritirando temporaneamente. Continuò ad esplorare il secondo piano della torre dell’Avvento Divino perché aveva già deciso di rubare il cibo dalle fauci della tigre, ma aveva bisogno di un’occasione.

Ora Yi Yun stava cercando questa occasione.

Allo stesso tempo, voleva cogliere l’opportunità di aumentare la sua forza. Solo aumentando la propria potenza avrebbe potuto rendere possibile l’impossibile.

Yi Yun mantenne attiva la sua visuale d’energia e corse fino ai limiti del secondo piano.

Con il Cristallo Viola, poteva percepire ogni fluttuazione d’energia nelle terre desolate. Nulla poteva nascondersi dai suoi occhi.

Mentre procedeva furtivamente, fece agguati e uccise bestie della desolazione. Con il passare di diversi giorni, Yi Yun non riuscì ancora a trovare un’occasione ed era giunto alla fine del secondo piano della torre dell’Avvento Divino…

In questi giorni, Yi Yun aveva viaggiato liberamente per il secondo piano. Aveva coperto l’intera regione. Aveva stimato che questo mondo era ampio circa 800 chilometri. Il lago di lava con il loto rosso era proprio al centro, mentre, Yi Yun adesso era nel confine del mondo.

Secondo la sua esperienza, il confine doveva essere un posto dove si radunavano potenti bestie della desolazione. Questo era anche il motivo per cui era venuto qui.

Yi Yun si guardò attorno e vide una fila di picchi. La catena montuosa alta si estendeva fino ad un certo punto per poi scomparire all’improvviso. Sembrava che un enorme drago l’avesse divisa, lasciando una superficie piatta.

Yi Yun immaginava che questo pezzo di terra fosse appartenuto ad un altro mondo. Era poi stato tagliato via dalla persona che aveva creato questo regno mistico ed era stato posto nella torre dell’Avvento Divino.

In questo caso, il fendente che aveva diviso queste terre era stato davvero terrificante.

Tuttavia… in confronto alla scioccante fenditura del palazzo della spada di Puro Yang, era ancora piuttosto carente. La cicatrice di spada emanava un’aura indescrivibilmente profonda nonostante fossero passati innumerevoli anni. Era allarmante.

Yi Yun usò la sua tecnica di movimento per entrare nella catena montuosa.

Scoprì velocemente che, anche se la catena montuosa nelle profondità del secondo piano avrebbe dovuto comprendere diverse potenti bestie della desolazione, in realtà non ce n’erano molte. Quando ne incontrò, Yi Yun poté gestirle facilmente.

Questo lo deluse un po’. Forse in questo mondo solo le bestie della desolazione più potenti si erano radunate nel lago di lava centrale. Le creature negli altri posti, i limiti e i confini, invece non sarebbero state molto forti.

Yi Yun non si arrese. Espanse la sua visuale d’energia più che poteva e all’improvviso scoprì una figura rossa che ondeggiava in una montagnola davanti a lui. Questa figura rossa emanava una fluttuazione d’energia intensa.

“Oh? Questo…” Una strana luce brillò negli occhi di Yi Yun.

Guardò di fronte a sé e espanse la sua visuale d’energia più che poteva. Vide cos’era la figura rossa. Era una pianta erbacea. Sembrava piuttosto simile al ginseng celeste dello Yang Viola che aveva catturato in passato.

“Un altro tesoro?”

Yi Yun ne fu sbalordito. C’erano due tesori nel secondo piano della torre dell’Avvento Divino?

La qualità della pianta rossa sembrava di gran lunga inferiore al loto rosso nel lago di lava. Ma sarebbe stato sicuramente un oggetto desiderato da varie grandi fazioni nel mondo esterno.

Yi Yun esitò lievemente. Si guardò attorno con attenzione e si avvicinò di nascosto.

Poi sentì una strana fragranza.

La fragranza dell’erba aveva un raggio d’azione così ampio?

Yi Yun ne fu un po’ allarmato. Era a circa più di otto chilometri di distanza, eppure poteva ancora sentirla?

La pianta erbacea cresceva da sola di fronte ad una montagna e ondeggiava gentilmente sotto il vento. La strana fragranza era diffusa dal vento.

Tesori simili probabilmente sarebbero stati protetti da bestie della desolazione, così Yi Yun divenne estremamente attento. Quando arrivò ad otto chilometri di distanza, all’improvviso gli si gelò il cuore. Percepì una sensazione di estremo pericolo.

Fece uno scatto indietro e trattenne il respiro mentre rimaneva concentrato. Nascose completamente la sua presenza e sembrò diventare tutt’uno con le rocce e gli alberi attorno a lui.

Si stese a terra e guardò avanti. Sentì che qualcosa lo guardò per un attimo di secondo.

<em>Oh? Quello è…</em>

Nella visuale d’energia di Yi Yun, vide un’impareggiabile fonte d’energia che lo allarmò.

E questa terrificante energia sorprendentemente proveniva da dentro l’enorme montagna.

Ad occhio nudo, l’enorme montagna sembrava coperta da una pianta marrone. Non sembrava nulla di speciale.

Tuttavia, usando la sua visuale d’energia, Yi Yun vide il vero corpo di questa montagna.

Era… una bestia della desolazione estremamente grande.

Aveva ritirato i suoi quattro arti ed era a terra. Sembrava un’enorme tartaruga.

Pareva che stesse dormendo, ma Yi Yun sapeva che era sveglia. L’erba sconosciuta che assomigliava al Ginseng Celeste dello Yang Viola cresceva accanto alla bocca della creatura.

Un altro guardiano? Ogni tesoro al secondo piano era protetto da una bestia della desolazione, così come potevano i coltivatori ottenerle facilmente?

Yi Yun ebbe un’idea, ma presto escluse questa possibilità.

Non tornava!

Yi Yun notò che l’erba sconosciuta era connessa ad un lungo rampicante. Il lungo rampicante cresceva dalla fronte dell’enorme tartaruga e pendeva come una lanterna.

Guardandola più attentamente, Yi Yun si irrigidì.

Un’esca!

Questa pianta era solo un’esca. Se uno fosse andata a raccoglierla stupidamente, sarebbe diventato la preda della grande tartaruga.

Yi Yun voleva davvero imprecare. La prima volta che aveva trovato il loto rosso, aveva trovato uno stormo di strani uccelli a proteggerlo. Ora, con grande difficoltà, aveva trovato un piccolo “tesoro”, eppure era una trappola mortale!

Le opportunità del secondo piano della torre dell’Avvento Divino erano piene di pericoli.

La prova stabilita dal regno mistico era troppo difficile. Se un coltivatore non fosse stato estremamente attento, sarebbe stato un suicidio esplorare frettolosamente questo regno mistico.

Tuttavia, il percorso delle arti marziali era pieno di innumerevoli difficoltà. Innumerevoli geni morivano lungo la via.

La sensazione di pericolo non sparì. Yi Yun sapeva di non poter gestire questa grossa tartaruga. Tuttavia non se ne andò. Rimase prono dietro un grosso macigno e si appostò come un cacciatore.


