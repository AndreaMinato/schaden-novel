---
weight: 4880
title: Capitolo 488 - Scommessa
pubDate: 2024-05-30T16:46:59.544Z
tags:
    - tmw
---


Yi Yun stava osservando l’enorme tartaruga.

Dato che la torre dell’Avvento Divino aveva lasciato un tesoro nel secondo piano, doveva esserci un modo per portarlo via. E probabilmente non c’era un solo metodo.

Aveva solo bisogno di scoprirlo. Ora stava cercando un’opportunità del genere.

Con il passare del tempo, alcuni piccoli uccelli e bestie inconsapevoli trattavano l’enorme bestia come una vera montagna. Si appollaiavano e riposavano su di essa. La creatura però non si mosse, come se fosse un vero cumulo di terra.

Circa due ore dopo, un’enorme bestia della desolazione che assomigliava ad un elefante uscì dalla foresta di un altro picco.

La sua forza era chiaramente superiore alle altre creature che Yi Yun aveva incontrato nella catena montuosa.

Quando la bestia della desolazione simile ad un elegante apparì, fu attirata velocemente dalla “pianta erbacea” misteriosa.

Esitò per un po’ per poi avvicinarsi lentamente alla montagna. Non era veloce ed era in allerta mentre si avvicinava. Stava cercando costantemente possibili pericoli. Yi Yun notò che questa creatura era intelligente. Si era accorta che non poteva esserci un’occasione del genere. Vedere all’improvviso una pianta erbacea dall’energia estremamente ricca era molto strano.

A circa poche centinaia di metri dalla “pianta erbacea”, la bestia della desolazione simile ad un elefante notò qualcosa e si fermò.

Dopodiché continuò a procedere come se non potesse resistere.

Quando fu a circa decine di metri di distanza dalla “pianta erbacea”, la bestia della desolazione fece uno scatto e stese la sua lunga proboscide per afferrare la pianta erbacea. Sembrava che stesse cercando di afferrarla il più velocemente possibile per tornare poi in un posto sicuro e godersela lentamente.

Tuttavia questo decretò solo il suo fato. Nel momento in cui la sua lunga proboscide, una fessura nera simile ad una caverna si aprì all’improvviso nella montagnola. Un respiro caldo fuoriuscì dalla fenditura.

Era la bocca dell’enorme tartaruga. Le sue zanne sembravano lunghe lance ed era uno spettacolo sconvolgente!

Dentro la sua bocca c’era una lingua rosso sangue, sulla sua punta era cresciuta una strana testa di serpente.

“Sou!”

La grossa lingua spessa si mosse velocemente. Quando sfrecciò in avanti, sembrò un raggio rosso che legò immediatamente l’elefante e lo trascinò nelle profondità della fessura nera.

La bestia della desolazione simile ad un elefante emise un breve grido per poi diventare silenziosa.

<em>Crack!

Crack!</em>

Yi Yun sentì un rumore raccapricciante di ossa che si rompevano. L’enorme tartaruga si mosse piano mentre mangiava la bestia della desolazione simile ad un elefante!

Terrificante!

Yi Yun finalmente capì perché non c’erano molte bestie della desolazione in questa catena montuosa e perché ce n’erano così poche di forti. Probabilmente la maggior parte di loro era già entrata nello stomaco di questa enorme tartaruga.

Quanto poteva mangiare una creatura così grossa? Probabilmente non era sufficiente nemmeno un elefante…

“Non potrebbe nemmeno usarlo come stuzzicadenti.”

Yi Yun fu un po’ spaventato dall’evento. Dieci di lui sarebbero stati solo un piccolo antipasto per una bestia della desolazione così terrificante. Una volta che fosse stato avvolto dalla lingua rossa, sarebbe stato spacciato.

Vedere questa creatura lo fece ripensare al vero spirito della Tartaruga Drago cavalcato dal Ragazzo Pastore che aveva attaccato la Divina Città di Tai Ah.

Tuttavia, quando la Tartaruga Drago si era alzata, era risultata ancora più alta della Divina Città di Tai Ah, ad un’altezza di circa trenta chilometri. Era cento volte più grande dell’enorme tartaruga di fronte a lui. Un’esistenza terrificante che poteva distruggere il Divino Regno di Tai Ah era di gran lunga superiore a questa creatura.

Il vero spirito della Tartaruga Drago era senza dubbio terrificante, ma… precedentemente, quando Yi Yun era stato imprigionato da Shen Tu Nantian, aveva capito che aveva un enorme punto debole. Era… lento!

Shen Tu Nantian lo aveva tenuto prigioniero per dieci giorni perché era sicuro che il vero spirito del Drago Tartaruga non si sarebbe potuto precipitare nella prefettura Chu in così poco tempo. Senza il vero spirito, il Ragazzo Pastore non sarebbe stato una minaccia.

In effetti Shen Tu Nantian aveva ragione, ma sfortunatamente per lui, aveva sottovalutato la forza del nemico.

Velocità…

Yi Yun fece un respiro profondo. Era ragionevole che una bestia della desolazione così enorme e con un guscio pesante sul dorso fosse lenta.

Tuttavia aveva una lingua rossa che si muoveva veloce come un fulmine, così doveva stare attento.

Yi Yun aveva appena imparato il Cambiamento del Sole del Corvo Dorato e, grazie ad essa, aveva un modo per sopravvivere.

Forse… poteva riuscirci!

Il respiro di Yi Yun accelerò lentamente. Stava escogitando un piano folle su cui non poteva trattenersi dallo scommettere!

Osava fare una scommessa del genere non solo per via del Cambiamento del Sole del Corvo Dorato, ma perché credeva che il regno mistico della Grande Imperatrice non avrebbe dato missioni impossibili.

C’era sempre un’occasione da cogliere.

Dopo aver capito la situazione, Yi Yun si alzò. Commise una follia. Ad una distanza di circa quattro chilometri dall’enorme bestia della desolazione, incoccò il suo arco Tai Cang. La fredda Freccia Inseguitrice del Vento era puntata verso l’enorme bocca della tartaruga, che era la fessura nera nella piccola montagna.

Mentre rischiava la vita, il suo battito cardiaco accelerò, ma mantenne una calma anormale. Tutto dipendeva da questo momento!

“Peng!”

Yi Yun mollò la presa e la corda ronzò, mentre la Freccia Inseguitrice del Vento si precipitava avanti!

Il dardo squarciò l’aria come un raggio divino. Con l’energia di puro Yang, entrò nella bocca dell’enorme tartaruga.

“Boom!”

L’energia esplose nella gola dell’enorme tartaruga. L’enorme creatura tremò violentemente mentre il suolo e le piante iniziavano a cadere.

“Roar!”

L’enorme tartaruga ruggì con furia. Si era arrabbiata per via della freccia entrata nella sua gola!

Era rimasta nel confine del secondo piano della torre dell’Avvento Divino per centinaia di millenni. Era il sovrano assoluto della terra e non aveva mai sofferto prima!

Alzò l’enorme testa e i suoi occhi grigi si aprirono mentre individuava Yi Yun!

Era stato un minuscolo umano a ferirlo. Aveva scagliato una freccia nella sua gola morbida.

Senza tardare un secondo, Yi Yun mise da parte il suo arco Tai Cang e scappò!

Era una corsa contro la morte. Usò tutta la sua forza, evocò il suo Totem e usò il Cambiamento del Sole del Corvo Dorato. Sembrava si fosse trasformato in un Corvo Dorato mentre sfrecciava nel cielo.

“Roar!”

L’enorme tartaruga ruggì. Come poteva permettere ad un debole umano che lo aveva ferito di scappare? Alla fine mosse i suoi quattro arti rimasti fermi per secoli e iniziò ad inseguire Yi Yun!

“Boom! Boom! Boom! Boom!”

L'enorme tartaruga iniziò a correre. Il terreno tremò mentre si muoveva. Ad ogni passo che faceva, avrebbe lasciato enormi impronte che assomigliavano a laghi secchi.

Foreste furono sradicate. Gli alberi venivano abbattuti e si sollevava polvere!

Yi Yun corse con tutte le sue forze. Dietro di lui c’era un’enorme tartaruga delle dimensioni di una piccola montagna. La nuvola di polvere che sollevava sembrava un lungo drago. Era proprio uno spettacolo!


