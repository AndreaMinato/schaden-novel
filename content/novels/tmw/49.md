---
weight: 490
title: Capitolo 49 – Vorrei un oggetto
pubDate: 2023-06-25T14:09:48.026Z
tags:
    - tmw
---


Yi Yun non poteva più aspettare. Versò le salse che aveva preparato prima e strappò una coscia al fagiano per poi morderla.

La pelle era croccante e la carne succosa e tenera. L'olio scorreva ad ogni morso. La sua bocca era piena di fragranza.

Bisognava dire che il fagiano misterioso dell'anziano grasso era assolutamente delizioso. Non c'era da meravigliarsi che, perfino dopo essere stato arrostito in modo così pessimo, potesse ancora goderselo.

Inoltre la carne includeva un flusso di pura energia. Quando entrò nello stomaco di Yi Yun, questa forza si diffuse in tutto il suo corpo, dandogli un senso di calore indescrivibilmente confortevole.

Anche il vino del vecchio era estremamente speciale. Dopo essere stato cotto nel sale, il sapore alcolico non era evaporato. Era trapelato nella carne del fagiano, dandogli un aroma inebriante.

Il vino conteneva un'energia ancora più pura, rinfrescando l'intero corpo di Yi Yun finché i suoi pori non si aprirono.

Lin Xintong guardò Yi Yun con curiosità. Solo dal profumo e dall'aseptto, era facile immaginare ch avesse un ottimo sapore.

Questo ragazzino al massimo di dodici anni aveva abilità del genere?

"Fata, ne vuole un po'?" Le parole di Yi Yun erano estremamente gradevoli. Sapeva che la posizione della ragazza doveva essere straordinaria. Il vecchio la trattava come la sua prediletta, così, anche se Yi Yun non conosceva il suo nome, non c'erano problemi nel chiamarla fata.

"Eh..." Lin Xintong esitò, ma vedendo Yi Yun strappare una coscia intoccata per lei, non seppe come reagire.

Dopo aver esitato un momento, la accettò e gli diede un piccolo morso.

Era davvero deliziosa!

Al confronto, il fagiano carbonizzato del suo maestro non era invitante.

La ragazza tirò fuori un fazzoletto, si asciugò la bocca e lo ringraziò con un sorriso.

Non aveva mai provato una tecnica di cucina del genere e il sapore era davvero unico.

Anche se Lin Xintong conduceva una vita austera e non era ossessionata dal cibo, dato che aveva iniziato a viaggiare nelle lande selvagge per allenarsi, aveva dovuto mangiare l'amaro fagiano carbonizzato ed era arrivata al suo limite.

Nonostante lo avesse apprezzato, non esagerò con le sue lodi. Ma il vecchio grasso era diverso. Era un ghiottone avido. Anche se aveva raggiunto lo stato in cui avrebbe potuto evitare di mangiare da molti anni, non aveva mai rinunciato al cibo. Si era assicurato di fare quattro pasti al giorno, colazione, pranzo, cena e lo spuntino serale.

Di solito sarebbe stato rifornito di cibo e bevande a casa; avevano un buon sapore ed era sufficiente per saziare le sue papille gustative. Ma questo viaggio con la sua discepola era duro per lui. Era già stufo di mangiare barbecue carbonizzato in continuazione.

La sua avidità lo fece salivare, ma non poteva abbassarsi a fare richieste a Yi Yun. Divenne scontento quando vide che Yi Yun non sembrava avere intenzione di dargli un po' di fagiano. Questo ragazzino era un tale ingrato, si era dimenticato chi gli aveva dato il fagiano e il vino?

"Non mi aspettavo che potessi cucinare. Ho assaporato ogni prelibatezza del mondo, così posso dare un parere autoritario quando si parla di sapori! Avanti ragazzino, valuterò quanto sono buone le tue tecniche culinarie. Ti darò indicazioni se ci sarà spazio per dei miglioramenti." Mentre parlava, una mano grassa e unta macchiata di fuliggine si stese. Non si era nemmeno pulito le mani da prima!

Yi Yun istintivamente cercò di evitarlo, ma per qualche motivo, anche se la mano grassa non era veloce, non riuscì ad evitarla. Alla fine una piccola porzione del fagiano fu strappata via. Le due ali gustosissime scomparirono!

Maledizione!

Yi Yun si riempì di amarezza. In quel momento però l'anziano grasso aveva già dato un morso alla carne guardando sardonicamente Yi Yun 'Pensi di poter evitare le mie mosse con le tue misere capacità?'

Mentre mordeva, il grasso esplose e la fragranza riempì la sua bocca. Il suo sguardo si accese!

La carne naturalmente era deliziosa, ma l'aspetto più importante era il sapore dell'alcol.

In effetti il vecchio aveva mangiato molte prelibatezze deliziose, ma era la prima volta che vedeva un approccio del genere.

Fare assorbire l'alcol nella carne, lo rendeva ancora più gustoso!

Non era solo un ghiottone, ma anche un alcolista. Non gli era mai venuto in mente di poter usare l'alcol in questo modo. Alcol e fagiano, due sapori distinti e deliziosi erano incredibili combinati insieme!

In contrasto, il fagiano che aveva arrostito prima poteva essere dato solo in pasto ai cani!

Anche se il vecchio aveva già finito un fagiano estremamente grosso prima, dopo aver imparato la tecnica della Digestione dell'Elefante, Yi Yun sapeva che la carne era estremamente resistente ad essere digerita. Una persona normale poteva sopravvivere con una coscia per giorni senza patire la fame.

Dopo averne mangiato un pezzo e mezzo, sembrava che il vecchio non fosse ancora pieno.

Anche se sembrava raffinato mentre mangiava, era sorprendentemente veloce. Finì metà fagiano in circa un minuto, lasciando una pila di ossa.

Le ossa, anche le costole delicate furono ripulite, nemmeno un cane sarebbe riuscito a fare lo stesso.

Il vecchio non fu disturbato dallo sguardo sorpreso di Yi Yun e si asciugò con calma l'olio dalla bocca dicendo: "Il sapore è passabile. Se migliorerai ulteriormente, potrai raggiungere il mio fagiano carbonizzato."

Yi Yun quasi soffocò sentendo le dichiarazioni sfacciate del vecchio. Che sorta di persona era? La sua posizione doveva essere straordinaria, ma perché era così vergognoso?

Il vecchio finse di non notare l'occhiataccia sprezzante di Yi Yun e guardò il fagiano nelle mani di Yi Yun dicendo: "Perché non stai mangiando, sei pieno?"

"No!" Yi Yun rimase scioccato, scosse velocemente la testa e iniziò a mangiare frettolosamente il fagiano nelle sue mani.

Ridicolo. Se fosse stato troppo lento, in un batter d'occhio il fagiano nelle sue mani si sarebbe ridotto in una pila di ossa.

A parte essere gustosa, la carne era un ottimo nutrimento per il corpo. Yi Yun sentì che il suo organismo prima vuoto si stava riempiendo di energia. Fece agitare il suo sangue e lo rese più forte.

Che questo fagiano fosse un discendente di qualche antico uccello della desolazione?

Yi Yun si rese conto che, visto che la gente ricca mangiava ogni giorno questo tipo di cibo, la loro forza era destinata ad aumentare rapidamente.

All'inizio aveva provato gioia per aver completato il suo corpo temprato, ma si era già calmato.

Il suo punto di partenza era basso. Anche se avesse fatto un'ascesa meteoritica in una piccola tribù, in una grande tribù non sarebbe stato niente di spettacolare. Aveva ancora molta strada da fare.

"Ehi, da ciò che vedo, sei abbastanza capace di cucinare e si può dire che sia il fato ad averci fatto incontrare..." L'anziano grasso toccò il suo anello.

Era la seconda volta che Yi Yun sentiva queste parole ed era già immune ad esse. Si asciugò con calma la bocca, aspettando che l'anziano grasso tirasse fuori qualcosa.

"Eheh, ragazzino, prendili per comprare un po' di dolci." Disse l'anziano grasso mentre tirava fuori due lingotti d'oro dal suo anello. Pareva che pesassero quasi due etti e mezzo.

Era la prima volta che Yi Yun vedeva lingotti d'oro. Sulla terra aveva visto solo placche dorate nelle vetrine delle banche, ma non erano così grosse.

Yi Yun non poté trattenersi dal dare un'altra occhiata.

"Avanti, ho ancora oltre venti polli. Puoi cucinarli e ti darò questi due lingotti d'oro. Poi potrai comprare molti dolci." Disse contento il vecchio. Anche se non aveva ammesso, sapeva che le sue tecniche culinarie non erano nulla in confronto a quelle di Yi Yun. Il fagiano cotto nel sale combinato con l'alcol in particolare aveva fatto salivare l'anziano grasso con la fragranza della sua carne.

Dopo aver sentito questo, Yi Yun sorrise. Nelle Lande Selvagge della Nuvola, i lingotti dorati erano solo piacevoli all'occhio, ma erano inutili.

Sulla terra, questi due grossi pezzi d'oro sarebbero stati sufficienti per comprare cibo per tutta la vita. Ma in questo mondo il cibo era davvero costoso, specialmente nella Landa Selvaggia della Nuvola. Forse non sarebbe riuscito a comprare nulla nemmeno con i lingotti d'oro. Se avesse usato l'oro per scambiare cibo con Lian Chengyu, si sarebbe praticamente dato in pasto ai lupi.

"Non voglio oro." Disse Yi Yun impassibile. Questo vecchio all'inizio gli aveva dato monete di bronzo e ora dell'oro. Era chiaro che stesse trattando Yi Yun come un ragazzino fortunato e non come qualcuno che praticava le arti marziali: "Signore, non sa cosa succederebbe ad un ragazzino che porta dell'oro per strada?"

"Eh?" L'anziano grasso sussultò. Aveva pensato che, anche se Yi Yun non avesse potuto usarli, avrebbe potuto darli ai suoi genitori.

Lin Xintong, che era accanto al vecchio, guardò Yi Yun con sorpresa. Il principio di come un uomo innocente sarebbe finito nei guai a causa delle sue ricchezze era semplice, ma il fatto che un bambino di dodici anni l'avesse detto con tranquillità, mostrando indifferenza nei confronti dell'oro, era impressionante.

"Allora cosa vuoi?" Disse l'anziano grasso tenendo l'oro.

"Vorrei solo un oggetto da lei signore." Disse con lentezza e calma Yi Yun mentre lo guardava ngli occhi.

"Dì pure." Disse il vecchio con interesse.

"Posso capire che dev'essere una persona straordinaria. Deve avere una posizione elevata ed eccezionale, con..."

"Va bene, basta con le lusinghe." L'anziano grasso lo osservò con disprezzo. Questo ragazzino di sicuro era strano.

"Oh... non la sto lusingando, sto solo esprimendo la mia ammirazione nei suoi confronti. Può avere tutto quello questo ed essere ammirato da molti, incluso me, perché... è abbastanza forte!"

"Nelle lande selvagge, chi è forte sarà onorato dagli altri!"

"Così chiederò una cosa con grande coraggio, cioè la forza!"

Disse Yi Yun con sicurezza. Anche se l'aveva detto lentamente, scioccò l'anziano grasso.

Lin Xintong batté i suoi splendidi occhi e lo guardò con sorpresa. Ciò che aveva detto Yi Yun era molto semplice, ma quando il suo maestro gli aveva chiesto ciò che voleva, gli aveva risposto la forza. Non era tipico da parte di un bambino.

Sembravano le parole di un adulto.



