---
weight: 4900
title: Capitolo 490 - Cogliere l’opportunità
pubDate: 2024-05-30T18:46:59.544Z
tags:
    - tmw
---


In quel momento, nel lago di lava al centro del secondo piano della torre, lo stormo di strani uccelli aveva appena finito un’altra sessione di caccia.

Avevano impilato le prede catturate insieme. Decine di strani uccelli sovrapposero le ali e formarono un cerchio. Avevano riniziato il loro strano rituale.

E in quel momento il loro capo apparì.

Scese giù dal suo “trono” sulla rupe e volò in cerchio per un po’ di volte per poi ritrarre le ali e atterrare in mezzo allo stormo, godendosi la venerazione dei suoi lacchè.

Non fece cerimonie mentre estraeva il sangue dei cuori delle prede, riempiendo una coppa d’osso. Proprio mentre stava per raccogliere la coppa e tornare nel suo nido, sentì che c’era qualcosa di strano.

Il sangue nella coppa d’osso si stava increspando lievemente, formando un’onda concentrica dopo l’altra. Il terreno… stava tremando lievemente!

Cosa stava succedendo?

L’uccello a tre zampe era un po’ stupido. Non capì subito perché il terreno stava tremando. Si girò lievemente e guardò in lontananza.

Ciò che vide lo fece sbigottire. Vide un’enorme tartaruga che stava caricando verso di loro!

Mentre stava correndo, la tartaruga stava brandendo la sua lunga lingua rossa che stava seminando distruzione.

Il terreno attorno si era riempito di polvere e fiamme. Non c’era modo di capire cosa stava succedendo nella nuvola di polvere.

In effetti, Yi Yun, che era nascosto nella nuvola di polvere, aveva già usato il Cristallo Viola per nascondere tutta la sua energia. L’uccello strano a tre zampe poteva avere una vista estremamente acuta, ma la sua percezione era di gran lunga inferiore, così come poteva scoprire la sua presenza?

Le bestie della desolazione, specialmente quelle forti, erano estremamente territoriali.

Lo strano uccello trattava da tempo la catena montuosa attorno al lago di lava come il suo territorio. Non avrebbe permesso ad altre forti bestie della desolazione di entrare.

“Xiao! Xiao! Xiao!”

Decine di uccelli rilasciarono grida acute. Si radunarono insieme, stesero le ali e aprirono i loro becchi. Usando questo metodo, cercarono di intimare la grossa bestia della desolazione di rimanere lontana.

Tuttavia la grossa tartaruga era stata già provocata da Yi Yun più e più volte ed era diventata frenetica. Così perché si sarebbe preoccupata degli avvertimenti degli strani uccelli?

Anche quando era calma, dato il suo orgoglio, non avrebbe badato a questi strani uccelli.

Vedendo l’enorme tartaruga avvicinarsi, gli strani uccelli si arrabbiarono e spiccarono il volo per affrontare il nemico.

Credevano che la grossa tartaruga avesse preso di mira il loro loto rosso!

Il loto rosso al centro del lago di lava era il loro tesoro. Non importava quale bestia della desolazione volesse derubarli, le avrebbero uccise tutte!

L’enorme tartaruga si avvicinò e distrusse moltissimi alberi Fusang!

Pezzi di legno volarono nel cielo ad ondate. La bestia della desolazione stava per raggiungere il lago di lava!

Gli strani uccelli non poterono più tollerarlo. Si erano trincerati qui per così tanti anni e altre bestie della desolazione avevano provato a rubare il loro tesoro, così giunsero alla conclusione che la tartaruga fosse qui per lo stesso motivo.

Lo strano uccello a tre zampe rilasciò un grido! Era il suo segnale di attacco!

Decine di strani uccelli caricarono!

Anche se gli strani uccelli erano molto grandi, sembravano minuscoli in confronto all’enorme tartaruga. Inoltre la bestia della desolazione era coperta da un’armatura pesante, così non temeva gli attacchi dei loro artigli affilati.

“Dang! Dang! Dang!”

Gli artigli metallici e le ali si scontrarono con il guscio emettendo un suono metallico, ma la tartaruga rimase illesa.

Tuttavia… visto che una creatura così orgogliosa era stata già provocata da una formica e adesso era stata presa di mira da uno stormo di passeri usciti fuori dal nulla, alla fine esplose come un vulcano.

Colta dalla frenesia, come poteva la grossa tartaruga considerare se gli strani uccelli erano nemici o alleati di Yi Yun? Finché una creatura avesse bloccato il suo cammino, l’avrebbe uccisa, non ne avrebbe lasciata viva nemmeno una!

“Roar!”

La grossa tartaruga ruggì mentre la sua lingua rossa come il sangue sfrecciò come un fulmine!

“Puah! Puah!”

Due strani uccelli furono morsi consecutivamente dal serpente della lingua.

La testa del serpente aveva un morso allarmante, il suo veleno terrificante fece marcire immediatamente gli strani uccelli, riducendoli in una pozza di sangue!

In quel momento, Yi Yun si era nascosto da tempo in un angolo. Vide la scena con i suoi occhi e si impaurì.

Il pitone rosso nella lingua della tartaruga aveva un veleno così spaventoso? Se ne fosse stato toccato, probabilmente sarebbe stato ridotto in una pila di ossa bianche…

La combinazione di una tartaruga e di un serpente ricordò a Yi Yun della Tartaruga Nera. Quella bestia divina aveva la testa di un drago, il corpo di una tartaruga e un serpente attorcigliato attorno al suo guscio. Anche se la grossa tartaruga di fronte a lui era più debole, il serpente nella sua bocca gli dava una strana sensazione.

Vedendo due dei suoi seguaci morire, lo strano uccello a tre zampe rilasciò un grido. L’ululato riecheggiò lontano e, immediatamente, gli alberi attorno iniziarono a tremare. Altri strani uccelli uscirono dalla foresta!

Stesero le ali e volarono insieme, bloccando il sole. Erano come una massa di nuvole cupe.

Il cielo sembrò oscurarsi un po’. Yi Yun li contò approssimativamente e concluse che ce ne dovevano essere almeno cento!

Una parte di questi uccelli erano più grossi di dimensioni. I loro becchi erano ancora più lunghi e ce n’erano circa una decina. Chiaramente erano più potenti dei loro compagni ordinari, ed erano secondi solo al loro capo.

Yi Yun ne fu sbalordito. Non c’era da meravigliarsi che questo stormo potesse occupare l’area centrale del secondo piano della torre e fosse riuscito a monopolizzare il loto rosso.

Era un esercito con cui nessun’altra specie nel secondo piano poteva competere.

Con un enorme nemico di fronte a loro, gli uccelli strani caricarono a tutta forza, ma anche così, i loro artigli taglienti e le loro ali metalliche non riuscirono a penetrare attraverso le difese del mostro.

La grossa tartaruga ruggì e la sua lingua rosso sangue sfrecciò in avanti come una spada velenosa. Uno dopo l’altro, gli uccelli strani furono trafitti! Mentre venivano fatti a pezzi, i loro corpi caddero a terra mentre il sangue tingeva il cielo!

La tartaruga poteva uccidere facilmente in un istante uno strano uccello, ma lo stormo era troppo vasto, specialmente considerando il terrificante uccello a tre zampe.

Mentre la tartaruga attaccava uno strano uccello, il capo dello stormo colse l’occasione e sfrecciò come un fulmine!

<em>Cha!</em>

Brandì i suoi artigli metallici e afferrò la lingua della grossa tartaruga!

Con il suo impeto, l’attacco dello strano uccello era spaventoso. Riuscì a tagliare un piccolo pezzo della lingua della tartaruga!

Il sangue schizzò mentre l’enorme bestia della desolazione provava dolore. Emise un gemito sofferente.

E in quel momento, lo strano uccello a tre zampe gridò e aprì il suo becco per sputare una palla di fuoco.

Dopotutto era una bestia della desolazione di puro Yang, così poteva condensare la sua energia per usare attacchi a lungo raggio!

Con lo strano uccello a condurli, una decina di altri suoi seguaci aprirono il becco e spararono una palla di luce!

<em>Boom! Boom! Boom! Boom!</em>

Un grosso numero di palle di luce colpirono la grossa tartaruga, causando un’intensa esplosione.

All’istante, le montagne tremarono mentre il suolo e le rocce collassavano. Grandi tratti di foreste di Fusang furono annientati!

La battaglia aveva raggiunto il picco. Con lo strano uccello a tre zampe come capo, lo stormo lanciò il suo contrattacco contro la grande tartaruga!

Yi Yun non aveva intenzione di rimanere ad ammirare una battaglia così intensa. Era il momento perfetto per fare la sua mossa!

Adocchiò la rupe. In quel momento le sentinelle non c’erano più. Da quando lo scontro era iniziato, il grido acuto del loro capo era stato un segnale per radunarli tutti e lanciare un assalto totale.

Yi Yun aveva fatto di tutto per attirare una creatura feroce qui proprio per creare questa opportunità!

Usò il Cristallo Viola per nascondere la sua presenza e caricò verso la rupe della montagna…

La prima scelta di Yi Yun non fu il loto rosso nel lago di lava, ma il nido dello strano uccello in cima alla rupe.

Sapeva che dopo che lo strano uccello aveva radunato semi di loto e sangue dai cuori delle bestie della desolazione, li aveva riportati nel suo nido.

Yi Yun voleva sapere cosa stava facendo.

Forse erano rimasti dei semi di loto nel suo nido.

Per impedire di venire scoperto, Yi Yun rimase vicino alle rocce mentre procedeva velocemente. Molto presto, arrivò sotto la rupe. Quando alzò gli occhi per guardare il nido, era a circa trenta metri d’altezza.

Yi Yun poteva raggiungerlo facilmente con un salto, ma per rimanere nascosto, scelse di arrampicarsi per una parete dietro la rupe. Come un’agile lucertola, la scalò velocemente.

Presto, Yi Yun arrivò all’altezza del nido. Dolo allora passò dal retro al fronte della rupe.

<em>Whew!</em>

In un batter d’occhio, Yi Yun entrò nel nido. L’ombra nera che scomparì un momento dopo non fu avvistata da nessuna bestia della desolazione.

Yi Yun brandì una spada. Anche se era improbabile che fossero rimasti strani uccelli nella caverna, era sempre saggio rimanere attenti. Yi Yun aveva da tempo attivato la sua visuale d’energia. Poteva vedere tutto qui.

Fuori dalla caverna, si sentivano ancora gli intensi rumori della battaglia. Yi Yun li ignorò. Fu estremamente veloce e raggiunse la fine della caverna in pochi passi.

Il nido era profondo circa trenta metri. Lungo la strada, Yi Yun vide diverse ossa di bestie della desolazione. Molte di esse erano state fatte a pezzi prima di venire masticate. Era dispersa polvere d’osso per terra e c’erano schizzi di sangue sulle rocce.

Era praticamente un macello.

In quel momento, Yi Yun sentì una fluttuazione d’energia impareggiabile nella visuale del Cristallo Viola.

La fonte di questa forza proveniva dalle profondità della caverna.

Qui, nell’oscurità, Yi Yun vide un grosso guscio da tartaruga. Era ampio circa due metri ed era ribaltato a terra. Una grande porzione del guscio era stata tagliata, lasciando il carapace, che era perfetto per un’enorme scodella.

Più della metà del guscio era coperta da una pelle di bestia della desolazione. Accanto al guscio c’erano alcune coppe d’osso.

C’erano residui di sangue fresco nelle coppe. Era il sangue dei cuori delle bestie della desolazione.

Yi Yun si rese conto che lo strano uccello a tre zampe doveva aver radunato il sangue dei cuori per tenerlo nel guscio.

Yi Yun tirò via la pelle della bestia della desolazione e vide una scena strana.

Pensava che il guscio sarebbe stato pieno di sangue, ma la sua previsione non si avverò. Invece di puzza di sangue, Yi Yun sentì un profumo.

Guardò giù e vide che in fondo al guscio c’era una pila di perle di vetro rosse. Erano cristalline come pietre preziose…


