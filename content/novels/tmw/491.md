---
weight: 491
title: Capitolo 491 - Un’altra mossa pericolosa
pubDate: 2024-05-30T19:46:59.545Z
tags:
    - tmw
---


“Queste perle sono…”

Nella sua visuale d’energia, Yi Yun vide che la fonte delle fluttuazioni di energia di puro Yang proveniva da queste perle.

Ce n’erano dodici ed erano di colore rosso cristallino. Sembravano pietre spirituali di sangue perfette.

“Che siano… i semi del loto rosso?”

Yi Yun ripensò alla scena di prima. Lo strano uccello a tre zampe aveva raccolto i semi di loto e poi li aveva immersi in grandi quantità di sangue. Poi aveva portato i semi nella caverna.

Ora Yi Yun aveva trovato queste perle e la qualità dell’energia di puro Yang che contenevano era di gran lunga superiore a quella dei semi di loto che aveva visto prima. Questo confermò la sua ipotesi.

Probabilmente lo strano uccello a tre zampe aveva immerso i semi di loto nel sangue dei cuori delle bestie della desolazione. Molte delle creature uccise avevano una natura Yang, così il sangue nei loro cuori conteneva l’essenza giusta.

Anche se appartenevano all’elemento Yang, erano bestie della desolazione di specie diverse, con proprietà e leggi diversi. I semi di loto però erano riusciti ad assorbire perfettamente questa energia e fondersi con esse.

Questo aveva reso ancora più pura ed equilibrata l’energia di puro Yang.

“E pensare che l’uccello strano è così intelligente…”

Yi Yun ne fu un po’ sorpreso. Sapeva che gli esseri umani avrebbero immerso i semi di loto nel vino. Facendolo per un po’ di anni, consumarli avrebbe rinvigorito l’energia Yang. Non si sarebbe mai aspettato che lo strano uccello a tre zampe avrebbe usato un processo simile. Il sangue dei cuori delle bestie della desolazione però naturalmente era di gran lunga superiore al vino. Era molto più adatto ad un loto rosso che desiderava sangue.

Vedendo questi semi, chissà per quanti anni li aveva trattati. Chissà quante bestie della desolazione erano state sacrificate durante questo periodo di tempo.

In effetti lo strano uccello a tre zampe si era impegnato molto.

Yi Yun immaginava che avesse immagazzinato i semi di loto qui e per usarli come aiuto per completare la sua evoluzione. Molte bestie della desolazione potevano evolvere la loro stirpe durante il processo di maturazione.

Questo capo dello stormo si era evoluto al punto da avere tre zampe e, respirando per molti anni l’essenza di questo mondo e assorbendo pura energia Yang, avrebbe inghiottito questi semi di puro Yang per diventare sempre più simile all’antico Corvo Dorato.

“Fratello, di sicuro hai lavorato sodo. Mi hai dato un enorme regalo stavolta. Grazie.” Mormorò silenziosamente Yi Yun per poi muoversi velocemente. In un batter d’occhio, ripose tutte le reliquie di puro Yang nel guscio della tartaruga nel suo anello interspaziale.

Il mondo era fatto così. Gli strani uccelli avevano cacciato numerose bestie e raccolto il sangue dei loro cuori per nutrire i semi di loto.

E Yi Yun li stava rubando, rendendo vano ogni sforzo degli strani uccelli.

Miliardi di creature viventi in questo mondo stavano lottando per crescere e diventare più forti. Durante questo processo, non importava più la moralità, ma la forza.

In questo mondo vigeva la legge della giungla.

Dopo aver tenuto i semi del loto, chiuse il guscio della tartaruga e lasciò velocemente la caverna. Si fermò per un momento di fronte. Solo quando vide che nessuna bestia della desolazione lo aveva notato che si aggrappò al muro di roccia e scomparì in un istante.

Yi Yun tornò di nuovo dietro la rupe. Era un punto cieco visuale per tutte le bestie della desolazione presenti.

Balzò giù dalla rupe e il vento soffiò per le sue orecchie mentre atterrava senza sollevare nemmeno un granello di polvere sotto i suoi piedi.

Non molto lontano, la battaglia tra gli strani uccelli e la grossa tartaruga stava diventando sempre più sanguinosa. La lingua della tartaruga era stata già lacerata dagli artigli degli strani uccelli.

La grossa tartaruga non osava più esporla, altrimenti sarebbe stata tagliata via dai nemici.

In quel momento la tartaruga era in condizioni di gran lunga più patetiche rispetto a quando Yi Yun l’aveva vista la prima volta. Il suo corpo era cosparso di ferite e le piante e il fango sul suo guscio erano stati tutti distrutti.

Il suo collo, la sua testa e le sue gambe erano piene di ferite, bruciature e segni di artigli. Erano quasi innumerevoli.

Tuttavia gli strani uccelli avevano pagato un caro prezzo per riuscirci. Almeno un terzo degli strani uccelli era stato morso a morte dalla grossa tartaruga. Alcuni dei loro corpi erano stati dissolti dal veleno, mentre altri erano stati divorati dalla tartaruga per recuperare le forze.

Ora la bocca della grossa bestia della desolazione era piena di sangue. Stava scorrendo come una cascata rossa!

Questo sangue era una combinazione di quello della tartaruga e di quello degli strani uccelli. Gli alberi Fusang erano stati già tinti di cremisi. Il fango era mischiato alla carne e il sangue, rendendo l’area una palude cremisi!

Era uno spettacolo scioccante!

Gli strani uccelli e la grossa tartaruga erano i signori del secondo piano della torre. Probabilmente questa battaglia avrebbe deciso chi sarebbe stato l’assoluto sovrano del secondo piano!

In quel momento, l’obiettivo principale di Yi Yun era stato raggiunto. Se ne sarebbe potuto già andare, ma non aveva intenzione di andarsene.

Non molto lontano, c’era una costante produzione di cadaveri di strani uccelli. Erano preziosi.

Anche se per condensare un marchio bisognava uccidere personalmente una bestia della desolazione, anche usare questi corpi per raffinare reliquie di puro Yang era un’ottima alternativa.

Yi Yun ne fu tentato per un po’ per poi rinunciare all’idea. Questo perché se avesse voluto i cadaveri degli strani uccelli, si sarebbe dovuto avvicinare alla zona della battaglia. Lo stormo aveva una vista molto acuta. Se avesse rubato i cadaveri, probabilmente sarebbe stato scoperto.

Non ne valeva la pena.

Così Yi Yun rivolse lo sguardo verso il lago di lava. Dentro, il loto rosso fioriva in modo splendido mentre assaporava il sangue. Invece di allarmarla, il vento e la pioggia di sangue in effetti erano il migliore nutrimento per la pianta.

Yi Yun sospirò lievemente. Era a circa un centinaio di metri dal loto rosso. La posizione del loto rosso era diversa da quella del nido. Non c’era nulla che potesse nasconderlo vicino. Sia caricare che raccogliere il loto avrebbe richiesto tempo. Molto probabilmente sarebbe stato scoperto dagli strani uccelli se fosse uscito allo scoperto.


Se fosse accaduto, sarebbe stato un disastro. Lo strano uccello a tre zampe forse avrebbe rinunciato ad attaccare la grossa tartaruga e avrebbe caricato verso di lui.

E Yi Yun non era sicuro di poter scappare.

Raccogliere sano e salvo il loto rosso era un problema.

Mentre esitava, gli vennero in mente diversi idee, ma le scartò tutte una dopo l’altra. Alla fine decise di fare una scommessa!

Yi Yun non si precipitò direttamente verso il loto rosso perché sarebbe stato un suicidio. Usò il punto cieco della rupe per nascondersi mentre correva giù per la montagna.

Yi Yun usò la sua tecnica di movimento e in meno di un minuto raggiunse la sua destinazione.

Di fronte a lui c’era una valle profonda. In fondo alla valle scorreva lava!

Questa valle era connessa al lago sopra la montagna.

Dopo un po’ di esitazione, saltò giù!

Seguì la rupe e saltò un po’ di volte per poi aggrapparsi ad un macigno. Era appena sopra la superficie del fiume di lava. Era a pochi metri di distanza dal liquido bollente. La brillante lava bianca stava scorrendo silenziosamente. L’ondata di calore arrostì la faccia di Yi Yun. Era soffocante!

“Coltivo leggi del puro Yang e posso controllare l’energia di puro Yang. Con il Cristallo Viola a proteggere il mio corpo, dovrei potermi tuffare nella lava!”

Mormorò tra sé e sé Yi Yun mentre mollava la presa sul macigno e saltava dentro il lago di lava!


