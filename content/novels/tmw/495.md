---
weight: 4950
title: Capitolo 495 - Nuovo Stadio
pubDate: 2024-05-30T23:46:59.545Z
tags:
    - tmw
---


Da quando Yi Yun aveva iniziato a coltivare le leggi del puro Yang, insieme al supporto del Cristallo Viola e all’accumulo di ogni sorta di opportunità, Yi Yun aveva finalmente ottenuto un fisico ambito da molti geni nel mondo Tian Yuan.

Yi Yun esaminò le sue condizioni e scoprì che le fondamenta Yuan nel suo dantian si erano ampliate. Pura energia Yang si era radunata insieme e si stava condensando lievemente.

Yi Yun sapeva che una volta che fosse diventata una cosa sola, sarebbe diventato un seme per le leggi delle arti marziali. Quello era il prossimo stadio dopo le fondamenta Yuan, il Seme del Dao.

“Il mio livello di coltivazione è migliorato così tanto!”

Yi Yun ne fu sorpreso. Quando aveva assorbito il qi vitale della reliquia della Grande Imperatrice nella famiglia Lin ed era andato in isolamento per sei mesi, il suo livello di coltivazione si stava avvicinando alle fasi avanzate delle fondamenta Yuan.

Ma ora, dopo l’arduo allenamento nella torre dell’Avvento Divino e numerosi sforzi, aveva ottenuto un fisico di puro Yang. Questo aveva fatto saltare Yi Yun oltre le fasi avanzate delle fondamenta Yuan fino al picco del suo stadio.

Ora Yi Yun aveva solo 16 anni.

Quando aveva circa 13 anni, i suoi progressi non erano stati molto veloci e aveva iniziato tardi. Era perfino rimasto indietro agli altri geni della sua età.

Ma ora, un guerriero dalle fondamenta Yuan avanzate a 16 anni era un ritmo molto rapido perfino nell’intero mondo Tian Yuan. Avrebbe seminato molti membri d’élite.

“Il picco delle fondamenta Yuan. Solo un altro passo e sarà il Seme del Dao. E chi possiede questo Seme del Dao viene definito un signore nel Divino Regno di Tai Ah. Tuttavia, quando avanzerò allo stadio del Seme del Dao, la mia forza sarà superiore a quella di qualsiasi signore umano nel Divino Regno di Tai Ah.”

Yi Yun era molto sicuro della sua forza. Dopo una serie di opportunità, voleva sapere quanto era diventato potente.

Dato che era appena entrato al picco delle fondamenta Yuan, la sua coltivazione non era ancora stabile. Non aveva fretta di uscire dalla caverna temporanea, così meditò in modo da consolidare il suo livello di coltivazione.

Mentre Yi Yun stava meditando, la porta di luce del quarto piano della torre dell’Avvento Divino all’improvviso si agitò.

Una figura nera apparì di fronte al varco e ci entrò lentamente.

All’inizio, c’era solo Lin Xintong al quarto piano della torre, ma ora un’altra persona aveva ottenuto silenziosamente il riconoscimento della torre ed era entrata nel quarto piano.

Dopo essere entrata nel quarto piano, la persona si leccò le labbra e rivelò un po’ di entusiasmo.

Non era di fronte a delle pianure innevate, ma ad una sala di colore rosso scuro. Attorno c’erano sette sculture. Erano statue di demoni o divinità. Sembravano tutte assetate di sangue ed emanavano un’aura assassina. Questo riempiva l’intera sala di intento omicida!

“Interessante…”

La figura camminò verso la porta di luce. La sala di fronte gli aveva dato qualche sensazione. Strofinò gentilmente il suo anello interspaziale e recuperò una scimitarra dal suo interno.

In quel momento, all’improvviso sentì un’esplosione dietro di sé.

La porta di luce era scomparsa.

L’intera sala era completamente sigillata e la figura era completamente intrappolata dentro la sala.

Si guardò attorno senza fretta. Presto spostò gli occhi su una scultura. Era la statua di una dea della guerra. Indossava un’armatura e aveva un paio di ali.

All’improvviso la figura sogghignò, rivelando due file di denti bianchi.

Lentamente apparì la figura confusa di una donna vestita di bianco. Era silenziosa di fronte alla scultura e fissò con indifferenza l’intruso.

La donna vestita di bianco era lo spirito della torre dell’Avvento Divino e la guardiana che era apparsa di fronte a Lin Xintong precedentemente.

La figura non era rimasta sorpresa vedendo la donna vestita di bianco comparire. Quando aveva concentrato lo sguardo sulla scultura della dea della guerra, lui l’aveva già notata.

“Piacere di conoscerti!”

Disse con derisione la figura. Era il giovane bruno dall’atteggiamento sciocco che aveva accompagnato Yi Yun e gli altri nel regno mistico della Grande Imperatrice. Le sue azioni erano state misteriosi e sorprendenti.

La donna vestita di bianco rimase in silenzio mentre radunava intento omicida.

Percependo la sua reazione, il giovane bruno rivelò un sorriso sciocco. Mentre si guardava attorno, disse senza timore: “Sala delle sette uccisioni, hai intenzione di renderla la mia tomba…?”

La donna vestita di bianco disse freddamente: “Sai che si chiama sala delle sette uccisioni… Hai finto di essere un coltivatore per infiltrarti in questa prova, vuoi ottenere la torre dell’Avvento Divino? Ridicolo.”

“Ahah!” Il giovane bruno rise. “Sei solo uno spirito, eppure hai il coraggio di rimproverarmi. Quando sono apparso tra i candidati, non mi hai nemmeno scoperto. Ora che hai aperto la torre dell’Avvento Divino, mi hai lasciato entrare e mi hai scoperto in questo momento… è troppo tardi!”

“Quanti anni sono passati da quando la torre dell’Avvento Divino ha avuto un proprietario, ed è rimasta nell’Abisso del Cimitero degli Dei? Ora dovrebbe essere rimossa!”

Il giovane bruno non aveva paura di fronte alla donna vestita di bianco. Mostrò un sorriso malvagio. Un raggio demoniaco e freddo brillò dalla sua scimitarra.

“L’audacia dell’ignoranza!” La donna vestita di bianco lo stava guardando come se fosse un uomo morto. “Se non fossi entrato nella torre, non avrei potuto farti nulla, ma ora tutto qui è controllato da me. Ucciderti sarà facile come bere un bicchier d’acqua.”

In quanto oggetto divino, la torre dell’Avvento Divino conteneva numerose restrizioni. Una volta che queste formazioni fossero state attivate, sarebbe diventata davvero terrificante.

Non c’erano dubbi che il giovane bruno sarebbe stato ucciso dall’enorme formazione dentro la torre dell’Avvento Divino.

Mentre la donna vestita di bianco muoveva piano la mano, apparì una spada gelida nel suo palmo. Tuttavia non la brandì, perché le sette sculture attorno avevano iniziato a rimbombare e a tremare!

Gli occhi delle sculture emisero un bagliore sbalorditivo. La loro pelle cadde lentamente mentre si alzavano una per una. Erano vive!

Le sculture della sala delle sette uccisioni erano una delle restrizioni nella torre dell’Avvento Divino. Quelle attivate dalla donna vestita di bianco erano solo la punta dell’iceberg. Aveva innumerevoli modi per uccidere qualsiasi nemico che entrava nella torre.

Tuttavia, di fronte a questa restrizione, il giovane bruno non aveva fretta. Sembrava che tutto quello che accadeva attorno non avesse nulla a che fare con lui.

Un raggio freddo brillò negli occhi della donna. La calma del giovane bruno le dava una strana sensazione, ma non la impauriva. Con un pensiero, sigilli runici apparirono nel pavimento della sala. Aveva attivato anche altre formazioni.

“Ka Ka Ka!”

Le sette sculture camminarono verso il giovane bruno impugnando delle armi. Allo stesso tempo, i sigilli runici a terra sigillarono lo spazio, rendendo la sala una prigione.

E al centro della prigione, il giovane bruno non mostrò l a minima traccia di panico. Guardava la donna vestita di bianco con un’espressione divertita.

In quel momento, l’espressione della donna vestita di bianco cambiò all’improvviso.

Questo…

All’improvviso fu assalita da un freddo inspiegabile che quasi congelò la sua anima…


