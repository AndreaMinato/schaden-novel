---
weight: 4990
title: Capitolo 499 - Guida
pubDate: 2024-05-31T03:46:59.546Z
tags:
    - tmw
---


“Boom!”

Tra la foresta rigogliosa nel secondo piano della torre, il suolo si spaccò e Yi Yun sfrecciò fuori dal buco.

Era una lotta contro il tempo. Non sapeva cosa stava succedendo a Lin Xintong al momento. A giudicare da ciò che aveva detto la donna vestita di bianco, la situazione di Lin Xintong probabilmente era terribile.

Le pianure gelide sembravano un posto pieno di estremo qi Yin e qi gelido, e Lin Xintong aveva i meridiani Yin naturali. Il suo fisico era pieno di qi Yin ed era sufficientemente intenso per divorare la sua vitalità.

Yi Yun si ricordava ancora della prima volta in cui aveva toccato la mano di Lin Xintong, era stata fredda come l’acqua. Le pianure gelide probabilmente erano un posto difficile da gestire per lei. Una volta che il qi gelido del suo corpo si fosse attivato, ci sarebbero state delle conseguenze inimmaginabili.

Il qi di puro Yang bruciava nel corpo di Yi Yun. Le fiamme condensarono lentamente un enorme Corvo Dorato. Usando come supporto lo Spostamento del Sole del Corvo Dorato, Yi Yun arrivò al picco della sua velocità.

“Boom!”

Yi Yun andò dritto verso il terzo piano. Aveva già superato la prova, così non trovò nessun ostacolo. Tuttavia, quando raggiunse il quarto, l’immagine di un giovane vestito d’azzurro apparì di fronte a lui.

La donna vestita di bianco era già entrata in un sonno profondo. Grazie al supporto dell’energia residua, il regno mistico della Grande Imperatrice continuava a funzionare. Se avesse voluto raggiungere il quarto piano, avrebbe dovuto rispettare le regole della torre.

Yi Yun non si fermò. Caricò dritto verso il giovane vestito d’azzurro.

Sembrava una meteora bruciante grazie allo Spostamento del Sole del Corvo Dorato e il suo slancio era incredibile!

“Oh? Tu…” Il giovane vestito d’azzurro aveva una sua intelligenza. Pareva che non avesse mai visto un coltivatore così spericolato. Yi Yun non aveva nemmeno detto una parola e lo stava attaccando all’improvviso.

Tuttavia il giovane vestito d’azzurro non fu colto dal panico. Menò un fendente in avanti. Il suo qi di spada sembrava bambù mentre fuoriusciva con rabbia.

Yi Yun non schivò. Fronteggiò il fendente ed estrasse la sciabola Loto Rosso Sangue.

La verità della sciabola, avanza con volontà indomita! Era perfettamente adatta allo slancio di quel momento!

Il raggio divampò portando con sé qi di puro Yang!

32 parole della verità della sciabola: regnare supremi!

“Boom!”

Il raggio di spada e quello della sciabola si scontrarono facendo esplodere un terrificante qi di puro Yang. Il qi di spada del giovane si spaccò. Sembrava che un fiume di puro Yang stesse travolgendo una zattera.

Il giovane vestito d’azzurro si allarmò. Si ritirò velocemente e menò un fendente orizzontale. Tuttavia, prima che finisse il secondo attacco, il totem di Yi Yun si era precipitato avanti spalancando le ali.

Corvo Dorato, lacera l’universo!

Le fiamme rosse e dorate si espansero all’impazzata, coprendo completamente le scale tra il terzo e il quarto piano della torre. Da lontano, le si poteva vedere serpeggiare nell’aria sopra le scale, come un drago dorato di fuoco!

Questo era il potere di un solo colpo del Totem da quando Yi Yun aveva perfezionato il suo fisico di puro Yang!

L’abito del giovane vestito d’azzurro si macchiarono di sangue. Un momento fa, il qi di sciabola e l’energia di puro Yang avevano attraversato il suo corpo formato da energia.

Yi Yun invece era diventato tutt’uno con il raggio di sciabola mentre aveva trapassato l’avversario.

In quel momento Yi Yun proseguì per le scale, dritto verso il quarto piano della torre dell’Avvento Divino!

Vedendo la schiena di Yi Yun, il giovane vestito d’azzurro sorrise. Dopodiché il suo corpo si dissipò silenziosamente in scie di luce mentre tornava nella torre…

Ora Yi Yun si era già precipitato verso il quarto piano.

La porta di luce roteò e lui ci entrò dentro in un lampo. Una volta entrato, sentì subito una terrificante ondata di qi gelido attorno.

Ebbe la sensazione di venire colpito da qi di spada tagliente. Entrò dritto nel suo midollo!

Il suo fisico era sensibile a questo tipo di stimoli e fece istintivamente un passo indietro mentre faceva circolare immediatamente energia di puro Yang.

“Phew!”

Energia di puro Yang divampò dal suo Dantian mentre il corpo di Yi Yun si ricopriva di fiamme.

Il fuoco di puro Yang era il più forte e il più vigoroso nell’universo. E il fisico di puro Yang di Yi Yun poteva massimizzarne il potere.

Quest’aura era la nemesi del qi estremamente gelido. Molta neve e ghiaccio evaporarono quando entravano oltre ad un raggio di trenta centimetri da Yi Yun. Il qi gelido che aveva avvolto il giovane si era per lo più dissipato e sentì calore.

Yi Yun alzò gli occhi e vide lo sconfinato mondo gelido. In queste pianure fredde, le raffiche sollevavano innumerevoli pezzi di ghiaccio e i loro sibili assomigliavano a coltelli che incidevano vetro.

Yi Yun non sapeva in che direzione andare. Anche se aveva la visuale d’energia del Cristallo Viola, c’era un limite al suo raggio. Non poteva usarlo per cercare Lin Xintong in una pianura gelida così vasta.

Yi Yun poteva solo immaginare dove sarebbe potuta andare Lin Xintong, in normali circostanze. Probabilmente avrebbe scelto di andare nella direzione opposta all’entrata. Era ciò che la maggior parte delle persone avrebbe scelto.

Chissà se avrebbe trovato Lin Xintong se fosse andato in questa direzione. Avrebbe comunque avuto bisogno di un colpo di fortuna.

Rendendosi conto di questo, Yi Yun si inquietò. Dopotutto le pianure erano troppo grandi. Una volta che ci fosse stata una lieve deviazione nella sua direzione, non avrebbe potuto trovare Lin Xintong.

Se fosse accaduto, le conseguenze sarebbero state inimmaginabili.

Yi Yun strinse i denti. Dopo aver scelto una direzione, stava per iniziare a correre, ma all’improvviso qualcosa brillò.

Yi Yun si fermò. Vide che la luce del sole stava illuminando le pianure gelide, tingendo di color argento il terreno. Quando le luci si collegarono, si estesero fino a formare qualcosa di simile ad un percorso. Brillavano e scomparivano nelle pianure.

Questo percorso era simile alla direzione che Yi Yun aveva deciso di prendere, ma c’era una lieve deviazione.

<em>Oh?</em>


Yi Yun ne fu sorpreso. La luce argentea lo stava guidando?

Si rese subito conto che molto probabilmente era opera della donna vestita di bianco. Prima di entrare in un sonno profondo, aveva lasciato una piccola restrizione nel quarto piano della torre dell’Avvento Divino. Una volta che fosse entrato qui, la restrizione si sarebbe attivata. In questo modo sarebbe stato guidato con precisione.

Pensando a questo, Yi Yun si rese conto che, tra tutti i coltivatori, la donna vestita di bianco aveva dato la priorità a Lin Xintong. Questo probabilmente per via dei meridiani naturali Yin che possedeva.

Per i guerrieri del mondo Tian Yuan, i meridiani naturali Yin erano una maledizione. Ma per la donna vestita di bianco, probabilmente erano il segno di un’Impareggiabile Grande Imperatrice…

Così Yi Yun non esitò più. Quando fu sul punto di iniziare a correre, un’altra visione si manifestò nella sua mente.

Yi Yun sentì un freddo intento omicida.

Tremò, ma ebbe la sensazione che nelle sconfinate pianure innevate si stesse diffondendo una cascata di sangue. Il sangue coprì la sua vista e, in mezzo alla vastità cremisi, si stava levando lentamente una Luna di Sangue ricurva…

Questa scena durò per un po’ di secondi prima di scomparire. Questo fece sudare freddo Yi Yun.

Dalla luna di sangue appena sorta, poteva sentire una malvagità soffocante e un’aura omicida.

“Attento alla Luna di Sangue…”

Una semplice frase fu trasmessa al cervello di Yi Yun. Era la voce della donna vestita di bianco. Chiaramente anche questa era una restrizione che aveva lasciato nel quarto piano della torre dell’Avvento Divino.

“Luna di Sangue?”

Yi Yun esitò per un po’. L’aura omicida che aveva permeato tutto prima era stata troppo reale. Gli fece anche sospettare che queste pianure fossero il luogo dove la guardiana si era scontrata con la cosiddetta razza malvagia. La donna vestita di bianco aveva usato la vera aura della razza malvagia per creare l’ultima restrizione.

Questo per fargli capire che aura aveva quella razza malvagia prima che cadesse nel suo sonno profondo…

Tuttavia, anche con questo indizio, era stata troppo vaga.

Yi Yun non aveva idea di cosa rappresentasse la Luna di Sangue, né che razza fosse. Dove risiedevano nel mondo Tian Yuan?

Scuotendo la testa, Yi Yun non ci pensò più. Si limitò a memorizzare silenziosamente la sensazione di questa presenza per poi iniziare a percorrere le pianure gelide con determinazione.

Era improbabile che potesse avere un ruolo in una questione così importante come quella della razza malvagia. In quel momento, la missione più importante era di salvare Lin Xintong.


