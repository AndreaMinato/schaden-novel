---
weight: 501
title: Capitolo 501 - Tracce di Sangue
pubDate: 2024-05-31T05:46:59.546Z
tags:
    - tmw
---


La determinazione faceva parte delle fondamenta di un corpo. Una volta che le condizioni di un fisico entravano in declino, anche la forza di volontà sarebbe diminuita lentamente, a meno che non si fosse come il giovane bruno, la cui anima era stata raffinata in uno spettro Yin prima di perdere il suo corpo. La sua vita non era più una combinazione di corpo ed anima. Lo spirito di uno spettro Yin risiedeva in un pezzo di carne. Così la sua anima poteva esistere anche dopo aver lasciato un corpo.

La forza di volontà di un normale essere umano sarebbe diventata confusa quando fosse stato gravemente e avrebbe anche potuto perdere i sensi.

Il giovane bruno non osò scontrarsi direttamente con la forza di volontà di Lin Xintong, ma poteva ferirla gravemente e farla svenire.

Il vento continuava a soffiare nelle pianure gelide. Lin Xintong aveva bisogno di usare costantemente qi vitale per proteggere il suo corpo, ma visto che era avanzata fino a questo punto, aveva esaurito la maggior parte del suo qi vitale.

“Ancora un poco e il tuo corpo sarà mio.”

Gli occhi del giovane bruno assomigliavano a quelli di un serpente velenoso. Fissò Lin Xintong come se stesse guardando una preda deliziosa.

Così la figura del giovane bruno si fuse lentamente con il ghiaccio e la neve, come se si fosse sciolta.

La sua energia spettrale divenne ancora più intensa. Gradualmente si estese fino a formare una porta nera di luce.

Una tecnica d’evocazione di fantasmi feroci.

Il giovane bruno toccò gentilmente la porta nera di luce mentre aumentava di dimensioni. Sembrava l’entrata dell’inferno. Un fantasma feroce dagli occhi rossi dopo l’altro si precipitò fuori dal portale ringhiando.

Non possedevano veri corpi, ma quando apparirono, il ghiaccio e la neve li avvolsero, coprendoli…

…

<em>Wu wu…</em>

Il vento ululava. Lin Xintong stava ancora procedendo avanti.

All’improvviso il suo corpo quasi congelato si fermò. Alzò gli occhi piano e sotto la tempesta, il suo sguardo indifferente esaminò i dintorni. Le sue ciglia e le sue sopracciglia erano già coperte da ghiaccio.

Rimase silenziosa mentre le sue dita pallide e sottili toccavano l’impugnatura della spada.

Più di dieci ombre apparirono attorno a lei tra la tempesta.

Queste figure si avvicinarono lentamente.

Erano tutte di grandi dimensioni e coperte da pelo bianco. I loro passi erano pesanti ed emanavano un’aura estremamente pericolosa.

Lin Xintong trattenne il respiro. Era già esausta, era senza dubbio un disastro per lei incontrare questi mostri delle nevi.

C’erano bestie della desolazione nelle pianure gelide?

Lin Xintong brandì la spada. Tra la tempesta, sembrava una splendida scultura di ghiaccio.

Le figure nere si avvicinarono e Lin Xintong si rese conto che non erano bestie della desolazione. Erano formate da ghiaccio e neve, perfino il loro pelo era formato da neve.

Nonostante questo, i loro occhi emettevano un bagliore rosso. La loro aura sembrava estremamente malvagia.

Silenziosamente, i mostri delle nevi attaccarono!

Un enorme artiglio si precipitò contro Lin Xintong.

Lin Xintong ebbe un tuffo al cuore quando vide l’artiglio che stava per colpire la sua testa. Radunando energia più che poteva, fece un affondo con un’angolazione obliqua.

<em>Cha!</em>

La tempesta fendette la tempesta e infilzò l’enorme artiglio!

La neve e il qi di spada si scontrarono mentre la lama di Lin Xintong stridette, piegata dall’impatto.

Era una spada impareggiabile e, di solito, combinata con il qi vitale di puro Yin di Lin Xintong, era molto potente. In quel momento però la giovane era estremamente indebolita e così il suo attacco non fece a pezzi l’artiglio.

La grossa bestia ruggì mentre spalancava le fauci e cercava di morderla!

Senza via di fuga, Lin Xintong fu costretta ad usare un filo d’essenza di sangue. A costo di bruciare la sua vitalità, radunò forza e riversò vitalità nella sua spada, facendole emettere una luce blu pallido!

<em>Puah!</em>

L’attacco andò a segno mentre l’artiglio della grossa bestia veniva tagliato via. Immediatamente dopo, riuscì a penetrare anche nel collo della creatura. L’enorme corpo si fermò all’improvviso e poi con un forte tonfo cadde sulle pianure gelide!

I cristalli di ghiaccio rotolarono dal suo corpo e il mostro si disintegrò velocemente per poi ridursi in gas Yin.

Dopo aver usato questo attacco, Lin Xintong stava ansimando pesantemente. Il sangue scorreva dagli angoli della sua bocca. Sorrise gentilmente, ma la sua espressione conteneva tristezza.

Un solo attacco aveva consumato la sua vitalità e aveva provocato i suoi meridiani sconnessi. Il qi gelido di puro Yin sigillato nel suo corpo non poteva più essere soppresso!

Le sue condizioni erano terribili. Era arrivata al punto da non avere più qi vitale da usare. Doveva bruciare la sua vitalità per usare ogni attacco di spada. Non poteva più resistere.

Non molto lontano, il giovane bruno nascosto nella tempesta rise con fare malvagio quando vide questa scena. Anche se non aveva un corpo, non era un problema affrontare Lin Xintong visto che era esausta.

“Uccidili, continua ad ucciderli. Voglio vedere per quanto tempo potrai resistere. In questo modo il tuo corpo diventerà mio!”

…

“Da dove vengono questi mostri delle nevi?”

Le dita di Lin Xintong che stavano afferrando la spada stavano tremando. Quando aveva ucciso il mostro, non aveva percepito la forza vitale del mostro. Le era sembrato una marionetta.

Inoltre l’aura estremamente malvagia le faceva sospettare che questi mostri non facessero parte della prova della torre dell’Avvento Divino.

In quel momento, tra le raffiche, altre sette-otto figure confuse apparirono attorno a Lin Xintong. Il numero dei mostri era passato da dieci a più di venti.

Lin Xintong ebbe un tuffo al cuore. Anche ignorando le più di venti bestie, anche se avesse scagliato dieci attacchi, avrebbe consumato completamente la sua forza vitale. Allora sarebbe stata la fine.

<em>Morirò davvero qui…?</em>

Lin Xintong sembrava indifferente. I mostri la accerchiarono, bloccandole la via. Poteva solo tornare indietro.

Lin Xintong si guardò indietro con la coda dell’occhio, ma alla fine non si ritirò. Invece fece un passo avanti.

Camminò verso un’enorme bestia. Dal momento in cui era entrata nelle pianure gelide, aveva deciso di non ritirarsi mai, indipendentemente da qualunque ostacolo incontrasse.

E in quel momento… non aveva motivo di ritirarsi. Anche se si fosse girata e fosse scappata via, i mostri delle nevi l’avrebbero inseguita. Se l’avessero attaccata alle spalle, non sarebbe più potuta resistere.

In tal caso, avrebbe solo cercato una rarissima possibilità di sopravvivere tra morte certa…

…

Le pianure gelide erano sconfinate. Percorsa da frammenti di ghiaccio, la tempesta si muoveva con una velocità incredibile, emettendo forti fischi.

Sotto questa velocità terrificante, perfino una placca d’acciaio sarebbe stata trafitta e ridotta in un colabrodo.

Yi Yun avanzò con determinazione. L’energia di puro Yang nel suo corpo bruciò mentre proteggeva il suo corpo e scioglieva continuamente il ghiaccio e la neve attorno a lui.

Il senso della direzione di Yi Yun era estremamente forte. Da quando la donna vestita di bianco lo aveva guidato, aveva mantenuto una linea dritta da allora.

Tuttavia, anche se Yi Yun non si fosse sbagliato, Lin Xintong avrebbe potuto cambiare direzione. Le vaste pianure gelide e la tempesta rendevano molto difficile trovare una persona, ma perdere di vista qualcuno sarebbe stato estremamente semplice.

Se avesse voluto trovare Lin Xintong, doveva aumentare il passo. Doveva avvicinarsi a Lin Xintong prima che potesse cambiare direzione o allontanarsi troppo.

“Dovrei aver camminato per quattro giorni…”

Mormorò tra sé e sé Yi Yun. Non c’era un ciclo giorno e notte nelle pianure gelide. Anche con un fisico di puro Yang, Yi Yun era molto lento.

Più tempo ci metteva, più si preoccupava. Questo significava che sarebbe stato anche più probabile perdere Lin Xintong.

Non era facile nemmeno per Yi Yun sopportare questo ritmo. E negli ultimi due giorni, Yi Yun aveva mantenuto continuamente la sua visuale di energia, consumando moltissima energia mentale.

Ma anche così, non aveva scoperto nulla. Se Lin Xintong fosse stata vicina, le fluttuazioni d’energia del suo corpo sarebbero apparse nella sua visuale come scintille appariscenti nella notte.

Yi yun si accigliò mentre rallentava il passo. Dopo aver inghiottito una reliquia, recuperò lentamente l’energia che aveva esaurito.

Anche dopo essersi riposato, Yi Yun non chiuse la sua visuale d’energia.

Poteva solo contare sulla sua visuale d’energia per trovare Lin Xintong nella tempesta. Se l’avesse persa di vista quando avesse chiuso la sua visuale d’energia, certamente l’avrebbe rimpianto amaramente.

E in quel momento, Yi Yun sentì qualcosa e sussultò lievemente.

Aveva scoperto delle sporadiche fluttuazioni d’energia nascoste sotto la neve. Le fluttuazioni erano estremamente deboli e se le sarebbe perse se non fosse stato attento.

Era naturalmente impossibile che fosse Lin Xintong, ma erano comunque insolite in queste pianure gelide.

Dopo un po’ di esitazione, Yi Yun si avvicinò lentamente.

Si chinò nel posto dove aveva trovato fluttuazioni di energia. Usò la sua mano per muovere la neve e scoprì un cristallo rosso sotto.

Il cristallo emanava un lieve odore di sangue. Era da lì che provenivano le fluttuazioni d’energia.

Sangue?!

A Yi Yun si strinse il cuore. Questo cristallo era sangue congelato!

Secondo la donna vestita di bianco, Lin Xintong sarebbe dovuta essere la sola persona nel quarto piano della torre dell’Avvento Divino. Allora che questo sangue appartenesse a Lin Xintong?

Se Lin Xintong non avesse più potuto sopportare il qi gelido, allora i suoi meridiani Yin naturali si sarebbero attivati, facendo congelare il suo Dantian. Non sarebbe rimasta ferita!

Yi Yun fece un respiro profondo. Era sconvolto mentre si sfregava piano la fronte per calmarsi.

Se aveva sanguinato doveva essere rimasta ferita. Lin Xintong probabilmente aveva incontrato un nemico o bestie della desolazione. Il secondo caso sarebbe stato positivo, perché poteva essere una prova della torre dell’Avvento Divino, ma se fosse stato il primo…

Che il nemico nel quarto piano della torre fosse la razza malvagia menzionata dalla donna vestita di bianco?

Se Lin Xintong, che era come una candela al vento, avesse incontrato la razza malvagia… Yi Yun non osava immaginare le conseguenze!

Alzandosi, guardò in lontananza. Con la sua visuale d’energia, Yi Yun vide una debole fluttuazione d’energia in lontananza mentre serpeggiava per le pianure gelide.

Erano segni di sangue!

Yi Yun si raggelò all’improvviso. Non si preoccupò più di riposare. Seguì le tracce di sangue!

L’energia di puro Yang nel suo corpo bruciò e dietro di lui, un Corvo Dorato spalancò le ali mentre si precipitava nel cielo gridando!

La neve di fronte a Yi Yun si trasformò all’istante in foschia bianca. Per quanto riguardava Yi Yun, assomigliava ad una fiamma dorata che volava tra la nebbia.

<em>Aspettami!</em>


