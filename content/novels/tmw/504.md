---
weight: 5040
title: Capitolo 504 - Trafiggere il cuore
pubDate: 2024-05-31T08:46:59.547Z
tags:
    - tmw
---


La tempesta di neve aveva reso desolati il cielo e la terra.

Yi Yun arrivò accanto a Lin Xintong nel momento stesso in cui collassò. Sorresse il suo corpo magro tra le braccia.

Era molto leggera e non emanava il minimo calore. Il suo corpo adesso era freddo come ghiaccio.

La sua forza vitale stava fuoriuscendo lentamente dal suo corpo. Chiuse gli occhi mentre le sue lunghe ciglia venivano punteggiate da brina..

Sangue e cristalli cominciarono a formarsi sulla superficie del corpo di Lin Xintong. Sembrava un fiocco di neve sul punto di rompersi da un momento all’altro vista la sua estrema debolezza.

Yi Yun la tenne stretta mentre rimaneva silenziosamente nel campo innevato. Posò una mano sui meridiani di Lin Xintong, i canali che permettevano all’energia di un guerriero di scorrere. Usando la sensibilità per l’energia del Cristallo Viola, avrebbe potuto capire le sue condizioni.

Questo esame lo fece inquietare.

Le condizioni di Lin Xintong erano terribili.

Le era rimasto solo un briciolo di forza vitale. Perfino nella famiglia Lin, anche con i migliori terreni curativi e ogni sorta di buona medicina, era improbabile che si riprendesse pienamente.

Inoltre erano nelle pianure gelide. Il vento del freddo penetrava fino all’osso. Perfino Yi Yun trovava difficile guarirla con un fisico di puro Yang che poteva resistere alle raffiche gelide.

Lin Xintong, visti i suoi meridiani Yin naturali, era in condizioni peggiori. Le tossine gelide si erano diffuse nel suo corpo e il suo fuoco vitale stava per spegnersi da un momento all’altro.

Vedendo il viso pallido al punto da essere quasi trasparente, ma molto bello, Yi Yun sentì una fitta al cuore.

Lo spirito della torre dell’Avvento Divino era già entrato in un sonno profondo e non poteva aiutarlo. Potevano solo contare su loro stessi.

Pensando all’ultimo sguardo confuso di Lin Xintong, Yi Yun non sapeva come sentirsi. Se non avesse trovato un modo, allora sarebbe stato l’ultimo momento di vita della giovane…

Yi Yun pizzicò piano la mano di Lin Xintong mentre iniettava con attenzione energia di puro Yang per proteggere il suo cuore.

Era la sola cosa che poteva fare.

Tuttavia, Lin Xintong aveva bruciato troppa forza vitale. Se avesse voluto davvero svegliarla, solo questo briciolo di energia Yang sarebbe stata insufficiente…

Mentre portava Lin Xintong, rimase silenzioso tra la neve. Ora gli rimanevano due opzioni. Primo, procedere e ripercorrere i passi dell’Antica Grande Imperatrice.

La seconda alternativa era ritirarsi, lasciare le pianure gelide e tornare nel terzo piano della torre dell’Avvento Divino.

Se avesse scelto di avanzare, avrebbe incontrato molte difficoltà. Con Lin Xintong priva di sensi e così debole, Yi Yun avrebbe dovuto iniettare costantemente energia di puro Yang nel suo corpo per mantenerla in vita. In queste circostanze, ci si poteva immaginare quanto sarebbe stato arduo attraversare completamente le pianure gelide.

Per quanto riguardava ritirarsi…

Yi Yun sapeva quanta distanza aveva percorso. Ci aveva messo quattro giorni. Portando Lin Xintong, ci sarebbero voluti almeno sei giorni.

Yi Yun non sapeva se Lin Xintong sarebbe potuta resistere per altri sei giorni, e anche se l’avesse fatto, cosa avrebbe fatto una volta tornato nel terzo piano della torre?

Aveva perso la sua vitalità e non c’era modo di recuperarla.

Yi Yun fece un respiro profondo e si sedette a gambe incrociate tra la neve.

Indipendentemente dalla sua scelta, decise di riprendere le energie adesso.

Prima, quel fendente, era stato il suo attacco più potente. Tuttavia aveva consumato molte delle sue energie.

Yi Yun sapeva molto bene che la battaglia non era finita…

In quel momento, nel cielo, a qualche centinaio di metri da Yi Yun.

Un paio di occhi rosso sangue stavano fissando il giovane come un avvoltoio.

Il giovane bruno era nascosto nel vuoto e la sua espressione era estremamente scontenta. Dietro di lui, la porta infernale che aveva evocato si era frantumata. Aveva perfino ricevuto un contraccolpo a causa del qi di spada!

Una volta che uno spettro Yin perdeva il suo corpo, sarebbe diventato estremamente debole. Il colpo finale di Yi Yun era devastante. Quei mostri delle nevi erano connessi all’anima del giovane bruno. Così aveva subìto un duro colpo dopo che erano stati completamente distrutti senza lasciare traccia!

“Come può essere…”

Il giovane bruno non poteva credere che la forza di Yi Yun fosse diventata così terrificante.

Anche se aveva un fisico di puro Yang e un grande vantaggio contro i mostri delle nevi delle pianure gelide, non avrebbe dovuto distruggerne più di venti in un solo colpo, figuriamoci ferire il giovane bruno.

Questo aveva superato ogni aspettativa del giovane bruno.

“Oh? Il livello di coltivazione di questo ragazzino ha raggiunto… il picco delle fondamenta Yuan!”

Solo allora il giovane bruno notò il suo livello. Essere al picco delle fondamenta Yuan a sedici anni era un ritmo troppo veloce. E, anche se aveva trovato sbalorditivo il potenziale del giovane, non aveva notato il suo fisico di puro Yang così perfetto. Questo significava che doveva aver ottenuto un’occasione fortuita nella torre dell’Avvento Divino.

Questa fortuna lo ingelosì.

“Pensavo che sarebbe stato facile da catturare, chi sapeva che sarebbe diventato un tale problema. Ho bisogno di rifletterci sopra. Al momento sono solo uno spettro Yin. L’energia Yin della mia anima è troppo grande e non può opporre resistenza al qi di spada di puro Yang. Senza la protezione di un corpo, mi ridurrà velocemente nel nulla!”

Il giovane bruno era in agguato come un serpente velenoso. Stava aspettando un’opportunità. Aveva notato che, dopo l’attacco, il ritmo del respiro di Yi Yun si era indebolito di molto. Era un’occasione per fare la sua mossa.

“Quella ragazza! È il punto debole di questo ragazzino. Se attacco e distruggo la ragazza, il ragazzino farà di tutto per proteggerla. In questo modo probabilmente diventerà confuso e, una volta che rimarrà gravemente ferito, sarà il momento migliore per colpire.”

Il giovane bruno pianificò con attenzione mentre sorrideva in modo malvagio. Tuttavia, prima, doveva stancare Yi Yun.

Non sarebbe stato difficile per lui. In quanto spettro Yin, poteva evocare spiriti malvagi per aiutarlo in battaglia.

Questi spiriti malvagi non avevano un grande potere d’attacco, ma se fossero stati uccisi non avrebbe causato alcun contraccolpo sulla sua essenza.

Tuttavia, se Yi Yun avesse voluto distruggerli, avrebbe dovuto usare la sua energia di puro Yang ogni volta. Questo lo avrebbe stancato molto.

Una volta che gli fosse rimasto il 40% o meno della sua energia, allora avrebbe potuto attaccare.

Il giovane bruno evocò uno spirito malvagio dopo l’altro attorno a lui. Circondati da vento Yin, volarono verso Yi Yun.

“Umpf, se non fosse per quella pu***na che protegge la torre dell’Avvento Divino, il mio corpo sarebbe ancora intatto. Sistemare questo ragazzino sarebbe stato estremamente facile. Non avrei dovuto affrontare tutti questi problemi!”

Mormorò a denti stretti il giovane bruno. Odiava fino all’osso quella donna vestita di bianco.

E mentre gli spiriti malvagi stavano caricando verso Yi Yun, all’improvviso il giovane bruno si rese conto che i lineamenti della figura di Yi Yun si erano offuscati.

<em>Oh?!</em>

Il giovane bruno si allarmò. Questo era…

In confronto alla figura sfocata di Yi Yun, Lin Xintong era ancora tra le braccia di Yi Yun. Tuttavia, ciò che la stava tenendo non era lui, ma un ammasso di energia di puro Yang!

<em>Oh no!</em>

Il giovane bruno ne fu davvero scioccato. Proprio quando stava per avanzare, sentì un “peng”...

Una spada antica, cosparsa di fiamme Yang, trafisse il suo corpo proprio all’altezza del petto…

Il giovane bruno guardò incredulo la spada arrugginita di fronte ai suoi occhi. La scena non sembrava reale, non importava quante volte la guardava…

<em>Come poteva… essere?</em>


