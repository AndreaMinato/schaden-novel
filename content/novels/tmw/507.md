---
weight: 507
title: Capitolo 507 - La Fusione di Cuori
pubDate: 2024-05-31T11:46:59.547Z
tags:
    - tmw
---


Il loto rosso che Yi Yun aveva ottenuto cresceva in un lago di puro Yang. Ogni seme era come un concentrato di fuoco di puro Yang. Ognuno di essi conteneva un’energia estremamente pura, ma violenta.

Yi Yun non sapeva cosa sarebbe accaduto se Lin Xintong li avesse mangiati.

I suoi meridiani erano scollegati e adesso erano congelati, rendendoli estremamente fragili. Con il qi vitale di Lin Xintong completamente esaurito e la sua vitalità quasi prosciugata, cosa sarebbe accaduto se fosse bruciata una fiamma Yang nel suo corpo? Yi Yun non osò pensarci…

Tuttavia non aveva altra scelta, se non fosse intervenuto, l’ultimo briciolo di forza vitale di Lin Xintong sarebbe scomparso.

Yi Yun fece un respiro profondo e aprì la scatola medicinale.

Una ricca aura di puro Yang si espanse fuori dal contenitore. Il qi gelido delle pianure momentaneamente fu espulso, facendo disperdere di molto il freddo nell’area.

Yi Yun non tirò fuori il loto rosso, poteva preservarlo nel contenitore d’Oro Viola Eterno.

Yi Yun era proprio riluttante nell’usare una pianta del genere che era stata nutrita per milioni di anni per renderla un elisir o inghiottirla.

Yi Yun prese un po’ di semi di loto da sotto il satin. Erano stati immersi nel sangue di puro Yang di bestie della desolazione dallo strano uccello a tre zampe, ed erano praticamente elisir di puro Yang. Avevano un’energia estremamente ricca e si poteva vedere e percepire l’intenso calore ad occhio nudo.

Anche se un guerriero in buone condizioni avesse consumato una medicina così forte, probabilmente avrebbe sofferto. Forse sarebbe morto esplodendo, figuriamoci Lin Xintong…

Mentre teneva i semi di loto, Yi Yun fu colto da un dilemma. Le possibilità di salvare la vita a Lin Xintong erano troppo misere.

Gettò un’occhiata verso Lin Xintong. Durante quel breve periodo di tempo, era impallidita ancora di più. La sua pelle era diventata ancora più trasparente. Si erano già formati cristalli di ghiaccio sul suo splendido collo. La temperatura del suo corpo si era abbassata ulteriormente.

Senza tempo per pensare, Yi Yun strinse i denti e fece passare piano un seme di loto tra le labbra pallide di Lin Xintong…

In quel momento, Yi Yun era estremamente concentrato. Stava osservando tutti i meridiani di Lin Xintong usando la visuale d’energia.

Non osò farle inghiottire il seme di loto, così lo posò nella sua bocca. Poi usò il Cristallo Viola per manipolare l’energia e lasciarla scorrere con cautela nel suo corpo.

Solo perché Yi Yun era familiare con le leggi di puro Yang e aveva un oggetto divino come il Cristallo Viola che poteva reprimere la violenta energia di puro Yang nel suo seme di loto. L’energia seguì i desideri di Yi Yun mentre si diffondeva poco a poco nei meridiani di Lin Xintong.

<em>Pa… pa…</em>

Quando l’energia di puro Yang fluì nei meridiani di Lin Xintong, i cristalli si sciolsero velocemente. Immediatamente però i meridiani della ragazza furono bruciati dall’energia. L’aura di puro Yang del seme di loto e i meridiani sconnessi di Lin Xintong iniziarono ad entrare in conflitto e usavano il suo corpo come campo di battaglia!

I meridiani di Lin Xintong erano rimasti congelati e avevano perso la loro forza, e ora che un’energia violenta si agitava al loro interno, molti di essi cominciarono a crepitare.

Vedendo questa scena, a Yi Yun si strinse il cuore mentre tratteneva il fiato.

<em>Oh no!</em>

 Anche se aveva immaginato ci potesse essere un risultato del genere, Yi Yun fu scontento di vedere i meridiani di Lin Xintong crepitare di fronte ai suoi occhi.

Strinse le mani di Lin Xintong mentre puro qi vitale Yang fluiva nel suo corpo, tuttavia fu inutile. I meridiani di Lin Xintong crepitarono ancora di più. Il suo pallido viso iniziò a fremere dal dolore e anche le sue sopracciglia cosparse di cristalli si aggrottarono.

“No! Non funzionerà!”

Yi Yun si preoccupò. Di questo passo Lin Xintong sarebbe morta sicuramente in pochi secondi!

“Non ha qi vitale e i suoi meridiani sono deboli. Non può assorbire i semi di loto da sola. I semi di loto sono come veleno per lei!”

Yi Yun era ansioso. Era quasi sul punto di arrendersi…

Tuttavia, al pensiero di vederla morire tra le sue braccia, provava estrema tristezza.

Finché la sua forza vitale non si fosse spenta, c’era un barlume di speranza. Doveva cogliere l’occasione. Doveva calmarsi mentre Lin Xintong era al confine tra la vita e la morte.

Gli rimanevano solo pochi secondi per trovare un modo per evitare la morte!

“Aspetta… aspetta! Se non può digerire da sola i semi di loto, forse potrei digerirli per lei. Dopo che assorbirò l’energia di puro Yang del seme di loto, posso usare il mio corpo come mezzo per trasferirgliela. In questo modo affronterò l’energia violenta e quella che le passerò sarà quella più gentile e più pura!”

Gli venne in mente quest’idea.

Usò subito il Cristallo Viola per sigillare l’energia del seme di loto nella bocca di Lin Xintong. Poi prese un altro seme di loto dalla scatola medicinale e lo mangiò.

Quando il seme di loto entrò nella sua bocca, ebbe la sensazione che stesse scorrendo lava nel suo stomaco. Manipolata dal Cristallo Viola, l’energia di puro Yang esplose immediatamente!

Anche se Yi Yun aveva già un fisico di puro Yang, i suoi meridiani sentirono un’immensa pressione a causa delle grandi quantità di energia di puro Yang che si espansero dal seme di loto in così poco tempo.

In quel momento però non poteva preoccuparsene.

Trovava solo che l’energia esplosiva fosse troppo lenta!

La temperatura del corpo di Yi Yun salì velocemente. L’energia di puro Yang si mosse per i suoi 360 punti di agopuntura e poi fuoriuscì dai suoi pori.

Nelle pianure gelide, si poteva vedere del vapore sollevarsi dal suo corpo. Quando i fiocchi di neve si avvicinavano a lui, si scioglievano immediatamente.

Yi Yun fece un respiro profondo e abbracciò stretta Lin Xintong!

Il corpo di Lin Xintong era freddo come il ghiaccio, ma quello di Yi Yun era caldo come il fuoco. Stava usando il suo corpo per trasferirle calore.

Yi Yun stava abbracciando la ragazza congelata, ma perfetta nelle gelide pianure sconfinate. Le loro figure sembravano estremamente piccole in un mondo così vasto…

Yi Yun così la scaldò. Resistettero a questo mondo freddo, sperando di cambiare il suo fato crudele.

L’energia di puro Yang fuoriuscì dai punti di agopuntura e scorse lentamente in quelli di Lin Xintong. Poi passò per i suoi meridiani e si diffuse per il suo corpo. Diede un po’ di calore ai suoi meridiani congelati.

Dopo l’assorbimento e la trasformazione di Yi Yun, l’energia era diventata gentile e calma. Alla fine i meridiani fragili di Lin Xintong riuscirono a stento a tollerarla.

Il corpo di Lin Xintong gradualmente si ammorbidì tra l’energia di puro Yang bollente. Anche la sua temperatura stava lentamente tornando alla normalità.

Per farle assorbire meglio l’energia di puro Yang, Yi Yun fece passare lentamente le braccia attraverso i suoi vestiti toccando la sua schiena liscia.

Yi Yun abbracciò stretta Lin Xintong in questo modo. Ebbe l’impressione di stare toccando giada calda. Questo lo emozionò e non poté che sentire una lieve attrazione.

Il petto di Lin Xintong era anche in stretto contatto con lui. La morbidezza e la delicatezza del corpo vergine gli diede una sensazione davvero speciale.

Nelle pianure gelide, l’aria calda si sollevò mentre l’energia di puro Yang emessa dal corpo di Yi Yun aumentava, coprendo completamente sé stesso e Lin Xintong.

Sotto di loro, la neve si era sciolta costantemente al punto da formare una piccola pozza. L’acqua emanava vapore ed era molto calda. Sembrava una sorgente termale.

Yi Yun e Lin Xintong rimasero immersi nella sorgente mentre i loro corpi si intrecciavano.

Yi Yun sentiva pienamente il profumo di Lin Xintong. Questa situazione gli faceva battere il cuore più velocemente.

Con una splendida ragazza tra le braccia, era impossibile per lui non avere pensieri del genere. Fece diversi respiri profondi per reprimere ogni impulso nel suo cuore. Anche se non era un gentiluomo, di sicuro non si sarebbe approfittato di lei in una situazione del genere.

Inoltre Lin Xintong non era ancora fuori pericolo. L’energia di puro Yang assorbita da Yi Yun era stata trasmessa solo attraverso i punti di agopuntura. Pochissima di essa era fluita nel corpo di Lin Xintong.

Così Yi Yun prese la scatola di medicine e inghiottì un altro seme di loto. In seguito prese perfino il loto rosso e lo posò nella pozza calda.

Il loto rosso in origine cresceva in un lago di lava. Così anche se la pozza scaldata aveva poca energia di puro Yang, il loto rosso stese comunque silenziosamente i suoi rami e le sue foglie. Le sue radici si immersero lentamente nello strato di ghiaccio sotto la pozza…

La forte vitalità del loto rosso superò le aspettative di Yi Yun. Emanava ricca energia di puro Yang perfino nelle pianure gelide, aiutando Lin Xintong a recuperare forza vitale.

Questo lo rendeva ancora più riluttante a raffinare il loto rosso. Dopotutto aveva perfezionato il suo fisico di puro Yang, così forse avrebbe potuto trovare un luogo adatto per piantare il loto rosso ed estrarne costantemente i semi.

Dopo che Yi Yun mangiò il secondo seme di loto, emanò ancora più energia di puro Yang. Il loto rosso era un tesoro celeste e lo aveva aiutato ad ottenere un fisico di puro Yang. L’energia che conteneva era senza dubbio estremamente pura e forte. Era sufficiente a contenere il qi gelido nei meridiani scollegati di Lin Xintong.

Mentre sempre più neve si scioglieva, la sorgente termale aumentò di dimensioni. L’abito di Lin Xintong era già completamente fradicio.

L’abito in origine un po’ lacero adesso era completamente zuppo, rivelando un po’ della sua estrema bellezza…

In questo vasto mondo, questa sorgente in mezzo alla neve sembrò diventare il centro di questo mondo. Yi Yun abbracciò Lin Xintong e, in quel momento, i loro corpi e i loro cuori erano intrecciati, non c’era un briciolo di spazio tra di loro…

Il respiro di Lin Xintong divenne sempre più uniforme, come se si fosse addormentata.

Vedendo Lin Xintong dormire serenamente, Yi Yun si calmò inspiegabilmente. La abbracciò silenziosamente e non pensò ad altro.

Sembravano congelati nel tempo, come se questo abbraccio potesse durare l’eternità…


