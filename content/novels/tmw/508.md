---
weight: 508
title: Capitolo 508 - Risveglio
pubDate: 2024-05-31T12:46:59.548Z
tags:
    - tmw
---


Dopo chissà quanto tempo, le palpebre di Lin Xintong, che dormiva profondamente nelle sorgenti calde, iniziarono a muoversi piano.

Nei suoi sogni, Lin Xintong aveva sperimentato una scena completamente diversa…

Stava costantemente camminando nonostante il vento pungente. Di fronte a lei c’era quella figura ostinata che la stava trascinando. L’energia gelida di Lin Xintong aveva perso il controllo. Nel momento in cui provò a lasciare la mano della persona davanti, per evitare di essere un peso… all’improvviso fuoriuscì del calore dai palmi di quella figura. Il calore fece tremare il suo corpo. Era estremamente doloroso.

Aveva la sensazione di stare per essere bruciata completamente dal calore, ma in quel momento la figura si era girata all’improvviso e l’aveva abbracciata.

Le sue braccia erano forti. Strinse stretta Lin Xintong, come se volesse fondersi con lei.

Lin Xintong momentaneamente rimase confusa. Da quando era giovane, non era mai stata abbracciata da un uomo in questo modo.

Nel momento in cui la abbracciò, il calore all’improvviso si attenuò. Si diffuse per il corpo di Lin Xintong, scorrendo per i suoi meridiani e per il resto del suo organismo…

Il calore si spostò come una brezza di primavera calda, facendola risvegliare…

In questo modo recuperò poco a poco la forza vitale. Le sue fiamme della vitalità tornarono a bruciare…

Sembrava che la neve attorno a lei fosse stata spazzata via, come se si fosse scaldata sempre di più…

Lin Xintong fece del suo meglio per aprire gli occhi. Stavolta vide con chiarezza la situazione. Questo la rese incredula. La sua visuale diventava sempre più chiara.

Alla fine vide distintamente…

…..

Mentre le sue ciglia tremavano lievemente, Lin Xintong aprì gli occhi.

Da una chiazza indistinta, vide un giovane vestito d’azzurro.

Quella sensazione e quella schiena familiare…

Yi Yun…

Lin Xintong era piena di ogni sorta di emozione. Dal momento in cui si era svegliata, aveva capito di essere ancora nelle pianure gelide. La scena di com’era stata trascinata via da una figura era stata solo un’allucinazione che aveva sperimentato perché era vicina alla morte…

E nel suo sogno, la figura che l’aveva accompagnata e non l’aveva abbandonata fino alla fine. Era apparsa circondata da fiamme dorate e aveva menato un fendente prima che lei perdesse i sensi, tutto questo iniziò a corrispondere con lo Yi Yun di fronte a lei.

Era ancora nelle sconfinate pianure gelide, in una tempesta costante, ma adesso era in una sorgente calda, tra le braccia di Yi Yun.

Non era mai stata così vicina ad un uomo prima. Vide il suo abito lacero e che, bagnato dall’acqua, era diventato traslucido…

Perfino Lin Xintong, che era sempre imperturbabile, sentì rossore nelle guance. Il suo battito cardiaco accelerò.

Non poteva accettare immediatamente questa vicinanza.

Sentì l’impulso di respingere Yi Yun, ma quando alzò le sue braccia simili alla giada, poi le abbassò gentilmente. Sapeva che era stato lui a trascinarla fuori dalle porte dell’inferno, due volte.

Aveva recuperato vitalità solo grazie al qi vitale di Yi Yun. L’aveva abbracciata per trasferirle qi vitale di puro Yang nei suoi meridiani rinsecchiti.

Sentendo l’abbraccio e il respiro di Yi Yun, Lin Xintong sentì un inspiegabile senso di pace. Specialmente l’energia di puro Yang che il giovane stava continuando a trasferirle, era estremamente allettante per lei.

Lin Xintong rimase in silenzio. Non disse una parola mentre si godeva il calore e la pace in questa tempesta senza fine.

Guardò Yi Yun e non poté che rivelare un sorriso. Il suo viso era ancora rosso, splendido e raffinato.

Solo… mentre sorrideva, un rivolo di lacrime scorse dall’angolo di uno dei suoi occhi. Cadde silenziosamente, perso tra il confine tra un liquido e un gas.

Non sapeva perché stava piangendo. Nei suoi ricordi, non aveva provato la sensazione di piangere per molto, molto tempo…

Prima che Yi Yun apparisse, la realtà e i sogni si erano intrecciati, impedendole di distinguerli.

Tuttavia la figura che aveva affrontato la tempesta e non l’aveva abbandonata fino alla fine anche quando era sull’orlo della morte era qui.

Così anche quella mano che le aveva dato calore e l’aveva tirata fuori dal profondo abisso di ghiaccio poco a poco.

Per così tanto tempo, aveva percorso la via delle arti marziali in solitudine.

A causa dei suoi meridiani naturalmente scollegati, era stata marginalizzata e ostracizzata dagli altri da quando era piccola. Tuttavia non aveva mai rinunciato all’opportunità per ribaltare il suo fato, anche se aveva pochissime speranze di farlo.

Era avanzata con orgoglio. Quella forte determinazione non corrispondeva al suo aspetto esteriore e non aveva mai accettato l’aiuto degli altri.

Dopotutto era un essere umano. Non era mai entrata una persona nel suo mondo interiore. Ma ora, tra le braccia di Yi Yun, provò quella sensazione inspiegabile. Non si sarebbe mai aspettata che qualcuno l’accompagnasse e l’aiutasse durante quel momento disperato, sarebbe stato davvero bello.

“Sei sveglia…”

Yi Yun non vedeva l’ora che Lin Xintong si svegliasse, ma una volta che lei aveva aperto gli occhi, si senti estremamente imbarazzato. Non sapeva come spiegarle una scena così esplicita.

Vedendo la reazione di Yi Yun, Lin Xintong sorrise con gentilezza.

Sentiva che l’energia di puro Yang emessa dal corpo di Yi Yun sembrava entrare in lieve risonanza con la sua energia di puro Ying. C’era un equilibrio integrante che le faceva sentire riluttanza nel separarsi da Yi Yun.

Il puro Ying e il puro Yang erano esistenze complementari nelle leggi del mondo.

Lo Yin da solo non conduce alla nascita e lo Yang da solo non permetteva di crescere. Era naturale che lo Yin e lo Yang si integrassero a vicenda.

Questo faceva provare un’attrazione innata a Yi Yun e Lin Xintong. Se fossero diventati una cosa sola, il qi vitale Yin e Yang sarebbe entrato in risonanza, dando loro infiniti benefici.

Tralasciando la coltivazione di coppia, anche solo entrare in contatto avrebbe dato loro una sensazione rinfrescante. Nei meridiani di Lin Xintong si diffuse del calore, facendo dissipare di molto il qi gelido del suo corpo. Yi Yun sentì il suo qi del Sole Radioso diventare ancora più compatto. Stava perfino apparendo l’immagine sfocata di un Corvo Dorato dietro di lui.

I due si guardarono negli occhi. Lo sguardo di Lin Xintong divenne sempre più gentile.

Ripensando alle loro esperienze, si riempì di emozione.

Chi avrebbe pensato che quel giovane delle Lande Selvagge della Nuvola avrebbe fatto un passo dopo l’altro per arrivare ad oggi?

Dall’incontro nelle Lande Selvagge della Nuvola, ritrovarsi nella catena montuosa della famiglia Lin, per poi partecipare alla cerimonia del tè della Divina Desolazione, poi al banchetto serale e alla prova delle reliquie…

Infine in questa spedizione nelle prove della Grande Imperatrice.

Lin Xintong si rese conto che i suoi sentimenti per Yi Yun erano cambiati silenziosamente…

Questo mutamento la spaventò all’inizio, ma lentamente si calmò.

Era una ragazza molto indipendente e ostinata. Anche se era indifferente, una volta che avesse una convinzione ferma, avrebbe affrontato ogni ostacolo senza cambiare idea.

Non aveva mai avuto rimpianti dopo aver fatto la sua decisione.

I due non dissero molto. Ma in questo mondo solitario e freddo, si abbracciarono stretti, scaldandosi l’uno con l’altro.

La via delle arti marziali era solitaria. Era una fonte di grande felicità trovare una persona fidata.


