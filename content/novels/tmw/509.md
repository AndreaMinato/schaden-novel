---
weight: 5090
title: Capitolo 509 - Nuvole Oscure
pubDate: 2024-05-31T13:46:59.548Z
tags:
    - tmw
---


Yi Yun e Lin Xintong erano in questo mondo di ghiaccio dove i fiocchi di neve fluttuavano nel cielo. Ma erano seduti in una sorgente d’acqua bollente. Se avessero sporto le mani fuori, avrebbero potuto toccare il ghiaccio non molto lontano. Era una scena ipnotica.

La sorgente era limpida e una foschia permeava la superficie. Mentre Yi Yun abbracciava Lin Xintong e sentì il suo corpo morbido, sentì un lieve fremito al cuore.

Non poteva vedere l’espressione di Lin Xintong, solo le sue orecchie che si arrossavano. L’aria calda del respiro di Yi Yun soffiava contro le orecchie cristalline di Lin Xintong che assomigliavano a giada rossa. La solleticò e il suo battito cardiaco aumentò lievemente.

Lin Xintong non aveva mai fatto un’esperienza del genere e il suo corpo sentì l’impulso istintivo di distanziarsi. Tuttavia l’aura emanata dal corpo di Yi Yun offriva quel confortevole equilibrio Yin Yang che la rese riluttante.

Chiuse lentamente gli occhi mentre le sue lunghe sopracciglia curve tremavano lievemente come le ali di una farfalla nera che danzava nel vento freddo.

Yi Yun e Lin Xintong rimasero così per circa cinque ore. Aveva mangiato tre semi di loto rosso in totale. Aveva digerito tutta l’energia di puro Yang e ne aveva traferito una porzione a Lin Xintong. In questo modo, il qi gelido dei meridiani sconnessi finalmente era stato soppresso.

Il livello di coltivazione di Lin Xintong era superiore a quello di Yi Yun. Il motivo per cui era quasi morta non era per via delle ferite inflitte dai mostri delle nevi, né per via del qi gelido delle pianure, era per via delle tossine dei suoi meridiani sconnessi che si erano attivate senza che lei avesse modo per controllarle.

Ora l’energia di puro Yang le aveva ridato equilibrio, così Lin Xintong si era ripresa.

Tuttavia, le tossine erano state solo temporaneamente soppresse. Era lontano da una completa guarigione dei suoi meridiani naturalmente sconnessi.

Gradualmente, i punti di agopuntura di Yi Yun non emisero più energia Yang. Per qualche motivo, forse per via dell’energia di puro Yang che entrava nel suo corpo, Lin Xintong era ancora rossa. Aggiungeva una rara innocenza e un’aura adorabile al suo aspetto da fata.

Queste cinque ore di coltivazione insieme aveva dato molti benefici ad entrambi. Yi Yun era appena arrivato al picco delle fondamenta Yuan e aveva assorbito troppa essenza medicinale dei semi di loto rosso, così il suo livello di coltivazione non si era stabilizzato. E adesso, grazie al nutrimento del puro Yin di Lin Xintong, l’energia nel suo dantian si era ristabilizzata lentamente, solidificando le sue fondamenta.

Per quanto riguardava Lin Xintong, non c’era bisogno di menzionarlo. A parte riprendere vita, poteva sentire che il suo livello di coltivazione era migliorato. Stava per avanzare al prossimo livello.

Dopo che l’energia di puro Yang si dissipò lentamente, Lin Xintong alzò gli occhi. Nel suo sguardo brillante, c’era il riflesso di Yi Yun.

“Come mi hai trovato?”

Nelle vaste pianure gelide, con la tempesta che oscurava la visuale, sarebbe stato come cercare un ago in un pagliaio. E Lin Xintong aveva visto che la torre dell’Avvento Divino aveva assegnato un regno mistico diverso a ciascuno sfidante. Era piuttosto incredibile che Yi Yun fosse riuscito a trovarla nelle pianure gelide.

“È stato lo spirito della torre dell’Avvento Divino a dirmi dov’eri…”

Yi Yun le raccontò con sincerità la sua esperienza nella torre dell’Avvento Divino, incluso come aveva trovato il loto rosso, che descrisse sommariamente.

Quando Lin Xintong sentì come la donna vestita di bianco aveva affrontato una calamità nella torre, costringendola ad usare l’energia sigillata lasciata dall’antica Grande Imperatrice, le si strinse il cuore: “Cos’hai detto? Quel giovane bruno aveva davvero una storia del genere? Lo spirito è entrato in un sonno profondo solo per ucciderlo?”

Lin Xintong aveva prestato attenzione al giovane bruno. Aveva mostrato un atteggiamento misterioso e anomalo che l’aveva insospettita fin dall’inizio.

Se il giovane bruno fosse stato una forma d’energia che proteggeva la torre dell’avvento Divino, Lin Xintong non sarebbe rimasta sorpresa. Ma non si sarebbe mai aspettata che la sua identità fosse quella di una razza malvagia sconosciuta che aveva complottato contro il regno mistico della Grande Imperatrice e la torre dell’Avvento Divino!

“Non credo…” Yi Yun scosse la testa. “Il giovane bruno può essere potente, ma è lontano dal poter costringere lo spirito a pagare un così caro prezzo e usare l’energia sigillata lasciata dall’antica Grande Imperatrice. Se non sbaglio, ha un collaboratore. Forse lo spirito stava affrontando quel misterioso collaboratore…”

“E ha anche detto, sta attento alla Luna di Sangue.”

“Luna di Sangue…” Lin Xintong ci rimuginò sopra. Queste parole le fecero ripensare ad una scena. “Yi Yun, ricordi che prima di entrare nella torre, i nostri talenti sono stati valutati dalla colonna di cristallo? C’erano sei livelli. Il primo era Dio canonizzato, seguito da Asura, Saggio, Spirito, Granmaestro e Cavaliere.

“Allora ho ottenuto il grado di Spirito, mentre tu Granmaestro. Probabilmente ho ottenuto quella valutazione per via dei miei meridiani naturalmente sconnessi… Per quanto riguarda gli altri, alcuni hanno ottenuto il grado di ‘Cavaliere’ e altri si sono rivelati insufficienti. Tuttavia, verso la fine della valutazione, altre due persone hanno ottenuto la stessa valutazione di Granmaestro come te!”

Mentre Lin Xintong ne parlava, Yi Yun naturalmente se li ricordò. Erano due persone che si erano fatte avanti insieme. Le loro origini erano un mistero e indossavano abiti grigi. Nessuno sapeva da dove provenissero.

Ora che Lin Xintong lo stava menzionando, Yi Yun ripensò all’improvviso alla luna crescente color rosso sangue ricamata negli abiti grigi di quelle due persone.

“Stai parlando della luna rossa sui loro abiti?” Yi Yun divenne apprensivo. Quei due erano ugualmente misteriosi e avevano molte somiglianze con il giovane bruno. Non sarebbe stato strano se fossero provenuti dalla stessa fazione.

“Sì… non dovrebbe essere una coincidenza. Se fosse così, potrebbero essere una grande fazione sconosciuta. Stanno complottando qualcosa e probabilmente non hanno buone intenzioni. Il mondo Tian Yuan potrebbe andare incontro ad un disastro.”

Lin Xintong si accigliò lievemente. Come poteva essere apparsa una super fazione che complottava contro il regno mistico della Grande Imperatrice? Che riguardasse i tempi antichi? O provenivano da un altro mondo?

Di sicuro non era una buona notizia.

“Andiamo. Il giovane bruno potrebbe essere morto, ma ci sono ancora gli altri due. Dobbiamo stare attenti. Se solo potessimo ottenere il riconoscimento dell’antica Grande Imperatrice…”

Lin Xintong si alzò nella sorgente. Il suo abito bagnato era appiccicato alla sua pelle. Quando si alzò, Yi Yun notò la sua figura incantevole da dietro.

Lin Xintong lo notò e arrossì lievemente. Usando le braccia per coprirsi, fece circolare qi vitale e fece evaporare l’acqua dai suoi vestiti.


Sfortunatamente, visto che aveva i meridiani naturali Yin, ci vollero diversi secondi per fare evaporare l’acqua visto che i suoi attributi propendevano per lo Yin freddo.

Per non essere tentato, Yi Yun girò la testa con riluttanza.

Tossì e disse: “Prima che lo spirito entrasse in un sonno profondo, mi ha esortato a salvarti. Credo che avesse molta stima di te e che abbia già pensato di permetterci di ottenere il riconoscimento della Grande Imperatrice…”


