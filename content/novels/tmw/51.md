---
weight: 51
title: Capitolo 51 – Yi Yun vs Lin Xintong
pubDate: 2023-06-27T14:09:48.026Z
tags:
    - tmw
---


Lo sguardo dell'anziano grasso brillò giocosamente, aveva intenzione di fare capire a questo zoticone di campagna cos'era un vero guerriero e cosa poteva fare il pugno costola di drago osso di tigre!

Mentre l'anziano grasso stava parlando con Yi Yun, la ragazza vestita di bianco era seduta su un macigno in lontananza. Tuttavia aveva sentito l'intera conversazione.

Non poteva credere che il suo maestro sarebbe stato così meschino da stuzzicare un bambino!

Aveva già diciassette anni e, anche se i suoi Meridiani Yin le impedivano di liberare i suoi meridiani, era ad un livello di gran lunga superiore a Yi Yun. Dopotutto era un genio dalla percezione e dalla costituzione eccellente, così la sua coltivazione non era stata influenzata gravemente.

Anche abbassando il suo livello al Tuono del Sangue Mortale sarebbe stato come approfittarsene.

Sapeva che il suo maestro voleva prendere in giro Yi Yun e vantarsi di fronte ad una persona della Landa Selvaggia delle Nuvole. Non sapeva se ridere o piangere, uno stimato Divino Maestro della Desolazione voleva vantarsi di fronte ad un ragazzino affamato della Landa Selvaggia delle Nuvole. Sembrava che stesse diventando sempre più immaturo con il passare degli anni.

Inoltre aveva anche detto...

Che aveva dato "un'occhiata al pugno costola di drago osso di tigre", che l'aveva "allenato un pochino per circa quindici giorni" per darci un'occhiata", che "non si era impegnata davvero" e che doveva aver "ottenuto qualche risultato".

Stava dicendo una marea di cavolate, che diamine?

Lin Xintong guardò esasperata il vecchio e disse: "Maestro, anche se non mi sono concentrata sul pugno costola di drago osso di tigre, siamo arrivati nel Regno Divino Tai Ah circa un anno fa. Ho avuto qualche interazione con il pugno costola di drago osso di tigre per quasi sei mesi circa. Durante questo periodo di tempo, a parte allenare il mio Sutra del Cuore della Fata, ho anche esaminato con serietà il pugno costola di drago osso di tigre, non l'ho allenato un pochino per circa quindici giorni senza impegnarmici..."

Lin Xintong enfatizzò le parole "sei mesi" e "pochino", rivelando senza pietà le menzogne dell'anziano grasso. Era sempre stata una ragazza seria e meticolosa. Così non aveva battuto la fiacca nemmeno allenando una tecnica secondaria come il pugno costola di drago osso di tigre.

Così, non importava quanta faccia da culo avesse il vecchio, arrossì e tossì con imbarazzo: "Oh, davvero? Sono passati sei mesi? Ah, sto invecchiando. Il tempo vola e la mia memoria mi tradisce. Pensavo fossero passati solo quindici giorni..."

Le parole dell'anziano fece roteare gli occhi a Yi Yun. Più uno era spudorato e più era invincibile. Fare passare sei mesi per dieci giorni. Con una memoria così divina, come ti ricordavi come camminare e mangiare?

"Va bene, bando alle ciance. Mostraci il pugno costola di drago osso di tigre! Se puoi usarlo per tre respiri di tempo, allora crederò alle tue parole. Allora ti darò qualche medicina miracolosa."

L'anziano grasso cambiò velocemente argomento. Nonostante fosse stato svelato che si stava vantando, aveva una gran faccia tosta, così si riprese velocemente, fingendo che non fosse successo nulla.

Non pensava che Yi Yun potesse resistere a lungo a Lin Xintong, anche se lei avesse soppresso la sua coltivazione allo stadio del Tuono, nemmeno per più di tre respiri di tempo.

Questa era una battaglia tra risultati, tecniche di coltivazione e di combattimento e di esperienza, tratti che non potevano essere compensati da un tesoro ottenuto per un colpo di fortuna che poteva fare ottenere un corpo temprato.

"Bene! Mi manca il talento e ho bisogno dei consigli della fata. Spero di poter ricevere indicazioni dalla fata!" Yi Yun fece un respiro profondo. Questa era la prima volta che lottava contro un esperto!

Aveva proprio intenzione di aiutare la sua digestione dopo un sontuoso pasto. Inoltre sapeva che la sua avversaria era estremamente potente!

Ciò che era inconcepibile per Yi Yun era che, nonostante sapesse che Lin Xintong era estremamente potente, era comunque pieno di anticipazione ed entusiasmo.

Era nato per essere un guerriero?

"Dato che vuoi farlo, allora va bene..." Lin Xintong scese dalla grossa roccia mentre il suo abito svolazzò al vento. Atterrò piano sul suolo come una farfalla e non sollevò nemmeno un granello di polvere.

"Il mio nome è Lin Xintong." La giovane si avvicinò a Yi Yun e si presentò.

"Yi Yun!" Yi yun disse il suo nome, così l'anziano avrebbe smesso di chiamarlo ragazzino.

Yi Yun si diresse verso una radura e si distanziò a circa nove metri da Lin Xintong per fronteggiarla!

Tra le montagne verdi, piene di antichi pini, il vento soffiava agitando le fronte dei pini.

Non lontano c'erano due pile di rocce strane e una cascata alta trecento metri! Mentre l'acqua argentea cadeva per i solchi della pietra, causava lievi tremori mentre impattava contro le enormi rocce.

Questa era la prima battaglia di Yi Yun da quando era arrivato in questo mondo!

Ed era il primo scontro che avesse mai fatto da quando aveva iniziato a praticare le arti marziali!

La sua avversaria era una fata ultraterrena. Anche se sembrava debole e fragile, Yi Yun poteva solo pensare a come questa facciata pure nascondeva una grande forza.

L'aspetto e la mentalità della ragazza sembravano estremamente calmi.

Ma Yi Yun non aveva intenzione di andarci piano. Sapeva che non aveva i requisiti per mostrare pietù.

Lin Xintong si mise in posizione mentre il suo abito svolazzava per il vento. Disse freddamente: "Limiterò la mia forza al terzo livello del Sangue Mortale. Vai prima tu!"

Lin Xintong era molto modesta, ma Yi Yun si leccò le labbra secche dicendo: "Prima le signore... è meglio se vai prima tu!"

Non era perché stesse mostrando umiltà, ma dato che non aveva mai combattuto prima, non sapeva come un esperto avrebbe fatto la prima mossa. Così avrebbe evitato di fare qualcosa di sciocco, altrimenti l'anziano grasso avrebbe riso di nuovo sotto i baffi.

Yi Yun aveva intenzione di vedere le mosse di Lin Xintong per acquistare sicurezza. Una volta che fosse successo, avrebbe potuto cercare di imitarla, evitando di fare figuracce.

"Allora farò la mia mossa, fa attenzione!"

Lin Xintong si mosse all'improvviso! Veloce come un lampo bianco, scagliò un colpo di palmo verso il petto di Yi Yun!

"Whew!"

Risuonò uno schiocco dal corpo di Lin Xintong. Era il rumore prodotto usando il pugno costola di drago osso di tigre. Somigliava ad un tuono, ma l'aveva creato balzando. Era un suono estremamente magnetico!

Le pupille di Yi Yun si contrassero. La ragazza vestita di bianco era troppo veloce. Aveva coperto una distanza di nove metri in un batter d'occhio ed era arrivata di fronte a lui.

Le sue dita erano bianche e sottili, ma per Yi Yun assomigliavano a cinque spade affilate!

Da vicino, Yi Yun poteva notare la pelle morbida delle sue dita!

Yi Yun pensava di non avere modo di scappare, ma mantenne la calma. Sembrava che il mondo fosse rallentato all'improvviso. I meridiani Ren e Du Mai si erano chiusi per formare un ciclo e i canali del suo cervello si erano liberati, rendendo la sua percezione acuta e il suo pensiero veloce. Questo aveva aumentato di dieci volte i suoi tempi di reazione!

In quell'attimo di secondo, Yi Yun ripensò al Drago che vola fino al nono cielo. Con un ruggito, balzò come un drago volante e volò!

"Crack!"

La pietra su cui stava Yi Yun si frantumò e l'impatto fece sfrecciare i pezzi di pietra!

Wow!

Le pupille di Yi Yun si contrassero. La pietra di ferro nero sotto i suoi piedi non aveva resistito ad un colpo di Lin Xintong!

Era inimmaginabile che le sue mani dall'aspetto debole potessero frantumare così facilmente la pietra.

"Eh?" L'anziano grasso fu sorpreso dal salto di Yi Yun.

Questo ragazzino aveva buoni riflessi!

"Non pensavo che saresti potuto resistere per uno scambio, ma dato che ha schivato il primo, è improbabile che possa evitare il secondo. Ora che è a mezz'aria non ha modo di schivare il prossimo attacco. E questo è solo un respiro di tempo. Ne mancano altri due, sembra che non sarà un problema finire lo scontro in tre respiri di tempo!"



