---
weight: 511
title: Capitolo 511 - Arco dei Nove Soli
pubDate: 2024-05-31T15:46:59.548Z
tags:
    - tmw
---


Il palazzo nella pianura gelida era qui da chissà quanto tempo. Tuttavia, nonostante la sua antichità, non sembrava vecchio. Era lucido e brillante.

Mentre Yi Yun e Lin Xintong si avvicinavano, la grossa porta del palazzo si aprì automaticamente. E dietro di essa c’era una lunga scalinata di giada rossa.

Molti dei mobili qui erano fatti di giada e si addicevano molto all’aura eterea dell’edificio.

Yi Yun e Lin Xintong salirono su per le scale. Ad entrambi i lati della scalinata c’erano molti pilastri.

Su uno dei pilastri, Yi Yun lesse una frase: “Arcobaleno Azzurro trafigge Luna di Sangue, Freddo Gelido sigilla l’abisso divino.”

I caratteri erano magnifici ed erano stati scritti con spontaneità. Ogni tratto assomigliava ad un drago.

Le parole sembravano permeate da un’aura divina. Era come se l’autore le avesse scritte con una spada per capriccio.

Sotto era stato lasciato un nome: “Spada Arcobaleno Sbalorditiva, Lord dello Yang Azzurro!”

“Lord dello Yang Azzurro?” Yi Yun non poté che ripensare allo spadaccino vestito di blu che aveva visto nelle proiezioni dei dischi.

“Che forte intento di spada.” Anche Lin Xintong usava la spada, così sentì il cuore palpitare quando vide quelle parole. Tuttavia dopo si accigliò lievemente: “Che questa Luna di Sangue fosse uno dei signori menzionati dallo spirito…?”

“Probabilmente.” Anche Yi Yun le guardò pensosamente.

Non sapeva se la Luna di Sangue fosse un’organizzazione o una persona.

Il Lord dello Yang Azzurro, che aveva lasciato quelle parole, chiaramente aveva combattuto contro Luna di Sangue prima.

Tuttavia, non era detto che il Lord dello Yang Azzurro fosse lo spadaccino vestito d’azzurro nelle immagini dei dischi delle formazioni. I tratti simili a spade sembravano familiari a Yi Yun. Era simile alla lama dello spadaccino vestito d’azzurro. Prendeva iniziative per capriccio e seguendo i suoi impulsi e desideri.

Se lo spadaccino vestito d’azzurro fosse stato il Lord dello Yang Azzurro, com’erano apparse le sue parole qui? Che fosse coinvolto anche nella fondazione del regno mistico della Grande Imperatrice?

Luna di Sangue… Che fosse una persona o un’organizzazione, era esistita da molto tempo… forse anche troppo.

Dalla fondazione del regno mistico della Grande Imperatrice, chissà quante decine di millenni erano trascorsi. Questo palazzo era rimasto qui, vuoto per la maggior parte del tempo. Non si sapeva da quanto tempo se ne fossero andate le persone che un tempo risiedevano in questo posto.

Tuttavia la Luna di Sangue era rimasta fino ad ora. Adesso era riapparsa nuovamente nel regno mistico della Grande Imperatrice.

Il mistero e la minaccia nascosta davano un brutto presentimento a Yi Yun.

A parte questo, le parole “sigillato l’abisso divino” lo fecero diventare pensoso…

Che l’abisso divino fosse l’abisso del cimitero degli dei…?

Lin Xintong sapeva dell’esperienza di Yi Yun negli ultimi piani della torre, così naturalmente sapeva dello spadaccino vestito d’azzurro. Anche lei era curiosa.

Questo palazzo sembrava comunque nuovo nonostante il passare dei millenni. E sulle colonne portanti c’era una lieve fluttuazione d’energia. Chiaramente c’era un qualche tipo di formazione che stava sostenendo costantemente questo edificio.

Questo palazzo oltre le pianure gelide, da ciò che aveva detto la donna vestita di bianco, doveva essere uno dei posti più importanti del regno mistico. Eppure il Lord dello Yang Azzurro aveva potuto lasciare le sue parole qui…

“Entriamo.” Disse Yi Yun.

La risposta a queste domande poteva essere dentro al palazzo.

Non trovarono nessuno nell’edificio. Aprirono lentamente un’altra porta rimasta chiusa per chissà quanti anni e un’aria fredda si precipitò fuori dal dal palazzo.

Allo stesso tempo una speciale fluttuazione d’energia si stava dissipando fuori.

Yi Yun aveva il Cristallo Viola e Lin Xintong era un genio delle arti marziali, così entrambi poterono percepire questa fluttuazione.

Specialmente Yi Yun. A parte percepire la fluttuazione, poteva sentire un’aura molto tagliente nel palazzo. Era nascosta tra le fluttuazioni e li stava prendendo di mira.

Yi Yun entrò subito in allerta.

Il regno mistico era così strano, perfino questo palazzo poteva non essere necessariamente sicuro.

Dentro era vuoto. Mentre camminavano, potevano sentire chiaramente il rumore dei loro respiri.

Yi Yun e Lin Xintong entrarono con cautela e, in quel momento sentirono una voce fredda: “Congratulazioni coltivatori. Siete entrati nel quinto piano della torre dell’Avvento Divino.”

<em>Oh?

Quinto piano della torre dell’Avvento Divino?’</em>

Yi Yun rimase sbalordito per un po’. Questo era il quinto piano della torre? Yi Yun e Lin Xintong si scambiarono delle occhiate, erano entrambi stupiti.

Avevano sentito quella voce fredda molte volte prima. Non proveniva dallo spirito, era la voce prodotta da una formazione.

Si sarebbe attivata solo una volta che qualcuno fosse entrato qui. In quel momento la voce fredda continuò: “La camera dei tesori della Grande Imperatrice è qui. Avete i requisiti per entrare nelle tre grandi sale. La prima sala è… la sala dei Nove Soli!”

Sala dei Nove Soli?

Questo strano nome sbalordì Yi Yun. E in quel momento, Yi Yun e Lin Xintong sentirono l’ambiente attorno cambiare all’improvviso. La grande sala un tempo silenziosa e cupa adesso era diventata un magnifico palazzo divino.

La luce dentro era davvero accecante. Era una stanza ampia dove si ergevano colonne coperte da spire di draghi che arrivavano perfino al soffitto. Poi si radunavano tutte in una testa di drago che si piegava verso il basso. In mezzo alla testa c’era un arco!

Sopra di esso, c’erano nove soli estremamente appariscenti.

La lunghezza dell’arco era esagerata. Sulla punta dell’arco erano scolpiti due draghi e sul dorso di ciascuno di essi c’era una lama tagliente. L’arma emanava un bagliore freddo e metallico. Il suo colore di base era dorato e privo di impurità. Tuttavia era coperto da diversi motivi rosso sangue.

Sulla sua superficie c’erano dei caratteri antichi, “Arco dei Nove Soli”.

“Quello è il nome dell’arco?”

Arco dei Nove Soli!

Sala Arco dei Nove Soli!

L’arco e la sala avevano lo stesso nome. Era la prima grande sala in cui Yi Yun e Lin Xintong avevano il permesso di entrare. Sembrava che questa stanza fosse stata preparata apposta per Yi Yun!

Yi Yun sapeva che la torre dell’Avvento Divino aveva una sua intelligenza. Aveva preparato opportunità diverse per tutti.

Arco dei Nove Soli…

Secondo le leggende, nei tempi antichi, erano esistiti dieci soli che ardevano la terra, impedendo alle piante di crescere. Per molti anni c’erano state siccità e difficoltà.

Un antico dio aveva preso un arco divino e aveva abbattuto nove soli, lasciandone uno solo, che era diventato il sole presente.

Il nome dell’arco probabilmente era collegato a questa leggenda.

Yi Yun guardò l’arco. Il lieve senso di pericolo che aveva sentito prima proveniva da questo arco. Era un’arma minacciosa. I motivi rossi assomigliavano a sangue e, se uno l’avesse fissato, poteva entrare in uno stato simile ad una trance.

Yi Yun non dubitava che un guerriero più debole si sarebbe smarrito guardando quest’arco e forse la circolazione del suo sangue sarebbe cambiata bruscamente portandolo alla porte.

“Sala dei Nove Soli. Probabilmente ha un’opportunità pronta per me! Mi chiedo cosa ci sia oltre all’Arco dei Nove Soli?”


