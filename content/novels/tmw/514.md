---
weight: 5140
title: Capitolo 514 - Sutra del Cuore della Grande Imperatrice
pubDate: 2024-05-31T18:46:59.549Z
tags:
    - tmw
---


Dopo aver raccolto gentilmente un po’ di pergamene di giada, Lin Xintong le esaminò con la sua percezione. Non erano tecniche di coltivazione, ma note informative e ispirazioni ottenute coltivando, tutte scritte dall’antica Grande Imperatrice.

L’antica Grande Imperatrice aveva descritto gran parte del suo processo di coltivazione durante la prima parte della sua vita, insieme alle intuizioni che aveva ottenuto quando era avanzata di stadio.

Anche se molto poteva essere capito, ma non spiegato, una persona avrebbe commesso meno errori dopo aver letto le esperienze dei predecessori, specialmente considerando che Lin Xintong era come l’antica Grande Imperatrice. Entrambe avevano i meridiani naturalmente scollegati, così avevano incontrato in parte le stesse difficoltà mentre coltivavano.

Era molto importante per Lin Xintong.

La giovane continuò ad esaminare più di dieci pergamene di giada. Stava ansimando piano perché era estremamente agitata.

Le parole nelle pergamene di giada erano raffinate, ma forti. Chiaramente erano state scritte dalla Grande Imperatrice. In confronto alla grafia del Lord dello Yang Azzurro, erano molto più precise, così Lin Xintong poteva leggerle più velocemente.

Mentre leggeva le pergamene di giada, Lin Xintong scoprì una tecnica di coltivazione, il “Sutra del Cuore della Grande Imperatrice”, che veniva menzionata diverse volte!

Questa tecnica aveva accompagnato l’antica Grande Imperatrice per tutta la vita.

“Il Sutra del Cuore della Grande Imperatrice…”

Lin Xintong si accigliò. All’improvviso si rese conto di qualcosa e guardò la scatola riposta in un angolo della libreria. Era fatta di legno, ma non sembrava molto diversa da un contenitore di cosmetici. Lin Xintong la aprì delicatamente.

Dentro c’era un libro antico bianco bluastro. Era simile al manoscritto lasciato dal Lord dello Yang Azzurro. Le pagine erano sottili come le ali di una cicala, ma sembravano metallo.

Quando lo aprì, nella prima pagina trovò un’introduzione che descriveva le origini dell’antico libro.

Nel momento in cui l’universo primordiale era stato creato, aveva dato alla luce dodici Cieli Empirei. C’erano potenti figure primordiali che avevano ottenuto ispirazioni sulle leggi naturali, stabilendo lentamente eredità di arti marziali.

Le eredità delle arti marziali erano definite Canoni Divini dai guerrieri dei dodici Cieli Empirei, ed erano tecniche supreme che si avvicinavano al Dao Celeste.

Forse era destino che le leggi naturali avessero una regola particolare che permetteva solo ad un Canone Divino di avvicinarsi al Dao Celeste. Durante il lungo corso della storia, ognuno degli Imperatori Divini dei dodici Cieli Empirei avevano un Canone Divino ciascuno.

E il Canone Divino del Cielo Empireo dello Yang Divino era il “manuale dello Yang Divino”!

Il Lord dello Yang Azzurro proveniva dal Cielo Empireo dello Yang Divino, così aveva coltivato il primo volume del manuale dello Yang Divino. Anche le sue arti marziali provenivano da lì.

Il manuale dello Yang Divino era il supremo Canone Divino per coltivare le leggi di puro Yang. Nemmeno il Lord dello Yang Azzurro in persona era riuscito a comprendere tutto il manuale. Per quanto riguardava l’antica Grande Imperatrice, aveva meridiani Yin naturali, così le tecniche di coltivazione che praticavano erano tutte di puro Yin.

Non importava quanto fosse formidabile il manuale dello Yang divino, non poteva coltivarlo.

Tuttavia forse l’antica Grande Imperatrice non era destinata a morire. Il Lord dello Yang Azzurro era nato con una grande fortuna. Per questo, a parte coltivare il manuale dello Yang Divino nei dodici Cieli Empirei, aveva anche ottenuto la copia di un manuale segreto dei nove inferni durante una spedizione in un regno mistico.

E il sacro manuale dei nove inferni era proprio una tecnica suprema per coltivare le leggi di puro Yin.

In passato, anche se il Lord dello Yang Azzurro aveva ottenuto il manuale sacro dei nove inferni, non poteva coltivarlo visto che praticava tecniche di puro Yang e il suo fisico era dello stesso elemento.

Questo era cambiato solo quando era venuto nel mondo Tian Yuan e aveva incontrato l’antica Grande Imperatrice.

I due si erano innamorati. Anche se il Lord dello Yang Azzurro era il compagno dell’antica Grande Imperatrice, era anche il suo maestro.

Il Lord dello Yang Azzurro aveva passato il sacro manuale dei nove inferni all’antica Grande Imperatrice.

Tuttavia il Lord dello Yang Azzurro probabilmente non si era reso conto di aver creato inavvertitamente un vero talento impareggiabile.

Quando lui e l’antica Grande Imperatrice coltivavano in coppia, l’antica Grande Imperatrice avrebbe raffinato il qi vitale dello Yang Divino che il Lord dello Yang Azzurro otteneva coltivando il suo manuale. Anche se non poteva ricollegare i suoi meridiani, li stava guarendo lentamente, permettendole di prolungare la durata della sua vita di mille anni.

E mille anni dopo, a 1200 anni, l’antica Grande Imperatrice aveva sentito che le sue fiamme vitali si stavano indebolendo gradualmente. Di questo passo sarebbe morta, così aveva deciso di entrare in un ultimo isolamento che era durato per più di novanta anni.

Grazie al manuale dello Yang Divino e al manuale segreto dei Nove Inferni, aveva compreso una tecnica che apparteneva solo a lei, il “Sutra del Cuore della Grande Imperatrice”.

Questo sutra coltivava sia puro Yin che puro Yang. Era una tecnica di coltivazione che combinava lo Yin con lo Yang.

Era più adatta alla coltivazione in coppia per lei e il Lord dello Yang Azzurro.

La coltivarono insieme e finalmente ci riuscirono. Così l’antica Grande Imperatrice era riuscita a liberarsi dai limiti dei suoi meridiani naturalmente scollegati. Dopo aver padroneggiato questa tecnica di coltivazione, aveva girato il mondo con il Lord dello Yang Azzurro!

Quando Yi Yun e Lin Xintong lessero fin qui, rimasero scioccati. Era incredibile che l’antica Grande Imperatrice fosse riuscita a fondere tecniche supreme come il manuale dello Yang Divino e il manuale segreto dei Nove Inferni.

Un genio del genere era estremamente raro. Anche cercando tra i migliori geni nei dodici Cieli Empirei, sarebbe stato difficile trovare una persona così capace. Aveva esaminato un’eredità dei dodici Canoni Divini per creare una sua tecnica, per non parlare di come aveva combinato Yin e Yang!

“Così questo libro è il Sutra del Cuore della Grande Imperatrice…”

Precedentemente, durante la prova delle reliquie, Shen Tu Nantian aveva escogitato un piano. Gli Anziani del suo clan avevano letto una descrizione del Sutra del Cuore della Grande Imperatrice mentre cercavano opportunità nel regno mistico. Così Shen Tu Nantian aveva intenzione di usare Lin Xintong per coltivare il Sutra del Cuore della Grande Imperatrice. Anche se l’avesse imparato superficialmente, avrebbe migliorato di molto il suo livello di coltivazione e sarebbe potuto diventare il capo del mondo Tian Yuan.

E solo Lin Xintong, che aveva meridiani naturalmente scollegati e un fisico di puro Yin poteva aiutarlo a riuscirci.

Finché avesse padroneggiato il Sutra del Cuore della grande Imperatrice, non gli sarebbe importato di Lin Xintong, di quanto sarebbe vissuta o se fosse morta.

E ora, proprio di fronte a Lin Xintong e a Yi Yun c’era la versione completa del Sutra del Cuore della Grande Imperatrice!

Questa tecnica di coltivazione che rappresentava l’eccellenza sia nello Yin che nello Yang superava di gran lunga le eredità delle arti marziali del mondo Tian Yuan!

“È questa… l’occasione di riunire i miei meridiani naturalmente scollegati…?”

Le dita di Lin Xintong tremarono, ma non aveva fretta di aprire il Sutra del Cuore della Grande Imperatrice. Si rassettò e si inchinò profondamente verso la libreria per tre volte.

Quando i guerrieri praticavano le arti marziali, potevano sfidare il cielo e la terra, potevano disprezzare l’etichetta mortale, ma non potevano mancare di rispetto nei confronti dei loro saggi predecessori. Questo perché l’eredità che coltivavano era stata creata solo grazie ai saggi del passato che avevano meditato per chissà quanto tempo e si erano presi il rischio di fare delle prove e svilupparle lentamente.

Dopo essersi inchinata, Lin Xintong prese rispettosamente il Sutra del Cuore della Grande Imperatrice e lo posò sulla scrivania.

Quando gli scolari leggevano libri di saggi, avrebbero eseguito un rituale, avrebbero bruciato incenso e si sarebbero lavati le mani prima di sfogliare le pagine. Questo per calmare il proprio cuore, così da poter capire il significato delle parole dei saggi.

Così era per i guerrieri. Lin Xintong meditò per quasi un’ora di fronte al Sutra del Cuore della Grande Imperatrice prima di aprire gli occhi.

Quando li aprì, il suo sguardo era completamente calmo. Anche se si trovava davanti ad un supremo canone che avrebbe determinato il suo fato, lo aprì lentamente con fare calmo e rispettoso…


