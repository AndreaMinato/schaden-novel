---
weight: 5150
title: Capitolo 515 - Un destino nascosto, ma deciso
pubDate: 2024-05-31T19:46:59.549Z
tags:
    - tmw
---


Yi Yun leggeva questa scioccante eredità accanto a Lin Xintong.

Non sarebbe stato un eufemismo definirlo il nucleo dell’intero regno mistico della Grande Imperatrice.

Era la più grande ricchezza lasciata dall’antica Grande Imperatrice.

Il primo volume del Sutra del Cuore della Grande Imperatrice riguardava i principi generali dell’intera tecnica di coltivazione.

Descriveva come lo Yang era venuto prima dello Yin. E quando Yi Yun vide i princìpi generali delle leggi elementali dello Yang, rimase sbalordito perché c’era scritto…

“Alba dalla valle Tang, vagare per il mondo, diffondendo luce per il mondo, bagliore brillante e glorioso, dieci soli di Fusang, chi padroneggia puro Yang…”

Il paragrafo poteva sembrare enigmatico, ma queste parole piene di mistero erano estremamente familiari per Yi Yun.

Questi erano… i princìpi generali dietro la Sacra Tecnica di Tai Ah!

I princìpi generali dietro la Tecnica Sacra di Tai Ah erano gli stessi del Sutra del Cuore della Grande Imperatrice?!

Yi Yun lo trovò impossibile. Anche se la Sacra Tecnica di Tai Ah era un’eredità impressionante, era ben lontana dal poter competere con il Sutra del Cuore della Grande Imperatrice. Se la Sacra Tecnica di Tai Ah fosse stata un’eredità così sbalorditiva, il Divino Regno di Tai Ah sarebbe stato distrutto dalle fazioni malvagie nel mondo Tian Yuan.

Chiaramente, la Sacra Tecnica di Tai Ah non era formidabile al punto da attirare l’attenzione di varie fazioni del mondo Tian Yuan. Allora cos’era questo?

“Yi Yun, l’ho notato anche io… Nonostante non abbia mai coltivato la Sacra Tecnica di Tai Ah, mentre ero in quel regno divino, ho esaminato un po’ la loro eredità principale, compresi la Sacra Tecnica di tai Ah e il Pugno Osso di Tigre Costola di Drago. I princìpi generali della Sacra Tecnica di Tai Ah in effetti sembrano estremamente simili a quelli del Sutra del Cuore della Grande Imperatrice!”

Anni fa, quando Su Jie aveva portato Lin Xintong nel Divino Regno di Tai Ah, un tempo aveva fatto un incontro di allenamento con Yi Yun usando il Pugno Osso di Drago Costola di Tigre. I risultati che Lin Xintong aveva ottenuto praticandole avevano affascinato Yi Yun.

“Oh? Solo le prime 72 parole del Sutra del Cuore della Grande Imperatrice e della Sacra Tecnica di Tai Ah sono le stesse! Dopo cambiano.”

Anche se Yi Yun aveva solo padroneggiato i primi volumi della Sacra Tecnica di Tai Ah, aveva visto la versione completa. Così poteva rievocarla a memoria.

Il Sutra del Cuore della Grande Imperatrice era ancora più misterioso della Sacra Tecnica di Tai Ah.

“La Sacra Tecnica di Tai Ah deriva dal Sutra del Cuore della Grande Imperatrice. In realtà, in termini di complessità, è lontana da esso… Tuttavia le due tecniche hanno sicuramente dei punti in comune. Non c’è da meravigliarsi che la Sacra Tecnica di Tai Ah sia stata usata come fondamento del Divino Regno di Tai Ah. Nonostante il passare del tempo, ha permesso al Divino Regno di Tai Ah di fiorire per milioni di anni!”

Naturalmente il Divino Regno di Tai Ah era esistito per un periodo di tempo notevolmente lungo. Era localizzato nell’est arretrato, lontano dal mondo Tian Yuan e dai conflitti. Aveva assistito alla nascita e alla caduta di diverse fazioni nel mondo Tian Yuan.

“Quali sono le origini della Sacra Tecnica di Tai Ah? Com’è apparsa nel Divino Regno di Tai Ah?” Chiese Lin Xintong a Yi Yun. Anche se la Sacra Tecnica di Tai Ah era solo una piccola porzione del Sutra del Cuore della Grande Imperatrice, era comunque piuttosto sorprendente per Lin Xintong. C’erano così tanti clan e grandi fazioni nel mondo Tian Yuan, ma nessuna delle loro tecniche di coltivazione principali aveva dei punti in comune con il Sutra del Cuore della Grande Imperatrice.

“Nel Divino Regno di Tai Ah, si dice che la Sacra Tecnica di Tai Ah sia stata creata dall’imperatore fondatore dal Divino Regno di Tai Ah e che sia stata riaggiustata dai successivi imperatori. Ma secondo ciò che so, la Sacra Tecnica di Tai Ah in realtà era un residuo che il fondatore ha trovato in un regno mistico. In seguito, basandosi sulla sua comprensione riguardo le arti marziali, alla fine l’ha chiamata Sacra Tecnica di Tai Ah.”

Yi Yun riferì le informazioni che aveva ottenuto nella Divina Città di Tai ah.

“Regno mistico… Quali regni mistici ci sono nelle vicinanze del Divino Regno di Tai Ah?”

“Da ciò che so, a nord del Divino Regno di Tai Ah, nelle Divine Lande Selvagge, ci sono due regni mistici. Uno di essi è l’Abisso del Meteorite, ma è improbabile che i guerrieri del Divino Regno di Tai Ah siano riusciti ad aprirlo. Il secondo, è nella Divina Città di Tai Ah ed è conosciuto come la tomba della spada e della sciabola!”

“CI sono entrato. Molto tempo fa, quando la Divina Città di Tai Ah è stata fondata, le due tombe sono state svuotate. Le tecniche di coltivazioni, manuali e i tesori al loro interno sono scomparsi. Sono rimasti segni di sciabole e di spada sulle mura. Erano marchi estremamente raffinati. Conteneva il dao della spada e della sciabola supremi e offrivano ispirazioni.”

“E da ciò che so, perfino figure potenti quanto il patriarca Shen Tu non riuscirebbero a replicare qualcosa del genere…”

Mentre parlava, a Yi Yun venne in mente un’idea: “Giusto! Circa un anno fa, il Re Empireo della razza della Desolazione, il Ragazzo Pastore ha guidato un esercito di bestie della desolazione fino alla Divina Città di Tai Ah, costringendo i coltivatori ad andarsene via. Alla fine la Divina Città di Tai Ah è caduta! E quando l’esercito del Ragazzo Pastore è arrivato, il Lord della città ha chiesto al ragazzo Pastore perché voleva distruggere il Divino Regno di Tai Ah. La risposta del Ragazzo Pastore è stata…”

“Perché ho qualcosa da fare… Non voglio distruggere davvero Tai Ah, ma sfortunatamente i pochi paesi attorno alle divine lande selvagge mi stanno impedendo di fare qualcosa che desidero fare. Così posso solo annientarli."

Yi Yun aveva un’ottima memoria, così poté ripetere cosa aveva detto il Ragazzo Pastore con esattezza.

Quando sentì queste parole, le sopracciglia di Lin Xintong fremettero. Quando il Ragazzo Pastore aveva attaccato il Divino Regno di Tai Ah, il clan Shen Tu stava cercando di imporle di sposarsi, così era in isolamento e non aveva saputo di cos’era successo nell’est arretrato.

“È stato disposto ad uccidere trilioni di vite nel Divino Regno di Tai Ah per fare qualcosa. Che sia stato… Per… trovare Jiang Xiaorou?”

Lin Xintong naturalmente sapeva che la sorella di Yi Yun apparteneva alla stirpe reale della razza della Desolazione.

Yi Yun scosse la testa: “No! È stata solo una coincidenza che mia sorella, Jiang Xiaorou, fosse nel Divino Regno di Tai Ah. Il Ragazzo Pastore probabilmente non lo sapeva all’inizio. Così ciò che voleva fare non era trovare mia sorella. Sembra che fosse una questione più importante.”

“Il Ragazzo Pastore ha detto…”

“Ogni sorta di creatura vivente supporta la sopravvivenza umana, eppure gli umani non hanno mai ricambiato i doni del cielo. Hanno accettato doni dalla natura, ma considerano sempre e solo i propri interessi.
Avete estratto risorse dalla natura senza imiti e, ora che siete arrivati a bilioni di persone, l’avete fatto ancora di più. Per sopravvivere non uccidete creature viventi? E il numero che uccidete è di gran lunga superiore al numero degli esseri umani.”

“Il mondo è spietato, tratta tutti come nullità. Di fronte ad un potere superiore, gli umani non sono diversi da maiali e cani. Potete uccidere altre creature viventi perché siete forti. Se altre creature viventi vi uccidono, è perché sono più forti. Potete dire che questa è parte integrante del Dao Celeste, la sopravvivenza del più adatto.
Non solo voi, perfino grandi mondi possono collassare… formazione, esistenza e poi distruzione, è comunque tutto parte del Dao Celeste.”

Allora, quando Yi Yun aveva sentito le sue parole, aveva pensato che si stesse solo giustificando e non ci aveva pensato troppo.

Ma ora, mentre provava a capire nel dettaglio, si rese conto di qualcosa di strano.

Ricordandosi del momento prima in cui doveva salvare Lin Xintong, lo spirito della torre dell’Avvento Divino aveva detto che non c’era tempo.

Lo spirito della torre aveva dovuto usare l’energia sigillata lasciata dall’antica Grande Imperatrice per respingere il nemico.

Una fazione misteriosa aveva complottato contro la torre dell’Avvento Divino e il giovane bruno, che proveniva dallo stesso gruppo, era entrato usando un metodo sconosciuto…

C’era una connessione tra tutto questo?

Ripensando alle proiezioni delle formazioni al secondo piano, nei tempi antichi, il Lord dello Yang Azzurro orgoglioso e tirannico aveva annientato un guerriero con la corazza nera con un fendente!

Un fendente che aveva diviso i mari, due avevano distrutto i Cieli e tre avevano annientato la luna e il sole. Era impareggiabile e non poteva essere sottovalutato!

Arcobaleno Azzurro trafigge Luna di Sangue, Freddo Gelido sigilla l’abisso divino…

Luna di Sangue…

Sta attento alla Luna di Sangue…

La Luna di Sangue era il simbolo di una calamità?

Ripensando a tutti questi fattori, Yi Yun aveva la sensazione che fossero il presagio di una tempesta imminente…

Tuttavia aveva difficoltà ad immaginarsi cosa fosse accaduto in passato.

Inoltre, durante i tempi antichi, l’eredità delle arti marziali chiaramente erano di gran lunga più forte rispetto ad ora. Durante il periodo dell’antica Grande Imperatrice, la forza generale dei guerrieri chiaramente era ad un livello diverso rispetto ad ora.

Logicamente, le arti marziali sarebbero dovute migliorare insieme alla civilizzazione. Ma nel mondo Tian Yuan, le arti marziali stavano facendo passi indietro e ogni generazione era più debole di quella precedente…

Yi Yun sentì un brutto presentimento. Pareva che una mano demoniaca invisibile si stesse avvicinando lentamente al mondo Tian Yuan!

“Signorina Lin, mi ricordo qualcosa. Quando il Ragazzo Pastore ha conquistato la Divina Città di Tai Ah, non ha spinto l’esercito delle bestie a distruggere completamente la Divina Città di Tai Ah. Molto probabilmente è per via dell’obiezione di mia sorella, ma certamente era uno degli obiettivi del Ragazzo Pastore. E ha anche raggiunto uno dei suoi obiettivi principali quando ha conquistato la Divina Città di Tai Ah. Il suo esercito è rimasto lì per molto tempo e nessuno sapeva cosa stesse facendo lì.”

“La Divina Città di Tai Ah poteva avere molte risorse, ma non sono nulla in confronto a ciò che attirerebbe l’attenzione di una figura al livello del Ragazzo Pastore. A parte la tomba della spada e della sciabola, non credo che sarebbe interessato ad altro.”

“L’aspetto più bizzarro è che pochi giorni dopo che il Ragazzo Pastore ha occupato la Divina Città di Tai Ah, un raggio viola è sfrecciato verso la Divina Città di Tai Ah. Dopo sono apparse anche nuvole viola nel cielo! Si vedeva perfino dalle Lande Selvagge della Nuvola, che erano a milioni di chilometri di distanza! Allora, dopo che sono stato salvato dal Ragazzo Pastore, stavo pensando di scappare nelle Lande Selvagge della Nuvola. L’ho visto io stesso. Le nuvole viola hanno coperto il cielo…”

Mentre Yi Yun ne parlava, Lin Xintong ebbe un’intuizione!

“La nascita delle Nuvole Viola… Stai parlando dell’apparizione delle nuvole viola? L’ho visto anche io!”

Allora, Lin Xintong aveva accompagnato Su Jie nelle Lande Selvagge della Nuvola proprio per via delle Nuvole Viola nelle Lande Selvagge della Nuvola! Su Jie era convinto che fosse un’occasione che poteva avere il potenziale per ricollegare i meridiani di Lin Xintong, così si era precipitato lì insieme a lei.

Ed era perché si stavano dirigendo verso le Lande Selvagge della Nuvola che avevano incontrato Yi Yun.

“Esatto. È stata la nascita delle Nuvole Viola! Dovresti sapere che diversi anni fa, a causa del fidanzamento con Shen Tu Nantian, sei dovuta partire dal Divino Regno di Tai Ah. Il tuo maestro è entrato in un regno mistico nelle Lande Selvagge della Nuvola con il suo vecchio amico, il marchese Wenyun. Alla fine è accaduto un incidente nel regno mistico e Su Jie ci è rimasto intrappolato. Solo dopo che il Ragazzo Pastore ha attaccato la Divina Città di Tai Ah ed è apparso il raggio viola che sono ricomparse le nuvole viola nelle Lande Selvagge! Questo ha anche permesso a Su Jie di liberarsi!”

“Ed è stato perché ero curioso di vedere da dove originavano le nuvole viola che ho incontrato il signor Su Jie. Questo mi ha permesso di seguirlo nel mondo Tian Yuan e di rincontrarti una seconda volta!”

“A causa della nascita delle Nuvole Viola, il signor Su JIe ti ha portato nelle Lande Selvagge della Nuvola ed è anche entrato in un regno mistico. Così anche il nostro incontro è stato grazie alla nascita delle nuvole viola. Ed è anche per questo che il signor Su Jie è scappato dal regno mistico, mi ha portato fuori dalle Lande Selvagge della Nuvola per poi farci rincontrare! Sembra che fosse destino…”

Quando Yi Yun descrisse tutto quello che era successo negli ultimi anni, Lin Xintong sentì un brivido inspiegabile.

Non aveva mai voluto soccombere contro il fato. Anche se aveva meridiani naturali Yin, non aveva mai perso la determinazione nello sfidare il destino.

Tuttavia, il suo fato adesso era intrecciato con tempi antichi, qualcosa che l’antica Grande Imperatrice e il Lord dello Yang Azzurro non sono riusciti ad affrontare, e stava causando ripercussioni nel presente, ricadendo su Yi Yun e lei stessa!

Nei tempi antichi, anche il Lord dello Yang Azzurro che coltivava leggi di puro Yang, e l’antica Grande Imperatrice con i meridiani naturalmente sconnessi probabilmente erano stati di fronte a questa libreria.

E ora, Yi Yun, che coltivava le leggi di puro Yang e lei, con i suoi meridiani naturalmente sconnessi, erano qui. Sembrava che la mano invisibile del fato li stesse manipolando…

Forse… lei e Yi Yun avrebbero ripercorso i loro fati?

Allora qual era il loro destino?


