---
weight: 517
title: Capitolo 517 - Estremo Yin e Yang
pubDate: 2024-05-31T21:46:59.549Z
tags:
    - tmw
---


Fino a questo punto, avevano letto circa il 60% del Sutra del Cuore della Grande Imperatrice. Il 40% rimanente menzionava dettagli sulla coltivazione dopo la creazione dell’Energia Spirituale. Qualsiasi cosa che avesse a che fare con l’integrazione Yin Yang e l’Energia Spirituale era legata inseparabilmente alla coltivazione in coppia.

Ciò che fece arrossire ancora di più le orecchie di Lin Xintong era l’attenzione alle posture e alla circolazione dell’energia.

La seconda parte era ammissibile, ma le posture le fecero provare molto imbarazzo.

In effetti, diversi manuali di arti marziali avrebbero incluso le formule e le azioni da ricreare. Alcuni manoscritti avrebbero disegnato figure umane, indicando cosa avrebbe dovuto fare un guerriero.

Anche se il Sutra del Cuore della Grande Imperatrice non aveva immagini, le descrizioni della circolazione Yin Yang erano già abbastanza esplicite da fare capire in che posizione bisognava essere per la coltivazione.

Alcune delle posture in sé non erano niente di che, ma se le avesse fatte di fronte a Yi Yun la situazione sarebbe stata ben diversa.

Per una ragazza con la disposizione di una fata, solitamente orgogliosa e indifferente, destavano vergogna.

Più leggeva, più Lin Xintong lo trovò difficile da accettare. Il suo respiro divenne sempre più irregolare mentre diventava sempre più imbarazzata. Alla fine non riuscì più a tollerarlo e chiuse di scatto l’antico libro.

La semplice copertina era di qualità, così guardando questo tomo dall’aspetto antico, Lin Xintong non si sarebbe mai immaginata che il suo contenuto sarebbe stato così oltraggioso.

Volse la schiena a Yi Yun per altri trenta secondi prima di smettere di ingobbirsi e mostrare un’espressione imbarazzata. Solo allora si girò lentamente verso Yi Yun.

Fece finta di niente e disse con noncuranza a Yi Yun: “Il contenuto verso la fine del Sutra del Cuore della Grande Imperatrice richiede un livello di coltivazione davvero elevato. Non credo che potremo coltivarlo, così per il momento non c’è bisogno di leggerlo. È inutile fare il passo più lungo della gamba. Coltiviamo lentamente la parte iniziale prima.”


“Bene… hai ragione Xintong.”

Yi Yun trovò molto interessante la reazione di Lin Xintong. Naturalmente non avrebbe riso visto che era già così imbarazzata.

Rispose con lo stesso tono calmo e sicuro: “Va bene, posso coltivare in ogni momento.”

“Sì.”

Lin Xintong annuì e si toccò istintivamente le orecchie un po’ calde, raccogliendo il Sutra del Cuore della Grande Imperatrice.

La coltivazione del Sutra del Cuore della Grande Imperatrice era un processo graduale. Prima di crescere un’Energia Spirituale, non c’era bisogno di vera coltivazione in coppia. Lin Xintong poteva ancora accettarlo.

Proprio mentre Lin Xintong raccoglieva il Sutra del Cuore della Grande Imperatrice, un’altra porta di luce apparve in questo piccolo edificio elegante.

La voce fredda di prima aveva detto che potevano entrare in tre grandi sale. Questa porta di luce chiaramente conduceva alla terza stanza.

Le ricompense finali del regno mistico della Grande Imperatrice erano inferiori in quanto a varietà. Non c’erano elisir o pillole. Per quanto riguardava le armi, aveva fornito solo l’Arco dei Nove Soli. Il tesoro più importante era il Sutra del Cuore della Grande Imperatrice, che era il nucleo del regno mistico.

Elisir e armi dopotutto erano oggetti estranei. Il fondamento di un coltivatore era la propria forza.

Ora, che opportunità potevano esserci nella grande sala finale?

Lin Xintong e Yi Yun si scambiarono un’occhiata per poi attraversare la porta di luce mano nella mano.

Nel momento in cui varcarono l’ingresso, Yi Yun e Lin Xintong sentirono un’intensa fluttuazione di energia vitale.

Più che una grande sala, era una stanza di pietra. Il suo interno era molto semplice. C’era un tavolo e un po’ di panchine di pietra. Nonostante fosse passato molto tempo, questo mobilio era ancora molto pulito, non c’era nemmeno un granello di polvere. Chissà se c’era una formazione a protezione di questo posto o se fosse lo spirito a pulire.

La stanza di pietra aveva una camera laterale. Quando ci entrarono, Yi Yun e Lin Xintong rimasero sbalorditi vedendo la scena dentro.

Questa camera laterale era molto più grande di quanto si immaginava Yi Yun. Al suo centro c’era un grosso futon. Il futon aveva un diametro di circa quattro-cinque metri ed era spesso circa mezzo metro.

Nonostante fosse passato molto tempo, questo futon era ancora pulitissimo.

“È fatto da seta del baco di seta delle Nove Rivoluzioni. Questa seta è morbida e lucida. È invulnerabile all’acqua e al fuoco ed è libera dalla polvere. Sembrerà sempre come nuovo. Inoltre, con le formazioni a proteggerlo, rimarrà lo stesso anche dopo cento milioni di anni.”

Mentre Lin Xintong parlava, Yi Yun non poté trattenersi dal toccare il grosso futon. Era morbido e fresco al tatto. Era come toccare l’acqua di una sorgente di montagna.

Anche se era fatto con la seta del baco delle nove rivoluzioni, questo non era il motivo per cui Yi Yun e Lin Xintong erano sbalorditi. Erano sbalorditi perché, non lontano da esso, c’erano due ambienti estremi uniti insieme.

Da una parte c’era una pozza di lava dal diametro di dieci metri.

Chissà quanto era profonda. La lava era tranquilla e calma. Emanava un bagliore lucido. Solo avvicinarsi faceva sentire un calore estremo e una terrificante ondata d’energia di puro Yang. Perfino Yi Yun, che aveva un fisico di puro Yang, rimase scioccato.

Chiaramente questa pozza di lava era molto più calda di quella che aveva visto al secondo piano della torre dell’Avvento Divino!

Saltare in una pozza del genere sarebbe stato davvero difficile.

E davanti alla pozza c’era un letto di ghiaccio dal raggio di dieci metri!

Questo letto di ghiaccio era tutto di colore blu e cristallino. Sembrava un enorme pezzo di giada freddo.

L’aspetto ancora più bizzarro era la presenza di diversi oggetti sigillati al suo interno.

C’era flora e fauna, creature di ogni tipo. C’erano perfino montagne, laghi e fiumi.

Sembrava un mondo in miniatura congelato. Questo li aveva immobilizzati completamente.

Ignorando le montagne e i fiumi, alcune delle creature erano delle dimensioni di un granello di polvere, ma quando Yi Yun le osservò con attenzione, vide ali, occhi e perfino delle scaglie…

Erano così realistiche!

“Non sono vere creature viventi, né è un mondo sigillato. Sono creazioni di leggi naturali quando il puro Yin raggiunge il suo picco.”

Lin Xintong toccò il ghiaccio e il gelo le trasmise la sensazione delle pure leggi Yin.

La forza della natura era magica. L’universo era stato creato dal nulla. Dal caos e dal nulla, era apparso un mondo enorme e splendido. C’erano corpi celesti, acqua, vento, pioggia e fulmini. Ogni sorta di creatura vivente e forma di vita intelligente.

E queste vite e forze della natura erano in continua evoluzione, ma erano meraviglie incredibili che potevano creare splendide civilizzazioni.

E tutto questo era controllato dalle leggi più essenziali. Si erano evolute lentamente dal caos per un lungo periodo di tempo.

Ora che il letto di ghiaccio aveva il potere delle leggi, era anche capace di creare. Chi avrebbe osato dubitare che, dopo chissà quanto tempo, questo letto di ghiaccio avrebbe potuto creare un mondo vero e proprio?

“È davvero un posto spettacolare. Sia il puro Ying che il puro Yang, estremo freddo e caldo erano intrecciati l’un l’altro. Dopo milioni di anni, non si sono cancellati l’un l’altro e sono ancora distinti. Una formazione che può mantenere tutto questo è davvero incredibile. Sembra impossibile poter raggiungere il livello di comprensione delle leggi Yin Yang della Grande Imperatrice e del Lord dello Yang Azzurro.”

Yi Yun sospirò. Senza dubbio, questa terza grande sala era adibita alla pratica delle arti marziali!

Si poteva ottenere il doppio dei risultati con metà degli sforzi per allenarsi in questa stanza di pietra.

La pozza di lava di puro Yang e il letto di ghiaccio estremo potevano permettere alle loro tecniche di coltivazione di migliorare rapidamente!

Per quanto riguardava il futon, era il posto dove Yi Yun e Lin Xintong avrebbero potuto scambiare la loro energia, e anche coltivare in coppia.

Lin Xintong chiaramente ne era consapevole. Le sue orecchie divennero un po’ rosse guardando il grosso futon di seta delle nove rivoluzioni e non poté che avere pensieri strani.

Ora Yi Yun aveva già il gettone dello Yang Azzurro che gli permetteva libero accesso al regno mistico e alla torre.

Con esso, poteva entrare in questa stanza per coltivare in coppia il Sutra del Cuore della Grande Imperatrice. Questa camera sarebbe diventato un posto privato che apparteneva solo a loro due.

Coltivando in coppia qui, nessuno avrebbe potuto disturbarli.

Vedendo questa scena, Yi Yun ebbe un’idea. Tirò fuori la scatola di medicine d’oro viola eterno dall’anello interspaziale. Un’ondata di energia di puro Yang e un profumo allettante fuoriuscirono dal contenitore. Dentro c’era il loto rosso che aveva raccolto nel secondo piano.

“È…”

Quando lo vide, Lin Xintong provò un senso di familiarità. Nelle pianure di ghiaccio gelide, Yi Yun le aveva già detto che erano stati i semi di questo loto rosso ad averle salvato la vita ed era la prima volta che Lin Xintong vedeva il loto.

“Xintong, questo loto rosso è un tesoro celeste. È nato in un lago di lava nel secondo piano della torre dell’Avvento Divino. È cresciuto assorbendo l’essenza del cielo e della terra per chissà quanti anni. Non è stato facile crescere per questa pianta e siamo in debito con esso. Ho intenzione di farlo crescere qui.”

La scatola d’oro viola eterna poteva preservare alla perfezione la vitalità del loto rosso. Tuttavia, visto che Yi Yun aveva raccolto costantemente i suoi semi, la lucidità del suo rizoma era diminuita lievemente.

Anche se era solo una pianta erbacea, Yi Yun non poteva sopportare di raffinarla in un elisir.

Inoltre, lasciando che il loto rosso facesse radici qui, non solo avrebbe purificato l’energia Yang nella stanza, ma questo gli avrebbe permesso di raccoglierne i semi una volta che fosse maturato di nuovo. Era un tesoro che poteva essere usato come supporto per la sua energia di puro Yang. Era come prendere due piccioni con una fava.

Dato che la stanza sarebbe diventata il mondo privato di Yi Yun e di Lin Xintong in futuro, questo loto rosso sarebbe stata una pianta lussuosa, ma anche decorativa e utile per loro.

“Va bene.”

Lin Xintong era d’accordo.

Così Yi Yun tirò fuori il loto rosso dalla scatola d’oro viola eterno e lo posò nella pozza.

Quando entrò nella pozza, il loto rosso sembrava un pesce che era tornato nell’acqua dopo molto tempo. Stese silenziosamente le sue lunghe radici nelle profondità della pozza.

La pozza di lava era di qualità di gran lunga superiore rispetto al lago del secondo piano. Questo loto rosso era vissuto per molto tempo e così aveva una certa intelligenza. Entrare in questa nuova terra piena di risorse lo riempì di gioia. Assorbì avidamente la vasta energia suprema di puro Yang e i suoi fiori sbocciarono vividi come fuoco.

Vedendo il loto rosso riprendere vita, in condizioni ancora migliori rispetto a prima, Yi Yun divenne molto soddisfatto. Si girò verso Lin Xintong e disse: “Dobbiamo fare presto. Iniziamo a coltivare adesso.”


