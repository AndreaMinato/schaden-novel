---
weight: 519
title: Capitolo 519 - Restrizioni sigillate
pubDate: 2024-05-31T23:46:59.550Z
tags:
    - tmw
---


La Pillola Divina Yin dei Sette Mali in sé non era un veleno. Era un supplemento estremamente intenso dall’energia gelida. Per una persona abbastanza potente che praticava le tecniche del ghiaccio e che sarebbe potuta resistere alle tossine, sarebbe stato solo un beneficio consumarla.

Tuttavia per Yi Yun, che era di livello inferiore e per uno Shen Tu Nantian ferito, mangiarla sarebbe stata come inghiottire un veleno mortale.

Allora, Yi Yun aveva usato il Cristallo Viola per controllare le tossine della Pillola Divina Yin dei Sette Mali e le aveva sigillate tutte nel Cristallo Viola. Erano allo stesso livello dell’essenza d’energia, lo spirito di Puro Yang, che aveva ottenuto nella Porta della Stella Caduta.

Questa energia di tipo ghiaccio era in conflitto con le leggi che praticava, così fino ad ora non era stato in grado di usarla. Tuttavia ora si stava fondendo lentamente con i suoi meridiani, diventando parte dell’energia di Yi Yun.

In realtà, in confronto a tesori come i semi del loto rosso, l’energia di tipo ghiaccio della Pillola Divina Yin dei Sette Mali, era di qualità di gran lunga inferiore, ma tutto era difficile all’inizio. Yi Yun al momento stava coltivando sia lo Yin che lo Yang, così le tossine gelide della pillola gli stavano praticamente dando una mano. Gli stavano permettendo di entrare in armonia con l’energia di puro Yin che proveniva da Lin Xintong. Gli stavano dando la sensazione di ottenere il doppio dei risultati con metà dello sforzo.

Più i due coltivavano, più il processo diventò naturale. Dal suo iniziale stato di tensione, Lin Xintong cominciò a calmarsi lentamente e coltivò insieme a Yi Yun coscienziosamente.

Dopotutto, erano arrivati a questo punto insieme ed era già impegnata con lui.

In queste circostanze, non sentì più l’impulso di distanziarsi da Yi Yun. Mentre coltivava insieme a lui, anche se non arrivarono al punto da unirsi fisicamente, non c’erano più barriere tra di loro a livello spirituale.

Era contenta di aiutare Yi Yun ad aumentare la sua forza e di lasciare che maturasse poco a poco fino a raggiungere lo stadio di un impareggiabile Grande Imperatore, dirigersi verso i dodici Cieli Empirei e diventare un Lord. Era ben disposta a farlo.

Pensando a questo, Lin Xintong si impegnò ancora di più a coltivare.

In realtà, il Sutra del Cuore della Grande Imperatrice raccomandava che i due compagni avessero livelli di coltivazione simili. In questo modo ci sarebbe stato un equilibrio perfetto tra Yin e Yang. Tuttavia, al momento Lin Xintong era di uno stadio superiore a Yi Yun.

Comunemente, durante la coltivazione in coppia, la persona di livello inferiore avrebbe tratto più profitto.

Così, all’inizio della coltivazione, Lin Xintong si era già preparata a procurare più energia Yin a Yi Yun, permettendogli di giovarne di più.

Per quanto riguardava la pura energia Yang che otteneva da Yi Yun, si trattenne. Voleva dare la priorità alla crescita di Yi Yun e di permettergli di avanzare allo stadio del Seme del Dao il prima possibile.

Tuttavia, quando iniziarono davvero a coltivare, Lin Xintong si rese conto di averlo sottovalutato.

Anche se la coltivazione di Yi Yun era di un livello inferiore, l’energia di puro Yang nel suo corpo sembrava un vasto oceano. Continuava a mandare un’onda dopo l’altra senza fermarsi. Pareva infinito.

Nonostante avesse coltivato così a lungo, l’energia di puro Yang di Yi Yun non sembrò indebolirsi.

Questo allarmò Lin Xintong. Era impossibile per un coltivatore al picco delle fondamenta Yuan avere così tanta energia. Di questo passo avrebbe svuotato il suo dantian.

Tuttavia Lin Xintong iniziò ad osservarlo con attenzione. Presto scoprì che Yi Yun sembrava essersi fuso con l’ambiente circostante.

Nella pozza di lava non molto lontana, c’erano decine di scie di puro Yang condensate insieme. Sembrava che un fiume invisibile di puro Yang scorresse nell’aria per arrivare direttamente nel corpo di Yi Yun.

Perfino il loto rosso piantato nella pozza stava facendo ondeggiare il suo baccello, trasmettendo un’energia di puro Yang di qualità superiore.

Questo loto rosso aveva una sua intelligenza. Sembrava grato a Yi Yun per non averlo raffinato in un elisir e che lo avesse perfino piantato in una terra di tesori di puro Yang di livello superiore rispetto a quella del secondo piano. Così, quando Yi Yun stava coltivando, era stato disposto a dare un contributo d’energia di puro Yang.

Questa situazione permise a Lin Xintong di capire perché Yi Yun avesse così tanta energia, poteva recuperarla dall'ambiente attorno, permettendo al suo corpo di raggiungere un equilibrio. Così poteva coltivare per un periodo di tempo indefinito.

In tali circostanze, l’aiuto che Yi Yun stava dando a Lin Xintong era piuttosto impressionante.

Questa velocità di assorbimento d’energia allarmò Lin Xintong. Yi Yun poteva usare questa abilità per coltivare il Sutra del Cuore della Grande Imperatrice in modo così rapido e questo le destò invidia.

“È questo l’effetto di un fisico di puro Yang perfetto…? Forse perfino un fisico di puro Yang ordinario non sarebbe così sconvolgente…”

Lin Xintong sapeva che Yi Yun aveva già ottenuto un fisico di puro Yang perfetto. Anche se non aveva mai visto un fisico del genere prima, possedeva un fisico di puro Yin, che era alla pari o perfino superiore. Era convinta però che, quando era stata al picco delle fondamenta Yuan, non avrebbe potuto replicare un’impresa del genere

Perfino adesso, la sua velocità d’assorbimento dell’energia di puro Yin dal letto di ghiaccio non era elevata quanto quella di Yi Yun.

“E pensare che è un genio così incredibile. Non c’è da meravigliarsi che sia arrivato fin qui e che stia raggiungendo lentamente Shen Tu Nantian…”

Lin Xintong aveva la sensazione che Yi Yun avesse incontrato un’opportunità misteriosa. Tuttavia non aveva intenzione di indagare. Era contenta che Yi Yun avesse colto una buona occasione e che stesse crescendo. Sperava sinceramente che l’avrebbe accompagnata fino al picco delle arti marziali.

Mentre stavano coltivando, il tempo passò senza che se ne rendessero conto.

Yi Yun e Lin Xintong rimasero seduti in silenzio per più di dieci giorni, senza riposarsi.

I due erano entrati in uno stato etereo senza leggi, forma, vuoto, né ego. Erano completamente concentrati su questo sorprendente canone.

Il motivo per cui Yi Yun stava coltivando così intensivamente era soprattutto grazie al suo fisico di puro Yang perfetto e, secondo, per il Cristallo Viola dell’Origine.

Grazie all’artefatto divino, il corpo di Yi Yun era come un turbine che assorbiva costantemente energia di puro Yang dalla terra di coltivazione.

Il dantian di Yi Yun era come una riserva. L’acqua scorreva dentro e veniva estratta. Durante questo processo, la riserva veniva costantemente riscavata e diventava sempre più profonda. Senza accorgersene, si stava avvicinando sempre di più al condensare un seme nomologico, arrivando al confine dello stadio del Seme del Dao.

Mentre Yi Yun e Lin Xintong stavano coltivando insieme, in altre parti della torre dell’Avvento Divino ci furono altri cambiamenti.

Alcuni coltivatori dalla percezione più acuta notarono che le restrizioni della torre si stavano indebolendo.

“Oh? Cosa sta succedendo? La mia immagine virtuale a specchio non è più forte come prima?”

Mormorò tra sé e sé un coltivatore sulle scale che portavano al secondo piano. Nel corso degli ultimi mesi, aveva sfidato il guardiano moltissime volte. Non era riuscito a resistere a due dei suoi attacchi e questo lo aveva avvilito.

Dopotutto, Yi Yun, che era stato insieme a loro, aveva rispettato i requisiti per entrare nel secondo piano della torre immediatamente. Lin Xintong invece era potuta passare direttamente al terzo.

In confronto a quei due mostri, era di gran lunga inferiore.

“Forse non è l’immagine ad essere diventata più debole, ma io più forte…” Il coltivatore trovò una giustificazione. Pieno di spirito combattivo, continuò a sfidare il guardiano del secondo piano.

Ma non tutti erano contenti quanto lui.

“Si è indebolito di nuovo. Di questo passo entrerò facilmente nel terzo piano della torre!” Shen Tu Nantian aveva incontrato lo stesso fenomeno. Era sicuro che non fosse stato lui a diventare più forte, ma la restrizione ad essersi indebolita.

C’era sicuramente qualcosa di sinistro a causa dell’anomalia. Shen Tu Nantian non sapeva perché la torre stesse cambiando così, ma per lui era positivo. In questo modo avrebbe potuto ottenere ancora più opportunità.

Molti coltivatori avevano la stessa mentalità di Shen Tu Nantian.

Ma…

Quando le formazioni della prova smisero di funzionare, la torre dell’Avvento Divino avrebbe iniziato a sigillarsi.

Dato che lo spirito era entrato in un sonno profondo, non sarebbe più riuscito a presiedere sulle prove. Naturalmente allora non avrebbe lasciato che ogni sfidante prendesse liberamente tesori e cogliesse opportunità.

Quando la prova si fosse interrotta, i tesori naturalmente sarebbero stati sigillati.

Così… dopo un po’ di giorni, quando Shen Tu Nantian, Gongsun Hong e gli altri riuscirono a superare i due attacchi dei guardiani, al punto perfino da sconfiggerli, raggiunsero finalmente il terzo piano.

Quando accadde, rimasero sbalorditi, perché videro solo una grossa sala vuota.

C’erano solo mura spoglie e un soffitto a cupola. Non trovarono nulla…

Shen Tu Nantian si accigliò vedendo questo. Sapeva che il regno mistico era strano sotto ogni aspetto. Quando l’antica Grande Imperatrice lo aveva creato, doveva aver progettato per molto tempo quali trappole mettere.

Se fosse stato ingannato dalla superficie, non avrebbe ottenuto nulla.

<em>‘Questa grande sala sembra vuota, ma forse è solo una copertura. Potrebbe esserci un qualche tipo di mistero qui.’</em>

Non c’era da meravigliarsi che Shen Tu Nantian la pensasse così. Probabilmente non si sarebbe mai sognato che un giovane bruno aveva spinto lo spirito della torre ad usare l’energia residua lasciata dall’antica Grande Imperatrice, facendolo cadere in un sonno profondo e costringendolo ad interrompere le prove.

Shen Tu Nantian, da quando era entrato nel regno mistico della Grande Imperatrice, aveva trovato opportunità ovunque. Tutto dipendeva dalle sue capacità di scoprirle.

La varietà di queste occasioni lo avevano reso invidioso.

La torre dell’Avvento Divino era un’enorme miniera di tesori. I benefici che nascondeva erano innumerevoli. Era un peccato che ne avesse ottenuti ben pochi.

Questo gli impedivano di provare soddisfazione!

Era sicuro che Yi Yun avesse ottenuto ancora più benefici!

Questo aumentò la gelosia che provava nei suoi confronti.

“Il primo e il secondo piano della torre erano pieni di opportunità. Anche io ne ho ottenute un po’. Adesso sono al terzo piano, eppure mi sono trovato di fronte ad una formazione che mi confonde. Come posso arrendermi? Troverò sicuramente l’opportunità nel terzo piano. Più è difficile da trovare, più sarà preziosa!”

Pensando a ciò che aveva ottenuto nel primo e nel secondo piano, Shen Tu Nantian non poté che provare un lieve entusiasmo. Durante gli ultimi mesi, le ispirazioni e i benefici che aveva ottenuto superavano di gran lunga quelli che aveva ricevuto nel clan Shen Tu!

Ora, il terzo piano vuoto non solo non lo frustrava, ma aveva acceso il suo spirito combattivo. Immaginava che ci fosse un’opportunità sbalorditiva ad attenderlo.


