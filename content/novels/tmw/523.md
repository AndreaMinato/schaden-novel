---
weight: 523
title: Capitolo 523 - Scomparsa delle Regole
pubDate: 2024-06-01T03:46:59.550Z
tags:
    - tmw
---


“Le prove sono finite? Allora come possiamo entrare nella camera dei tesori per ricevere l’eredità e le ricompense del regno mistico?”

Molti dei coltivatori non si rallegrarono dopo essere stati liberati, invece parlarono dei tesori. Scelsero selettivamente di ignorare il fatto che non avrebbero potuto comunque ricevere il riconoscimento del regno mistico nemmeno se le prove fossero continuate normalmente. I tesori e le eredità non avevano più nulla a che vedere con loro.

“Che peccato…”

Una persona scosse la testa con un’espressione indignata e sospirante. Dal suo atteggiamento sembrava che sarebbe diventato il successore della Grande Imperatrice se avesse potuto completare le prove.

Questi membri d’élite del mondo Tian Yuan erano sempre stati arroganti. Non avrebbero mai ammesso di aver fallito, così la fine delle prove diventò la loro scusa.

“Non è destino che ottenga i tesori…?” Shen Tu Nantian sospirò profondamente. Aveva già atteso per 30 minuti, eppure Yi Yun e Lin Xintong non erano ancora apparsi.

“Dove sono?”

Shen Tu Nantian si accigliò lievemente. Non solo Yi Yun e Lin Xintong non erano apparsi, anche le altre due persone misteriose con l’abito grigio e l’aura strana erano svaniti.

Insieme a quel giovane bruno!

Erano scomparse un bel po’ di persone.

Anche i lacchè di Shen Tu Nantian attorno lo notarono. Uno di loro rise di cuore: “Ahahah! Sono saliti così in alto, chissà se le prove dei piani superiori non erano troppo difficili? Quell’idiota di Yi Yun forse è stato eliminato durante le prove o forse è perfino morto!”

Prima che il lacchè finisse di parlare, Shen Tu Nantian lo fissò con fare severo. Al lacchè si bloccarono subito le parole in gola.

“Sta zitto!”

Disse con fare irritato Shen Tu Nantian. Spinse via il lacchè e si diresse verso la piazza di pietra nera. Il pilastro che era stato usato per valutare il loro talento era ancora lì.

Shen Tu Nantian gli diede un’occhiata. Il suo nome era ancora inciso sul pilastro e dietro c’era la parola “Cavaliere”.

Per quanto riguardava Yi Yun e Lin XIntong, erano state scritte rispettivamente le parole “Granmaestro” e “Spirito”.

Nonostante fossero rimasti nella torre dell’Avvento Divino per così tanto tempo, i gradi dei coltivatori non erano cambiati minimamente. Inoltre il bagliore del pilastro di pietra nera si era attenuato. Sembrava aver perso la sua energia.

Secondo l’ipotesi originale di Shen Tu Nantian, una volta usciti fuori, il pilastro di pietra nera li avrebbe rivalutati, dando loro un titolo nuovo. Così i risultati della prova di ogni sfidante sarebbero stati decisi. Tuttavia non c’era più nulla ora. Non c’era più significato nel mettere alla prova la loro velocità di coltivazione.

Le prove della Grande Imperatrice sembravano essere davvero terminate…

“Che spreco. La mia forza è aumentata così tanto nel secondo piano della torre dell’Avvento Divino. Se le prove non fossero state interrotte a metà, avrei ottenuto ancora più opportunità entrando nel secondo piano della torre. Se riottenessi un’altra valutazione, i miei risultati sarebbero stati ottimi.”

Mormorò tra sé e sé Shen Tu Nantian. Anche se era sicuro di sé, non era molto fiducioso di poter competere con Lin Xintong e Yi Yun.

In quel momento aveva un brutto presentimento. La scomparsa di Yi Yun e di Lin Xintong gli fece sospettare che i due fossero entrati nella camera dei tesori della Grande Imperatrice. Avevano ottenuto i benefici prima che le prove finissero e per questo non erano usciti fuori?

O forse il motivo per cui le prove si erano interrotte era perché Yi Yun e Lin Xintong avevano ottenuto il riconoscimento del regno mistico della Grande Imperatrice? E dato che il successore era stato già scelto, non c’era stato più bisogno di continuare le prove?

Anche se Shen Tu Nantian doveva ammettere che Yi Yun e Lin Xintong avevano un talento superiore al suo, si rifiutava di credere che fossero arrivati al punto da ottenere il riconoscimento dell’antica Grande Imperatrice.

Tuttavia non c’era modo di verificarlo. Doveva esserci un motivo per cui Lin Xintong e Yi Yun non erano usciti fuori. Non era abbastanza ingenuo da credere che fossero morti. Molto probabilmente erano entrati in una terra di tesori!

Pensandoci, gli occhi di Shen Tu Nantian diventarono rossi per l’invidia.

Erano rimasti intrappolati in una stanza di pietra e li avevano aspettati senza fare nulla per sei mesi, eppure quella coppia adultera aveva ottenuto enormi benefici?

“Devo trovarli e pensare ad un modo per derubarli!”

Shen Tu Nantian era furioso e colpì con forza il pilastro di pietra nera.

“Peng!”

Il qi vitale esplose. Il pilastro di pietra continuò ad emanare una luce cupa e non reagì, sembrava una comune roccia.

In quel momento, nella stanza al quinto piano della torre dell’Avvento Divino, Yi Yun poteva “vedere” questa scena.

Da quando aveva raffinato il gettone dello Yang Azzurro, Yi Yun poteva controllare in parte la torre. Poteva entrare liberamente nel quinto piano e controllare una piccola parte delle restrizioni. Tuttavia queste formazioni erano diventate inefficaci a causa dell’esaurimento dell’energia.

“Shen Tu Nantian e gli altri sono usciti fuori.”

Erano passati un po’ di mesi da quando Yi Yun e Lin Xintong avevano padroneggiato perfettamente il primo stadio del Sutra del Cuore della Grande Imperatrice.

Yi Yun e Lin Xintong avevano impiegato questo periodo di tempo per coltivare la seconda fase del Sutra. Yi Yun aveva anche consolidato costantemente il seme nomologico delle sue fondamenta Yuan. Adesso si poteva dire che fosse entrato fermamente nelle fasi iniziali dello stadio del Seme del Dao.

La forza di Yi Yun e di Lin Xintong aveva fatto un netto salto di qualità.

“Oh?” Lin Xintong, che stava meditando, aprì gli occhi: “La prova sta finendo?”

“Forse manca uno o due mesi… Adesso sono solo finite le prove. Se non sbaglio, dopo la fine delle prove, lo spirito avrebbe preparato altre prove per capire meglio le nostre capacità. Tuttavia, visto che lo spirito è entrato in un sonno profondo, è impossibile continuare le prove. Queste persone possono solo aspettare finché il regno mistico non li manderà fuori automaticamente.

“E noi?” Chiese piano Lin Xintong asciugandosi il sudore dalla fronte.

“Con il gettone dello Yang Azzurro, possiamo andarcene liberamente da qui, così non dobbiamo avere fretta. Possiamo ancora migliorare il Sutra del Cuore della Grande Imperatrice. Possiamo rimanere temporaneamente nella stanza a coltivare. Una volta che la nostra forza aumenterà, potremo avere la sicurezza di affrontare qualsiasi situazione. Inoltre… vorrei anche sapere cosa c’è al sesto piano della torre…”

Il regno mistico della Grande Imperatrice aveva sei gradi di valutazione: “Cavaliere”, “Granmaestro”, “Spirito”, “Saggio”, “Asura” e “Dio Canonizzato”.

I sei titoli corrispondevano ai sei piani della torre. Ora Yi Yun e Lin Xintong erano già entrati nel quinto.

Qui avevano già ricevuto il Sutra del Cuore della Grande Imperatrice, che chiaramente l’eredità principale lasciata dalla Grande Imperatrice e dal Lord dello Yang Azzurro. Anche l’Arco dei Nove Soli probabilmente era un oggetto che proveniva dalla camera dei tesori della Grande Imperatrice. Perfino la stanza per coltivare il sutra e la residenza dell’antica Grande Imperatrice erano al quinto piano della torre.

Questo incuriosì Yi Yun. Se tutti i tesori principali erano al quinto piano, cosa c’era al sesto?

Non poteva essere vuoto, vero?

“Possiamo entrare… nel sesto piano?”

“Non lo so…” Yi Yun scosse la testa mentre guardava il gettone dello Yang Azzurro. Sondò appena il gettone e percepì una grande regione della torre dell’Avvento Divino.

Yi Yun sentì di poter controllare le restrizioni in una porzione di queste regioni, ma non sapeva se ci sarebbe potuto entrare o cosa sarebbe successo una volta entrati.

Aveva intenzione di indagare prima di lasciare il regno mistico della Grande Imperatrice.

Mentre Yi Yun rifletteva, la sua espressione cambiò all’improvviso.

“Oh?” Lin XIntong notò la sua reazione e toccò istintivamente il suo anello interspaziale. “Cosa succede?”

L’espressione di Yi Yun si incupì: “Sembra che… non potremo continuare a coltivare, ma… va bene anche così!”

…..

Fuori dalla torre dell’Avvento Divino, Shen Tu Nantian alzò gli occhi. Fissò il pilastro di pietra nera e sospirò piano. Nessuno sapeva cosa stesse pensando.

Un po’ di lacchè erano stati rimproverati già prima da lui, così nessuno osò fargli domande.

Potevano capire che il loro capo era di pessimo umore.

Per quanto riguardava la gente delle altre fazioni, anche loro erano in attesa. Ora che le prove erano finite, potevano solo aspettare. Nessuno di loro osò fare domande su cosa Shen Tu Natian volesse fare o come la pensasse. Questo perché nessuno di loro poteva competere con lui.

Il tempo passò mentre Shen Tu Nantian rimaneva immobile di fronte alla colonna di pietra.

Stava percependo i cambiamenti nel regno mistico della Grande Imperatrice…

Le prove erano già terminate. Le formazioni, alimentate da energia, avevano già smesso di funzionare. Allora nemmeno le regole del regno mistico sarebbero state impossibili da mantenere?

Allora non significava che molte delle regole non erano più valide?

Quando Shen Tu Nantian sondò l’ambiente attorno, scoprì che non c’era più una certa pressione su di lui…

Nel regno mistico della Grande Imperatrice, ciò che lo ostacolava di più era la regola che gli impediva di attaccare gli altri sfidanti. E adesso quella norma non era più valida adesso che il regno mistico aveva esaurito le sue energia…

Rendendosi conto di questo, il cuore di Shen Tu Nantian cominciò a battere selvaggiamente.

Se quella regola irritante non c’era più, non significava che avrebbe potuto fare tutto quello che voleva?

Stava volgendo la schiena a tutti gli altri, ma stava rivelando un sorriso sinistro.

Poteva… metterlo alla prova!

Rivolse la sua percezione indietro e sondò tutti i coltivatori. Stavano chiacchierando o meditando. Nessuno di loro sapeva delle intenzioni di Shen Tu Nantian.

Senza dare nessun avvertimento, Shen Tu Nantian all’improvviso scagliò un colpo di palmo!

“Boom!”

Il qi vitale esplose. Un forte vento si precipitò in avanti. E il suo obiettivo era Lin Lang della famiglia Lin!

“Cosa?!”

Lin Lang, che stava meditando, spalancò gli occhi. In quel momento il colpo di palmo ululò ed era già di fronte a lui. Non c’era modo di schivare!

L’improvviso ribaltamento degli eventi impedì a Lin Lang di pensare con attenzione. Tuttavia, in quanto membro d’élite della sua famiglia, reagì velocemente. Spinse i palmi avanti e allo stesso tempo si ritirò.

“Peng!”

Il qi vitale esplose ad un metro da Lin Lang, che sentì tremare le braccia. Un po’ delle sue ossa si erano fratturate. Con un grugnito, fu scaraventato all’indietro sputando una boccata di sangue.

“Lin Lang!”

Non lontano dalla famiglia Lin, gli altri discepoli della famiglia Lin si fecero subito avanti a sostenerlo!

Figuriamoci i discepoli della famiglia Lin, l’improvviso ribaltamento degli eventi sorprese anche tutti gli altri coltivatori. Cosa stava succedendo?!


