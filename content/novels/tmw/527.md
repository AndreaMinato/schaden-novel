---
weight: 5270
title: Capitolo 527 - Qi di Spada squarcia il Vuoto
pubDate: 2024-06-01T07:46:59.551Z
tags:
    - tmw
---


La spalla sinistra di Shen Tu Nantian era stata già ridotta in poltiglia. I numerosi frammenti avevano rivelato un potere estremamente distruttivo grazie al supporto dell’energia di puro Yang. Anche se il fisico di Shen Tu Nantian era stato temprato, era stato crivellato come un alveare.

Non appena atterrò, Shen Tu Nantian inghiottì una pillola medicinale. Allo stesso tempo, fulmini viola circolarono attorno alla sua spalla sinistra. Le saette stavano stimolando la carne e il sangue di Shen Tu Nantian, facendoli rigenerare.

“Usa il fulmine per guarire?”

Yi Yun ne fu piuttosto sorpreso, ma capì subito. Anche se le saette erano distruttive, avevano anche la capacità di dare la vita. Durante l’era primordiale, quando il mondo si era appena formato, non c’era vita nel mondo, solo vulcani che eruttavano e innumerevoli saette. Esistevano solo vulcani bollenti che eruttavano e fulmini.

Una saetta aveva colpito gli antichi mari, formando gli organismi più primordiali e piccoli.

Visto che usava il fulmine per guarire, significava che la comprensione di Shen Tu Nantian delle leggi del fulmine aveva raggiunto la fase della vita e della morte. Questo risultato superava di gran lunga le persone della sua età.

“E pensare che può usare il fulmine per guarire. Non c’è da meravigliarsi che Shen Tu Nantian sia diventato famoso nel mondo Tian Yuan, nessuno dei suoi coetanei può rivaleggiare con lui.”

I membri d’élite presenti se ne accorsero vedendo il modo in cui Shen Tu Nantian si era curato da solo.

Tuttavia era stato lo stesso Shen Tu Nantian, dalla profonda comprensione delle leggi e impareggiabile tra i suoi coetanei, ad essere stato trafitto da Yi Yun con una freccia, venendo ferito in modo così grave.

Era qualcosa che un sedicenne o un guerriero nelle fasi iniziali del Seme del Dao era in grado di fare?

“Forse Yi Yun ha già raggiunto un livello astruso… Tutti voi sapete che c’erano sei gradi di valutazione nel pilastro di pietra. Se includiamo ‘insufficiente’ ce n’erano sette! Per essere arrivati fin qui, incluso Shen Tu Nantian, siamo riusciti ad ottenere il grado di “cavaliere” a stento. È difficile immaginare come siano i primi tre ‘Saggio’, ‘Asura’ e ‘Dio canonizzato’ che nessuno ha ottenuto…”

“Se una persona al livello di un ‘Saggio’ affrontasse Shen Tu Nantian, come sarebbe il combattimento? E un Asura o un Dio canonizzato? Forse ucciderebbe all’istante Shen Tu Nantian?”

Disse all’improvviso un coltivatore tra la folla. Quando gli altri sentirono le sue parole, rimasero scioccati e si ammutolirono.

Erano tutti membri d’élite ed erano cresciuti ricevendo lodi per il loro talento. Credevano di essere il gruppo più sbalorditivo del mondo Tian Yuan e di poter diventare Re Empirei, o forse arrivare al livello di un patriarca.

Precedentemente, nel regno mistico della Grande Imperatrice, avevano visto i titoli di “Saggio”, “Asura” e “Dio canonizzato” e avevano pensato istintivamente che persone a quel livello esistessero solo nelle leggende.

Ma ora la verità si era manifestata di fronte ai loro occhi.

Yi Yun probabilmente ne era un esempio!

Era come se si fossero resi conto all’improvviso di essere dei talenti mediocri. Al di sopra c’erano stadi irraggiungibili o incomprensibili. Prevedibilmente era un duro colpo per loro.

“Credi che… Yi Yun abbia già ottenuto il grado di Saggio o Asura?” Chiese qualcuno con incredulità.

“Chissà… Quello stadio ha già superato ogni nostra comprensione. Anche se è abbastanza frustrante, bisogna dire che il nostro punto di vista è sempre stato limitato… Ahimè!”

Un membro d’élite sospirò. Molti di loro non potevano accettarlo. Erano già giovani al picco della loro generazione. Tuttavia erano ancora lontani dall’essere talenti riconosciuti dall’antica Grande Imperatrice. Era un limite causato dalla loro epoca?

Era piuttosto controintuitivo che i tempi antichi fossero più evoluti rispetto ad adesso.

Tuttavia molti concentrarono gli sguardi su Yi Yun dopo essersene resi conto. I loro occhi nascondevano avidità e intento omicida.

Anche se il livello del talento di Yi Yun era elevato per via della sua coltivazione e dell’età, non era invincibile. Nonostante avesse ferito gravemente Shen Tu Nantian, anche lui aveva ricevuto dei danni.

Era ovvio che Yi Yun fosse diventato così forte grazie all’eredità dell’antica Grande Imperatrice. Una tigre da sola era inferiore ad un branco di lupi e finché lo avessero ucciso, avrebbero potuto ottenere questa eredità. Una volta fosse accaduto, si sarebbero potuti sbarazzare dei limiti della loro generazione. Questa era un’enorme tentazione per molti dei presenti!

Stavano aspettando un’occasione per uccidere Yi Yun!

Sempre più persone la pensavano così. Si contattarono l’un l’altro tramite trasmissioni di qi vitale ed escogitavano piani per eliminarlo.

Così l’intento omicida nella piazza di pietra nera aumentò!

Anche Lin Xiaodie, Lin Lang e gli altri percepirono l’intento omicida. Trattennero il respiro ed entrarono in tensione. La situazione era davvero critica.

Una volta che Yi Yun fosse stato sconfitto, sarebbero stati divorati da questo gruppo senza lasciare nemmeno un osso!

Una volta che fosse accaduto, la generazione più giovane della famiglia Lin sarebbe stata completamente annientata. Sarebbe stato un duro colpo per il clan.

Sotto questo velo assassino, Shen Tu Nantian sogghignò. Si era già aspettato un risultato del genere una volta che avessero iniziato a combattere. Rivelare un tesoro di fronte a tutti era estremamente stupido.

Shen Tu Nantian guardò Yi Yun come se fosse un uomo morto.

Yi Yun, avvolto dall’intento omicida, stava solo osservando Shen Tu Nantian con fare indifferente. Dopo l’intensa battaglia, ci fu un breve silenzio.

Shen Tu Nantian stava guarendo, mentre Yi Yun stava regolando il suo flusso sanguigno. Aveva speso molte energie per attivare l’Arco dei Nove Soli. Se non avesse padroneggiato la prima fase del Sutra del Cuore della Grande Imperatrice, solo tirare quella sola freccia avrebbe risucchiato via tutto il suo qi vitale!

“Quell’arco…”

Shen Tu Nantian fissò l’Arco dei Nove Soli. Era senza dubbio un tesoro di massimo livello che Yi Yun aveva ottenuto dalla camera dei tesori della Grande Imperatrice.

Notò che Yi Yun aveva tirato solo un decimo della corda dell’arco.

Solo un decimo era già così terrificante! Bisognava sapere che via via sarebbe stato sempre più difficile tirare la corda di un arco. Era difficile immaginare che sorta di potere avrebbe potuto scatenare sfruttandolo appieno.

Se l’arco fosse stato nelle sue mani, gli effetti non sarebbero stati così limitati!

Pensando a questo, gli occhi di Shen Tu Nantian diventarono rossi. Così tanti tesori ed eredità erano caduti nelle mani di Yi Yun! Era davvero un mondo ingiusto!

Con la spada nelle sue mani che tremava, Shen Tu Nantian ruggì. All’istante i fulmini brillarono e crepitarono. Un serpente accecante illuminò l’intera piazza. Spalancò le sue enormi fauci, sputò saette viola bluastre e poi cercò di mordere Yi Yun.

Shen Tu Nantian aveva capito che, nonostante l’arco fosse potente, Yi Yun non poteva usarlo molte volte visto il suo livello di coltivazione!

Finché Yi Yun non avesse usato quell’arco, non l’avrebbe temuto.

Il serpente viola ruggì mentre Shen Tu Nantian scatenava altro potere. Voleva approfittarsi del periodo in cui Yi Yun non poteva usare l’arco una seconda volta e finirlo in una sola volta!

Il potere del fulmine e la piazza nera illuminata rendeva l’atmosfera davvero mostruosa!

Shen Tu Nantian era coperto da serpenti elettrici come se fosse un’incarnazione del fulmine! La sua spada fece rizzare i capelli di molti spettatori. Non potevano nemmeno guardarlo direttamente, era come se una seconda occhiata avrebbe bruciato i loro occhi.

Vedendo il serpente elettrico precipitarsi su di lui, Yi Yun rivelò un’espressione fredda. Con un cenno della mano destra, l’Arco dei Nove Soli scomparì, rimpiazzata da una spada azzurra.

Yi Yun ripensò alla proiezione in cui il Lord dello Yang Azzurro menava un fendente contro il guerriero con la corazza nera. In qualche modo, la spada nelle mani di Yi Yun aveva già formato una compatibilità spirituale con lui.

Dopo aver padroneggiato la prima fase del Sutra del Cuore della Grande Imperatrice, Yi Yun aveva approfondito le sue ispirazioni riguardo a quell’attacco e poteva usarlo molto più abilmente!

Il suo fendente era pieno di energia di puro Yang. Una fiamma dorata divampò dalla sua spada, sembrava un drago volante che era andato oltre all’orizzonte.

Il fuoco crepitò, emanando un’ondata di calore! Dietro Yi Yun, il Corvo Dorato dall’apertura alare di decine di metri ruggì. L’energia di puro Yang inondò l’intera piazza di pietra nera come un vasto oceano!

I coltivatori attorno a Yi Yun sentirono una forza che immobilizzò la loro energia. I loro capelli si rizzarono. Sentirono all’istante un forte senso di pericolo.

Ad alcuni di loro allo stadio delle fondamenta Yuan sembrò perfino bloccarsi il battito cardiaco. Non potevano respirare e quasi si inginocchiarono a terra!

Si inorridirono rendendosi conto che questa scena sembrava familiare. Nel primo piano della torre dell’Avvento Divino, mentre stavano osservando le proiezioni dei dischi, avevano visto il combattimento dello spadaccino con la giara di vino. Aveva lanciato un attacco simile contro un guerriero dalla corazza nera!

Nessuno di loro poteva affrontare un fendente del genere che poteva dividere il mare!

Visto che era così potente, era rimasto impresso a fondo nella loro memoria. Così, quando Yi Yun aveva usato questo attacco, si resero conto subito che era molto simile al fendente dello spadaccino vestito d’azzurro!

Anche se era molto meno potente, emanava la stessa aura. Allo stesso modo, era difficile per loro affrontarlo!

Ripensarono all'improvviso a quando Yi Yun aveva scelto il disco con la proiezione dello spadaccino vestito d’azzurro! Tutti avevano pensato che avesse fatto il passo più lungo della gamba, ma adesso… dopo quel fendente, si erano resi conto che Yi Yun… aveva davvero padroneggiato quell’attacco!

Cosa stava succedendo? Un ragazzino che proveniva dall’est arretrato aveva un talento così terrificante?

In un attimo di secondo, il fendente di Yi Yun si era già scontrato con il qi vitale del fulmine di Shen Tu Nantian!

<em>Chi La!</em>

Sembrava che il cielo fosse stato diviso. L’attacco di Yi Yun aveva una forza distruttiva irresistibile. Divise il serpente viola dalla testa alla coda!

Lo slancio del qi di spada era soverchiante con la sua vasta quantità di energia di puro Yang. Vorticò circondato da scariche elettriche viola e puntò verso la testa di Shen Tu Nantian!

Cosa?!

Shen Tu Nantian ne fu allarmato. Si morse subito la punta della lingua. Mentre si stava ritirando rapidamente, sputò essenza di sangue sulla spada. Durante questo momento critico, aveva bruciato essenza di sangue e qi.

Bloccò l’attacco con la spada, ma sentì una forza irresistibile investirlo.

“Ding!”

La spada nelle mani di Shen Tu Nantian si spezzò!

Anche se era riuscita a sopportare l’impatto principale, il qi vitale protettivo di Shen Tu Nantian non poteva più resistere al qi residuo.

Il suo corpo tremò violentemente mentre sputava una boccata di sangue e fu scaraventato via.


