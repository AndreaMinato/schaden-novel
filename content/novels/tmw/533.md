---
weight: 533
title: Capitolo 533 - Un solo colpo
pubDate: 2024-06-01T13:46:59.552Z
tags:
    - tmw
---


“Sono passati più di sei mesi. Mi chiedo se, ora che escono fuori, sarà la fine delle prove?”

Tutti gli Anziani aspettavano con impazienza. Dopo aver corso un così grande rischio e aver aspettato così vicino all’Abisso del Cimitero degli Dei, era il momento di raccogliere i frutti.

Le opportunità del regno mistico della Grande Imperatrice non erano insignificanti. Non si aspettavano che i loro giovani avessero davvero ottenuto il riconoscimento della Grande Imperatrice, ma se avessero ottenuto anche un briciolo dell’eredità, sarebbe stato di grande beneficio per i loro clan.

In queste circostanze, tutti si riempirono di speranze. Dopotutto i loro membri della giovane erano rimasti così a lungo nel regno mistico. Anche se non avessero colto le migliori opportunità, non poteva essere stato così male.

“Mi chiedo se stavolta uscirà fuori Tian’er…”

Nel gruppo del clan Shen Tu, un anziano robusto si destò dal suo riposo e guardò l’entrata del regno mistico.

Era il Grande Anziano della famiglia Shen Tu, Shen Tu Jue.

Per le prove, il clan Shen Tu aveva mandato i suoi membri d’élite più sbalorditivi. Shen Tu Nantian era il miglior genio che era capitato nell’arco di mille anni, così venivano date più attenzione e aspettative a lui.

I guadagni del clan Shen Tu sarebbero dipesi da Shen Tu Nantian.

Accanto al Grande Anziano, la Nonna Mille Mani stava mostrando un sorriso compiaciuto. Shen Tu Nantian era il suo diretto discendente. In questo mondo, molte persone avrebbero sempre pensato che i loro figli fossero i migliori al mondo. La Nonna Mille Mani ne era un esempio. Inoltre Shen Tu Nantian era stato davvero sbalorditivo, così dal punto di vista dell’anziana, nessuno nella giovane generazione del mondo Tian Yuan avrebbe potuto superarlo.

La Nonna Mille Mani disse: “Se questo sarà l’ultimo gruppo ad uscire, allora ci sarà sicuramente Tian’er. Ma se non lo è, sicuramente continuerà le prove fino all’ultimo momento. Con le sue capacità, anche se potrebbe non essere capace di ottenere l’eredità finale della Grande Imperatrice, probabilmente otterrà le migliori opportunità.”

“Una volta che Tian’er uscirà fuori, il futuro del nostro clan diventerà ancora più sicuro nel mondo Tian Yuan. Gli altri non potranno nemmeno invidiarci!” La Nonna Mille Mani gettò un’occhiata verso gli Anziani delle varie fazioni. Non poteva nascondere il complesso di superiorità nel suo sguardo.

Specialmente di fronte alla famiglia Lin. La odiava fino all’osso. Durante questa spedizione nel regno mistico, sapeva che Shen Tu Nantian aveva disposto di nascosto che tutti i discepoli della famiglia Lin venissero uccisi. Lin Ping, che era stato ucciso, era stato solo l’inizio.

Percependo l’occhiata della Nonna Mille Mani, l’espressione della matriarca Lin si incupì. I loro sguardi si incontrarono come se fossero pieni di qi vitale.

“Preparatevi a ricevere i cadaveri dei discepoli della vostra famiglia, e il corpo di quel piccolo bastardo di Yi Yun!” La Nonna Mille Mani sogghignò. Ora che il conflitto era arrivato a questo punto, non si disturbò nemmeno ad usare trasmissioni di energia vitale.

Lo sguardo della matriarca Lin divenne gelido in risposta: “Non credere che la mia famiglia Lin non oserà reagire. Se davvero passerete il limite, il sangue del vostro clan scorrerà a fiumi!”

Le parole della matriarca Lin erano taglienti. Era già pronta. Negli ultimi dieci mesi, si era preoccupata costantemente per Lin Xintong e per Yi Yun.

Shen Tu Nantian sicuramente avrebbe preso di mira Yi Yun nel regno mistico. Yi Yun, che era solo allo stadio delle fondamenta Yuan, sarebbe stato minacciato facilmente dagli altri giovani del clan Shen Tu, figuriamoci Shen Tu Nantian.

“Attenzione. Potrebbero farci un agguato all’ultimo momento!”

Gli Anziani Huowen e Tianzhu trasmisero le loro voci. La famiglia Lin aveva occupato un angolo in lontananza fuori dall’Abisso del Cimitero degli Dei. Mantenevano le distanze dal clan Shen Tu. Entrambe le parti erano costantemente in guardia.

In quel momento, le fluttuazioni d’energia dell’entrata si intensificarono. All’improvviso, con un raggio, una figura uscì fuori.

Indossava un abito color azzurro. C’era un simbolo ricamato sulla sua schiena. Era l’emblema del clan Shen Tu.

Era un discepolo della famiglia Shen Tu!

“È fuori!”

Lo sguardo di un Anziano con un abito verde si accese. Aveva già fatto circolare il suo qi vitale e isolato lo spazio dalle correnti tempestose del turbine eterno. Era pronto a prendere al volo il discepolo, tuttavia, mentre si stava muovendo, si fermò di colpo. La sua espressione si irrigidì completamente.

A parte lui, molte figure importanti delle grandi fazioni attorno rimasero scioccate. La loro vista era straordinaria, così avevano visto chiaramente l’aspetto di quella persona. Sembrava un sacco rotto buttato via. Anche se l’Anziano del clan Shen Tu aveva bloccato la tempesta, l’acqua marina era ancora turbolenta. Tuttavia la figura non lottò minimamente contro la corrente.

<em>È morto?!</em>

La gente se ne rese conto subito. La persona che era stata rilasciata dal regno mistico era perita!

“Tianyue!”

L’Anziano vestito di verde sorresse il corpo privo di segni di vita. Era completamente stordito.

Il morto si chiamava Shen Tu Tianyue. Il suo talento nella giovane generazione del clan Shen Tu era elevato. Anche se era inferiore a Shen Tu Nantian, era comunque favorito da alcuni Grandi Anziani. Durante questa spedizione, si aspettavano che ottenesse grandi cose o che almeno non morisse nel regno mistico.

Un giovane promettente era morto…

Come poteva essere?

L’Anziano vestito di verde non riuscì ad accettarlo immediatamente. L’espressione della Nonna Mille Mani era già diventata estremamente cupa. Aveva smesso di sorridere. Disse con tono freddo: “Non preoccupatevi. Il regno mistico è pieno di pericoli. Errare è umano. La morte di Tianyue dovrebbe essere un incidente. La nostra famiglia Shen Tu ha mandato così tanti membri d’élite durante questa spedizione. Gli altri dovrebbero aver ottenuto ottimi risultati. Se Tianyue lo sapesse, morirebbe in pace.”

La Nonna Mille Mani scosse la testa. Indicò ad un tutore dell’ordine del clan Shen Tu di usare una bara in cui riporre il corpo di Shen Tu Tianyue. E in quel momento l’entrata del regno mistico della Grande Imperatrice scintillò di nuovo.

Una seconda figura fu espulsa fuori dall’entrata.

Anche questa persona indossava l’uniforme del clan Shen Tu. Nel momento in cui apparì, tutti i membri della famiglia Shen Tu si tesero. Usarono immediatamente la loro percezione per esaminare il suo respiro. Questo fece cambiare drasticamente le loro espressioni.

Perfino il secondo discepolo espulso fuori era un cadavere!

“Cosa sta succedendo?!”

Tra la folla, Shen Tu Jue sembrò sputare fiamme dagli occhi. Era insolito che due persone espulse fuori consecutivamente appartenessero al loro clan e fossero entrambe morte!

“Fatemi vedere!”

In un lampo apparì accanto ai due cadaveri. Dopo un semplice esame, si incupì: “Ferite di freccia!!”

I due erano stati uccisi da un arco e frecce.

Le loro ferite erano ancora permeate da qi vitale e fluttuazioni nomologiche. Le loro morti non erano state causate dalle trappole del regno mistico, sembrava che fossero stati uccisi da un coltivatore.

Un coltivatore che usava arco e frecce…

Shen Tu Jue iniziò a pensare a chi potesse essere il colpevole. Prima che potesse raggiungere una conclusione, altre due figure furono espulse dall’entrata del regno mistico. Anche questi due erano cadaveri!

Fino ad ora, nessuno ne era uscito fuori vivo!

Stavolta uno di loro proveniva dal clan Shen Tu, mentre l’altro dalla setta del Fuoco Li. Era un membro d’élite allo stadio del Seme del Dao della setta del Fuoco Li.

Le espressioni degli Anziani della setta del Fuoco Li divennero scontente. Costava molto crescere un genio allo stadio del Seme del Dao. Era una grande perdita per la loro organizzazione.

“Nessuna ferita… com’è morto?”

Anche gli Anziani della setta del Fuoco Li avevano molta esperienza. Tuttavia non riuscirono a capire all’istante com’erano morti i loro discepoli.

Questo genio allo stadio del Seme del Dao era morto per mano di Lin Xintong. La mossa usata dalla giovane derivava dal Sutra del Cuore della Grande Imperatrice. Non sapevano nulla di una tecnica di coltivazione così misteriosa.

Lin Xintong li aveva uccisi con una spada, ma non aveva lasciato ferite. Aveva usato le leggi di puro Yin per estinguere i loro fuochi vitali!

Quattro cadaveri erano usciti fuori consecutivamente. La persona espulsa dopo agitò gli Anziani del clan Shen Tu. Questo corpo era magro e dal colorito giallastro, era Shen Tu Ya, secondo solo a Shen Tu Nantian in tutta la giovane generazione della loro famiglia!

“Perfino Ya è morto?”

L’espressione del vecchio dalla faccia ossuta Shen Tu Ya divenne ancora più feroce.

Le abilità di Shen Tu Ya erano indiscusse. Inoltre non si sarebbe fatto scrupoli ad uccidere ed era crudele. Chiunque sarebbe morto di fronte a lui.

A questo punto, era chiaro che qualcuno avesse preso di mira il loro clan!

Tutti i discepoli della famiglia Shen Tu erano stati uccisi in una sola volta!

A parte Shen Tu Ya, erano stati tutti feriti da frecce.

Tra i coltivatori entrati nel regno mistico della Grande Imperatrice, non molti usavano arco e frecce. A Shen Tu Jue venivano in mente poche persone…

Per quanto riguardava le fluttuazioni nomologiche che permeavano i cadaveri…

Shen Tu Jue le esaminò con attenzione mentre le rughe della sua faccia diventavano ancora più pronunciate.

Quando i guerrieri venivano uccisi, sarebbe rimasta energia nomologica attorno alle loro ferite. Poteva restare per un breve periodo di tempo. Esperti nelle leggi potevano perfino dedurre il livello di comprensione dell’assassino. Così avrebbero potuto scoprire il vero colpevole.

Tuttavia Shen Tu Jue non riuscì a capirlo all’istante esaminando questi cadaveri.

La persona che aveva causato queste ferite aveva una comprensione terrificante delle leggi. Solo un colpo aveva permesso all’energia nomologica di invadere i loro Dantian e i loro organi. Aveva distrutto i loro meridiani e punti di agopuntura! Shen Tu Jue non capiva nemmeno come era riuscita a farlo.

“Così potente!”

Anche gli Anziani delle altre fazioni stavano esaminando i corpi da lontano. Dato che i morti non appartenevano alle loro fazioni, si limitavano a guardare divertiti. Alcuni fecero perfino delle battute con noncuranza.

“Questo assassino di sicuro è potente. Secondo me, la sua forza supera di gran lunga quella di un membro della giovane generazione. Molto probabilmente queste persone sono state uccise nello stesso momento. Ze ze! Non c’era modo di resistere a quel colpo mortale. La differenza di forza era troppo grande.”

Molti discussero con derisione. Quando sentì queste parole, Shen Tu Jue sembrò sul punto di eruttare da un momento all’altro come un vulcano!


