---
weight: 536
title: Capitolo 536 - Trasmissione della Voce del Clan
pubDate: 2024-06-01T16:46:59.553Z
tags:
    - tmw
---


“Lin Xiaodie, Lin Lang, Li Daoxuan, Lin Fengyue!”

Nella torre dell’Avvento Divino, Lin Xintong guardò i quattro membri d’élite della famiglia Lin. I giovani potevano capire che Lin Xintong aveva intenzione di lasciare loro un messaggio.

Visto che, non avendo altra scelta, Lin Xintong e Yi Yun avrebbero lasciato temporaneamente la famiglia, avrebbero perso la protezione del clan e avrebbero dovuto vagare per il mondo Tian Yuan indipendentemente. Le loro risorse di coltivazione e sicurezza sarebbero dipese da loro stessi. Lin Xiaodie e gli altri al loro posto si sarebbero disperati.

Lin Xintong disse: “Domani Yi Yun vi manderà tutti fuori. Tra un po’ trasmetterò un messaggio riguardo alle prove agli Anziani della famiglia.”

Lin Xintong cominciò a raccontare tutto ciò che sapeva della Luna di Sangue a Lin Xiaodie.

La torre dell’Avvento Divino, la Luna di Sangue, il Lord dello Yang Azzurro e l’antica Grande Imperatrice, le battaglie che avevano fatto contro questo nemico misterioso erano tutte questioni davvero complicate. Lin Xintong e Yi Yun non avevano fatto molti progressi nel comprenderle, ma sembrava che il mondo Tian Yuan sarebbe cambiato radicalmente in futuro.

Come il vento che si sollevava che preannunciava la tempesta, ogni volta che si scatenavano disordini nel mondo Tian Yuan, avrebbe causato il collasso e la redistribuzione delle fazioni esistenti, facendo nascere nuove organizzazioni.

Se questo tumulto fosse stato abbastanza drastico, chissà se la famiglia Lin sarebbe sopravvissuta.

Avrebbero avuto più possibilità di vittoria se si fossero preparati prima.

Lin Lang e gli altri furono inorriditi da queste informazioni. Esisteva un’organizzazione misteriosa che complottava contro il regno mistico della Grande Imperatrice?

Precedentemente, non avevano mai sentito parlare di un’organizzazione del genere nel mondo Tian Yuan. Per molto tempo, anche se grandi fazioni come le famiglie Lin e Shen Tu non potevano essere considerate le più forti, erano considerate almeno fazioni di massima classe.

Tuttavia sembrava che il clan Lin fosse lontano dal raggiungere una fazione del genere.

Come poteva una fazione così misteriosa essere esistita così a lungo senza che se ne accorgessero?

“Ma… Come faremo a riferire loro le informazioni?”

Nel regno mistico della Grande Imperatrice, naturalmente Lin Xintong e Yi Yun erano al sicuro. Tuttavia la situazione sarebbe stata completamente diversa una volta che avessero lasciato questo posto. Il contratto spirituale che legava i membri della giovane generazione non sarebbe durato a lungo di fronte agli Anziani delle varie fazioni.

“Yi Yun naturalmente vi manderà fuori. L’uscita del regno mistico della Grande Imperatrice non è solo quella vicina al mulinello eterno. Tuttavia dovete giurare che non direte a nessuno dove si trova.”

Mentre lo diceva, Lin Xintong gettò un’occhiata verso Yi Yun, annuendo con approvazione.

Lin Fengyue e gli altri potevano essere dalla loro parte, ma Yi Yun non poteva fidarsi completamente di loro. Il regno mistico della Grande Imperatrice aveva molte uscite. La via che Yi Yun avrebbe usato era quella meno nascosta. Per quanto riguardava le altre uscite, Yi Yun e Lin Xintong le avrebbero tenute nascoste. Sarebbero state i percorsi che avrebbero usato per lasciare il regno mistico della Grande Imperatrice. Sarebbe stato un disastro se in futuro le altre fazioni avessero fatto loro un agguato mentre uscivano.

Durante le due ore dopo, Yi Yun, Lin Xintong, Lin Fengyue e gli altri si misero a meditare separatamente. Poi Yi Yun attivò il gettone dello Yang Azzurro, facendo aprire una porta di luce nella torre dell’Avvento Divino.

Questo passaggio conduceva direttamente fuori dal regno mistico della Grande Imperatrice.

“Andate e coltivate con diligenza. Prendetevi cura della famiglia Lin e della matriarca Lin.” Esortò Lin Xintong mentre Lin Xiaodie e gli altri annuivano. Poi si diressero a grandi passi verso la porta di luce.

Dopo un bagliore, lo spazio attorno a loro sembrò squarciarsi. Un momento dopo arrivarono sopra un vasto mare.

Questo mare aveva acqua marina di colore rosso chiaro. Era il colore del sangue misto ad acqua. La superficie era calma come giada rossa, non c’era nemmeno traccia di un’onda.

Nell’ambiente c’era una carenza di qi vitale del mondo. Guardandosi attorno, c’era un mare sconfinato che si estendeva per migliaia di chilometri. Non videro nemmeno un pezzo di terra.

“È il Mare Inattraversabile.”

Disse Lin Fengyue. Il mondo Tian Yuan era circondato dal Mare Inattraversabile che nemmeno i Grandi Imperatori potevano attraversare. Erano stati mandati in un punto sopra il Mare Inattraversabile. Non avevano modo di trovare un punto di riferimento. Se fossero stati troppo lontani dalla terra, la loro situazione sarebbe stata davvero orribile.

Fortunatamente avevano i gettoni di trasmissioni della voce d’emergenza della loro famiglia. Erano strumenti magici raffinati consumando una quantità di risorse notevole. Non li avrebbero mai usati a meno che non fossero stati in una situazione critica.

Per questa spedizione, tutti i discepoli principali della famiglia Lin avevano ricevuto gettoni d’emergenza del genere. Per trasmettere le loro voci dovevano solo rompere il gettone. Avrebbe anche permesso agli Anziani della famiglia Lin di localizzarli.

Il piano dopo che Lin Xintong li avesse mandati fuori era usare il gettone di trasmissione dell’energia per informare la famiglia Lin.

Visto che c’erano problemi importanti in gioco, Lin Xiaodie e gli altri tre spaccarono un gettone di trasmissione e mandarono un messaggio, insieme ad una parola d’ordine della famiglia Lin.

“Lin Xintong e Yi Yun hanno già ottenuto una porzione dell’eredità della Grande Imperatrice. Sono al sicuro, non preoccupatevi. Gli altri coltivatori saranno mandati fuori dal regno mistico a breve. Visto che è una questione delicata che potrebbe causare delle dispute, chiediamo a tutti gli Anziani di lasciare l’Abisso del Cimitero degli Dei per evitare massacri. Dopo averci rimandato nel clan, abbiamo qualcosa di importante da riferire.”

Vicino all’Abisso del Cimitero degli Dei, la matriarca Lin e gli Anziani Tianzhu e Huowen ricevettero simultaneamente il messaggio d’emergenza. Rimasero momentaneamente sbalorditi.

Yi Yun e Lin Xintong avevano ottenuto una porzione dell’eredità della Grande Imperatrice?!

All’istante si scambiarono delle occhiate tutti e tre. Notarono lo shock e la piacevole sorpresa che brillavano negli sguardi. Nessuno di loro si aspettava che Yi Yun e Lin Xintong ci sarebbero riusciti. Non significava anche che c’era la possibilità che Lin Xintong curasse i suoi meridiani Yin naturalmente sconnessi?

Una volta che le donne con i meridiani naturalmente sconnessi avessero potuto rimediare alla loro condizione, erano destinate ad eccellere, diventando impareggiabili Grandi Imperatrici. Inoltre, visto che Lin Xintong aveva ottenuto l’eredità, chissà quanti risultati avrebbe ottenuto in futuro.

Tuttavia grandi pericoli accompagnavano grandi opportunità!

La domanda adesso era se la famiglia Lin avrebbe avuto la fortuna e l’eredità necessaria per crescere un’impareggiabile Grande Imperatrice.

Il minimo errore avrebbe fatto fallire la maturazione della Grande Imperatrice, conducendola alla morte. E se fosse accaduto, l’intero clan l’avrebbe accompagnata.

“Torneremo nel nostro clan.”

L’Anziano Tianzhu trasmise la sua voce. Diversi Anziani della famiglia Lin ne furono perplessi. Perché se ne stavano andando senza recuperare Lin Xintong e gli altri?

“Andiamo!”

Mentre parlavano, gli Anziani Tianzhu e Huowen avevano già iniziato a ritirarsi. Gli altri poterono solo seguirli pieni di domande.

Precedentemente, il clan Shen Tu stava guardando con ostilità la famiglia Lin. Quando li videro ritirarsi, rimasero sbalorditi. Cosa stavano facendo?

“Hanno paura di combattere? Così stanno scappando?"

Disse con stupore un Anziano del clan Shen Tu. Tuttavia dopo aver riflettuto un po’ era ovvio. Stavano abbandonando la loro giovane generazione?

Confusi, i membri della famiglia Shen Tu guardarono il clan Lin ritirarsi a decine di chilometri di distanza. I superiori della famiglia Lin iniziarono a muoversi molto velocemente e, una volta che sentirono meno la pressione del mulinello eterno, salirono su una nave spirituale, lasciando l’area a piena velocità.

Quando la famiglia Lin scomparì all’orizzonte, i superiori della famiglia Shen Tu rimasero ancora storditi.

“Cosa stanno facendo?”

Gli Anziani della famiglia Shen Tu si guardarono a vicenda. L’espressione di Shen Tu Jue era estremamente cupa. Non credeva che i superiori della famiglia Lin fossero dei codardi. Non avrebbero abbandonato i loro giovani perché temevano di combattere.

Tuttavia, non importava quanto riflettesse sulla questione, non poteva capire il motivo dietro le loro azioni.

Per quanto riguardava inseguirli, sarebbe stato ridicolo. In primo luogo non avrebbero potuto sconfiggere la famiglia Lin. Se li avessero inseguiti frettolosamente senza capire la situazione, sarebbero stati colti alla sprovvista da un agguato. Inoltre, con così tanti clan e fazioni a tenerli d’occhio, inseguire la famiglia Lin avrebbe potuto causare conseguenze irreparabili.

“Cosa facciamo ora…” Chiese un Anziano.

Le altre fazioni stavano ancora aspettando di ricevere i loro talenti. Ora che i giovani del clan Shen Tu erano tutti morti, avrebbero atteso qui in modo sciocco?

La domanda fu come un dito nella piaga per Shen Tu Jue,. Non sapeva nemmeno come avrebbe spiegato il loro completo fallimento al clan. Avrebbe dovuto dire che i loro membri d’élite erano entrati nel regno mistico a cercare opportunità, ma che erano tutti tornati morti senza un solo tesoro?

“Famiglia Lin!”

Shen Tu Jue strinse il suo palmo finché le unghie non scavarono nella sua carne. Doveva indagare a fondo sulla questione!

“Rimanete di guardia qui. Quando i coltivatori delle altre fazioni usciranno, chiedete loro com’è morto Tian’er!”

Shen Tu Jue non credeva che il motivo dietro il completo annientamento dei loro giovani fosse dovuto solo alla famiglia Lin.

I giovani della famiglia Lin sicuramente non erano abbastanza forti per farlo, ma anche così, dovevano essere coinvolti.

Forse era stato un agguato o forse si erano approfittati di una situazione pericolosa per i discepoli della famiglia Shen Tu. Poteva essere perfino un qualche tipo di complotto malvagio!


