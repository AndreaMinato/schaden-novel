---
weight: 540
title: Capitolo 54 – Non essere disposti a rimanere Ordinari
pubDate: 2023-06-30T14:09:48.027Z
tags:
    - tmw
---


Vedendo la testa, le pupille di Yi Yun si contrassero.

Questa testa era coperta da scaglie rosse. Chissà perché delle scaglie così splendide erano annerite.

La sua testa aveva tre corna, taglienti come spade. Aveva dei canini affilati e due lunghi, e due lunghe antenne sottili. Non sembrava orribile, ma pareva perfino possedere un po' di dignità.

Anche se era già morta, i suoi occhi verdi sembravano ancora possedere un freddo intento omicida, emanando un'aura gelida.

"Questo è..."

Yi Yun non sapeva perché ma sentiva anche un lieve senso di amarezza dallo sguardo della bestia feroce.

"Si chiama bestia Chi Lin!" Risuonò una voce lieve. Era stata Lin Xintong a parlare.

Per Yi Yun, la sua voce era dolce e gentile come un fiore di cespuglio perlato.

Yi Yun rimase lievemente stupito mentre gettava un'occhiata verso di lei. Da quando si erano incontrati, Lin Xintong era stata estremamente silenziosa eccetto quando avevano lottato. Non si era mai intromessa nella sua conversazione con il vecchio.

Lin Xintong disse: "È una bestia della desolazione. Anche se la qualità delle sue ossa non è bassa, la forza di un Chi Lin è piuttosto debole tra le altre bestie della desolazione. Le bestie Chi Lin sono speciali. Una piccola porzione di esse muoiono all'improvviso nel fiore degli anni."

"Oh?" Yi Yun ne fu meravigliato. Suicidio?

Lin Xintong continuò: "Si dice che le bestie Chi Lin abbiano il sangue del Qilin del fuoco. Se accendono i loro meridiani, possono trasformarsi in un vero Qilin del fuoco tra le fiamme."

"Ma le bestie Chi Lin attuali discendono da chissà quante generazioni. Anche se alcune avessero davvero ereditato il sangue del Qilin del fuoco, sarebbero state estremamente rare. Così la maggior parte delle bestie Chi Lin normali conducono una vita normale per pochi secoli prima di morire di vecchiaia."

"Tuttavia... alcune bestie Chi Lin non condividono la stessa idea. Dal momento in cui nascono, cercano e divorano ogni sorta di oggetti elementali del fuoco. Inghiottirebbero anche il fuoco e radunano una grande quantità di energia delle fiamme nel loro corpo finché non riescono a sopportarla. Esplodono riducendosi in fiamme Chi Lin!"

"Queste bestie attraversano un battesimo del fuoco e cercano di risvegliare la stirpe del Qilin del fuoco del loro antenato."

"Ma... sono finite tutte allo stesso modo, sono bruciate a morte senza nessuna eccezione..."

"A volte penso che probabilmente sappiano che è impossibile risvegliare da soli la stirpe dei loro antenati. Ma non esitano comunque a farlo, perché anche se potessero vivere pacificamente per centinaia di anni, preferirebbero accendere le fiamme Chi Lin nei loro corpi nel fiore degli anni e morire nel fuoco."

La voce di Lin Xintong si affievolì. Conosceva da molto tempo la bestia Chi Lin.

Si sentiva come loro. Essendo nata con i meridiani Yin, non poteva rompere la sua maledizione. Per riconnettere i suoi meridiani rotti, doveva fare come le bestie Chi Lin che volevano risvegliare la loro antica stirpe del Qilin del Fuoco.

Era un'impresa impossibile che avrebbe portato all'autodistruzione.

Avrebbe scelto di vivere come una normale bestia Chi Lin e vivere per centinaia di secoli per poi morire o avrebbe cercato di fare come i membri più orgogliosi dei Chi Lin, tentando di infrangere le catene del suo destino senza preoccuparsi di sacrificare la vita?

In realtà Lin Xintong aveva già deciso...

Sentendo queste parole, Yi Yun rimase in silenzio.

Nato per cercare le fiamme e scegliere gli oggetti elementali del fuoco più caldi. Usarli come cibo per bruciare e poi morire.

Anche se sapevano di non avere nessuna possibilità di trasformarsi in un Qilin del Fuoco, erano disposti ad inseguire questo sogno brillante a costo della vita.

Non volevano rimanere deboli, si poteva dire che non fossero disposti a restare ordinari!

Sì, non erano disposti a rimanere ordinari, nemmeno Yi Yun aveva intenzione di farlo. Ma non sapeva che la gentile e debole Lin Xintong di fronte a lui condividesse le stesse idee.

"Signore, sta usando la bestia Chi Lin per incoraggiare le giovani generazioni o sta consigliando di non essere troppo sicuri e scottarsi?" Chiese all'improvviso Yi Yun.

L'anziano grasso grugnì in risposta: "Rimugini troppo. Che utilità c'è nell'incoraggiarti con la tua costituzione? Al massimo posso dirti di non essere troppo sicuro di te. In questo mondo è pieno di gente che allena le arti marziali. Molti si sono autodistrutti. Per ottenere più risorse sono andati nelle lande selvagge da soli senza rendersi conto delle loro capacità e sono finiti nella pancia di bestie selvagge!"

Anche se il vecchio grasso era stato scortese, gli stava dando consigli sinceri. Yi Yun disse umilmente: "Lo terrò a mente, grazie."

"Beh..." Vedendo il suo atteggiamento, l'anziano grasso ne fu molto soddisfatto. "Il libro che Xintong ti ha lasciato è troppo buono per te. Leggilo bene. Anche se credo che tu abbia una pessima costituzione, la tua percezione è comunque adeguata. Per quanto riguarda il tuo Pugno costola di drago osso di tigre è così così. Leggi il libro di Xintong e la tua forza dovrebbe migliorare."

Leggendo tra le righe, l'anziano stava denigrando apposta Yi Yun, ma il ragazzo capì che erano parole di incoraggiamento, così accettò umilmente il consiglio.

"Ah, che peccato." Il vecchio scosse la testa e cambiò argomento. "Oh, ragazzino, puoi non saperlo, ma se vendessi questo libro in un antico clan e dicessi che ha note di Xintong, chissà quanti signorini sarebbero disposti a fare un'offerta per acquistarlo. Per loro Xintong è..."

"Maestro!"

Lin Xintong lo interruppe bruscamente. Per un motivo particolare, era l'obiettivo di molti figli di grandi famiglie di antichi clan. Se il suo maestro non l'avesse accettata come discepola, sarebbe stata già fidanzata.

Dopotutto, anche se Lin Xintong aveva un talento eccellente, a causa dei suoi meridiani Yin il suo potere era limitato, così la durata della sua vita sarebbe stata di pochi secoli.

Una grande famiglia era davvero utilitaristica. Veniva fatto tutto secondo gli interessi della famiglia. Chiaramente darla in sposa a qualcuno avrebbe fatto ottenere il supporto di un'altra famiglia e questo sarebbe stato nell'interesse del clan.

"Non importa, non importa." L'anziano fece un cenno. Cambiò argomento e disse: "Ehi ragazzino. Questa testa di bestia Chi Lin è tua. Le bestie Chi Lin sono un po' speciali. Dopo che muoiono, emanano lentamente il loro qi vitale. Possono farlo per dieci anni. Così, se nascondessi appropriatamente questa testa, potresti ancora assorbire il suo qi vitale senza raffinarlo. Poi dipenderà da te quanto ne potrai assorbire."

Dal punto di vista del vecchio, Yi Yun non avrebbe potuto raffinare le ossa della desolazione. Inoltre, date le fondamenta del ragazzino, era improbabile che potesse digerire l'energia della testa del Chi Lin. Lasciare che assorbisse lentamente l'energia in questo modo era il metodo migliore.

Naturalmente questo metodo era troppo lento. Come potevano i figli di enormi famiglie aspettare dieci anni?

"Ragazzino, anche se te l'ho già detto, immagino che tu voglia ancora andare nelle vaste lande selvagge a fare esperienza. Non importa. Disegnerò un incantesimo protettivo per te. Quando arriverai al picco dello stadio del Raccoglitore di Qi, questo incantesimo si attiverà. Potrà proteggerti la vita una volta. Se un giorno ci incontreremo di nuovo e non avrai usato l'incantesimo protettivo, potrai usarlo come dono per me."

"Eh? Perché mi stai guardando in quel modo?" Chiese l'anziano grasso quando notò lo sguardo di Yi Yun pieno di sospetto.

Yi Yun non si aspettava che il vecchio gli stesse offrendo un regalo. Il sole doveva essere sorto da ovest.

Ma il suo incantesimo sarebbe stato affidabile?



