---
weight: 5430
title: Capitolo 543 - Grande Calamità
pubDate: 2024-06-01T23:46:59.554Z
tags:
    - tmw
---


I due spettri Yin salirono su per il percorso. Occasionalmente avrebbero incontrato membri dell’Alleanza Marziale; tuttavia stranamente nessuno di loro riuscì a scoprirli, come se non esistessero.

Il quartier generale dell’Alleanza Marziale era situato alla fine del percorso.

Il quartier generale era una magnifica torre di pietra. Aveva uno stile semplice e torreggiava sopra delle nuvole cupe e basse che tuonavano.

I due spettri Yin entrarono direttamente nel piano più alto.

Era buio dentro la torre di pietra. C’era solo una sola torcia delle dimensioni di un fagiolo ad illuminare l’intera torre vuota.

Una volta che entrarono dentro, sembrava che il mondo esterno fosse stato isolato, lasciando solo uno spazio tetro e silenzioso quasi privo di luce. In questo spazio, pareva che il tempo e lo spazio non esistessero, nemmeno il concetto di spazio. Sembrava che tutto si fosse fermato qui.

Nel momento in cui i due spettri Yin entrarono nella torre, si prostrarono a terra e rivelarono uno sguardo pieno di umiltà: “Lord Sacro Ambasciatore, abbiamo fallito la nostra missione, ci punisca per favore.”

I due si inginocchiarono a terra e rimasero in silenzio a lungo. Nelle profondità della grande sala, c’era una figura alta che indossava un lungo abito pesante. Uscì lentamente dall’oscurità.

Il suo aspetto era nascosto dall’ombra della grande sala. Si poteva distinguere solo una lieve cicatrice rossa in mezzo alle sue sopracciglia. La cicatrice sembrava emanare una fiamma ardente.

Se i capi delle case delle varie grandi fazioni del mondo Tian Yuan fossero stati qui, avrebbero identificato subito questa persona. Era l’attuale capo dell’Alleanza Marziale!

Aveva guidato diverse fazioni nel mondo Tian Yuan. Aveva l’autorità assoluta in questo territorio e il suo potere era indescrivibile!

“Siete entrati direttamente nel quartier generale così frettolosamente. Ci sono molti esperti umani. Al vostro livello, anche se usate la vostra magia illusoria da spettri Yin, potreste venire notati facilmente. Questo potrebbe destare sospetti inutili!”

“Che il Sacro Ambasciatore ci possa perdonarci. È a causa di un imprevisto che abbiamo dovuto fare rapporto al Divino Maestro con tale urgenza!” I due spettri Yin abbassarono ancora di più i loro corpi.

Il Divino Maestro che avevano menzionato dormiva nelle profondità dell’Abisso del Cimitero degli Dei. Questi due spettri Yin non avevano il diritto, né la capacità di vedere il vero Divino Maestro.

In effetti il Divino Maestro era praticamente una leggenda per loro. Potevano solo incontrare il Sacro Ambasciatore vestito di nero di fronte a loro.

Gli ordini del Divino Maestro venivano trasmessi attraverso il Sacro Ambasciatore, che era anche il capo dell’Alleanza Marziale.

L’Alleanza Marziale era esistita da molto tempo. Nel corso di decine di milioni di anni, l’Alleanza Marziale si era radicata nel mondo Tian Yuan. Era maturata fino a diventare una fazione terrificante che era affiliata con varie sette nel mondo Tian Yuan.

Per quanto riguardava il capo dell’alleanza, veniva nominato solo quando l’ex capo dell’alleanza sarebbe stato sul punto di morire.

Ogni capo dell’alleanza aveva origini misteriose. A parte l’ex capo dell’Alleanza Marziale, nessuno sapeva da dove proveniva ogni successore. Nel corso del tempo, la gente aveva iniziato a credere che ogni capo dell’alleanza avrebbe cresciuto di nascosto un successore. Prima che venisse rivelato, la sua identità sarebbe stata tenuta confidenziale.

L’uomo con la cicatrice ardente rimase impassibile, rendendo impossibile capire se fosse felice o arrabbiato. Disse lentamente: “Siete entrati nel regno mistico della Grande Imperatrice aiutando Spettro Nero. Adesso la tavoletta di giada spirituale di Spettro Nero si è già frantumata, mentre voi due siete in queste condizioni… Parlate. Cos’è successo? Come mai il potere dell’Occhio della Distruzione del Divino Maestro è stato bloccato dalla torre dell’Avvento Divino?”

Quando l’Occhio della Distruzione che era apparso fuori dall’Abisso del Cimitero degli Dei venne menzionato, i due spettri Yin si prostrarono ancora di più. Erano spaventati solo a sentirne parlare, così come il Sacro Ambasciatore di fronte a loro.

Gli spettri Yin chinarono la testa e raccontarono tutto quello che era successo nel regno mistico.

Il Sacro Ambasciatore vestito di nero ascoltò in silenzio. Era impossibile capire cosa stesse pensando dal suo sguardo. Solo quando gli spettri Yin menzionarono come Yi Yun e Lin Xintong avevano ottenuto il riconoscimento del regno mistico della Grande Imperatrice e di come avevano ricevuto parte dell’eredità che la sua espressione cambiò.

“Quella donna è riuscita davvero a trovare un successore? Umpf! È inutile. Cosa possono fare due giovani successori? Non hanno più tempo…”

Mormorò tra sé e sé il Sacro Ambasciatore vestito di nero, che iniziò a dirigersi verso la parte più profonda della grande sala.

Vedendo che il Sacro Ambasciatore stava per andarsene, i due spettri Yin dissero ancora in ginocchio: “Lord Sacro Ambasciatore, negli ultimi anni, la razza della Desolazione ha già iniziato a prepararsi. Hanno sciolto molti sigilli nell’antica Tomba Divina. La Regina della Desolazione precedente ha già lasciato la sua posizione alla nuova regina. Probabilmente hanno evocato il loro Sacro Spirito. Siamo destinati ad entrare in conflitto con loro. Cosa dovremmo fare?”

“La razza della Desolazione? Avrebbero evocato il loro Sacro Spirito?” Il capo dell’alleanza si fermò e disse con freddezza: “Non dobbiamo fare nulla. Dobbiamo solo aspettare.”

Il Sacro Ambasciatore vestito di nero sogghignò. Il suo sguardo sembrò penetrare la grande sala nera estendendosi per tutto il mondo Tian Yuan, fino al Mare Inattraversabile di colore rosso…

L’acqua di quel mare morto assomigliava alla morte, diventando più rossa più si andava avanti.

Improvvisamente erano apparsi sette picchi dal nulla in mezzo al mare inattraversabile vuoto e sconfinato che era impossibile da attraversare anche per un Grande Imperatore.

C’erano sette vette nere che si ergevano come giganti. Tuttavia, guardandoli più attentamente, si poteva notare che alcuni di essi avevano una forma umana, specialmente quello al centro. Assomigliava ad un uomo con una corazza nera che stava tenendo una lancia.

In contrasto con l’acqua del mare calmo, ai piedi di queste montagne divine si era formato un vortice color rosso scuro. Il Mare Inattraversabile stava cambiando mentre nel mondo Tian Yuan era ancora giorno. Sopra i sette picchi brillava luce stellare nel cielo notturno limpido.

Il vasto braccio della galassia si estendeva nel cielo, insieme alla luce lunare, illuminando i picchi di pietra nera. La luce assomigliava ad innumerevoli lame che stavano lucidando l’armatura dell’uomo, definendone ancora di più la struttura.

A pochi miliardi di chilometri di distanza, l’uomo vestito di nero nella grande sala sembrò assistere alla scena. Gli angoli della sua bocca iniziarono a sollevarsi.

I demoni divini dall’armatura nera stavano per ridestarsi.

Erano creature indistruttibili e dalla forza illimitata.

Milioni di anni fa, il Lord dello Yang Azzurro e l’antica Grande Imperatrice non erano riusciti a distruggerli completamente!

Una volta che i sette demoni divini dall’armatura nera fossero rinati, nulla al mondo avrebbe potuto fermarli!

…..

Le montagne dei demoni divini dall’armatura nera nel Mare Inattraversabile emanavano un’aura assassina che avrebbe causato caos nel mondo, ma in quel momento, la faccia di un demone divino dall’armatura nera era solo un’immagine nella formazione che stava tenendo Yi Yun…

Da quando aveva ottenuto la formazione nel primo piano della torre dell’Avvento Divino, Yi Yun aveva cercato di approfondire la sua comprensione.

Il fendente che il Lord dello Yang Azzurro aveva usato per sconfiggere il guerriero con l’armatura nera aveva un’aura misteriosa e sconfinata.

Precedentemente, Yi Yun aveva accumulato le basi necessarie per apprendere questo attacco nel palazzo della Spada di Puro Yang. Era riuscito a capire un po’ dell’aura di questo fendente, ma non poteva ancora padroneggiarlo. Dopo che Yi Yun aveva iniziato a coltivare il Sutra del Cuore della Grande Imperatrice, aveva anche cominciato a studiare ulteriormente questo attacco di spada.

Fuori dal regno mistico, si stava già alzando un vento che presagiva tempesta. Anche se Yi Yun non sapeva cos’era successo fuori, poteva sentire che stava per arrivare una grande calamità…


