---
weight: 5480
title: Capitolo 548 - La Fine dello Splendore
pubDate: 2024-06-02T04:46:59.555Z
tags:
    - tmw
---


La lama aveva tagliato la sua carne e gli aveva provocato un dolore straziante. Tuttavia era lontano dal dolore che Jian Qingyang provava dal profondo del cuore.

In quel momento, Jian Qingyang ebbe la sensazione che il suo mondo fosse andato completamente in frantumi. Il suo orgoglio, la sua vita spensierata e il suo futuro glorioso nelle arti marziali erano tutti spariti.

Era stato tutto distrutto da quell’attacco!

Era sempre stato pieno di spirito e non aveva mai conosciuto il vero dolore, ma adesso gli angoli dei suoi occhi si arrossarono come se la sua anima stesse lasciando lentamente le sue spoglie mortali.

Strinse con forza la spada, mentre il suo palmo sanguinava profusamente…

“Perché…?! Dimmi perché…”

Continuò a ripetere.

La donna vestita di bianco guardò Jian Qingyang. Le sue labbra si mossero lievemente, come se avesse qualcosa da dire, ma alla fine si limitò a sospirare.

“Chi!”

La spada fu estratta completamente, facendo schizzare sangue.

Il sangue macchiò l’abito bianco di Bai Yueyin come boccioli di ciliegio in fiore.

Dall’inizio alla fine, la donna non aveva detto una parola.

Jian Qingyang cadde a terra mentre una pozza di sangue si estendeva attorno a lui. Al suo livello, anche con il cuore infilzato da una spada e l’ondata d’energia di puro Yang incontrollata che aveva distrutto una grande quantità dei suoi meridiani, non aveva ancora perso completamente il suo potere combattivo.

Tuttavia in quel momento si era dimenticato di guarirsi.

Aveva condotto una vita incredibile ed esaltante, e non aveva mai incontrato un degno rivale. Poteva aver pensato all’eventualità di morire sotto la spada di un nemico, ma non avrebbe mai creduto che sarebbe stata la donna che amava ad ucciderlo.

Bai Yueyin se ne andò. Non continuò ad attaccarlo nonostante fosse gravemente ferito.

Prese con sé la punta della spada arrugginita, ma non rubò l’anello interspaziale di Jian Qingyang.

Nel suo anello interspaziale c’erano i resti delle copie dei manuali dello Yang Divino e dei Nove Inferni.

Jian Qingyang guardò impotente Bai Yueyin disattivare le restrizioni mentre usciva dalla stanza. Dall’inizio alla fine, era rimasto completamente sconvolto. Non disse un’altra parola, né la fermò…

Sembrava si fosse instupidito.

Bai Yueyin aveva portato via la misteriosa punta di spada, ma non poteva aver commesso un atto così spietato solo per ottenerla.

Questo perché Jian Qingyang era stato disposto a condividere tutto con lei, sia il Manuale dello Yang Divino che quello Sacro dei Nove Inferni, o anche quella misteriosa punta di spada.

In effetti, fino ad oggi, Bai Yueyin aveva già letto i resti dei due manuali. Aveva già memorizzato i due Grandi Dao supremi.

Per quanto riguardava la punta della spada, se Bai Yueyin avesse voluto studiarla per ottenere ispirazioni, Jian Qingyang gliel’avrebbe data senza nessuna esitazione. E se Bai Yueyin avesse davvero voluto appropriarsi della punta della lama, avrebbe potuto prenderla e scappare.

Inoltre, se Bai Yueyin l’avesse chiesta, Jian Qingyang gliel’avrebbe perfino donata.

Non aveva assolutamente bisogno di fare così…

Jian Qingyang non riusciva a capire. Sembrava completamente stordito mentre era rimasto seduto nella stanza per tre giorni e tre notti.

Il sangue macchiò il terreno. Jian Qingyang era ossessionato dal sapere perché Bai Yueyin lo aveva attaccato. Lo stava facendo impazzire!

Nessuno nell’intero Stato Centrale venne a sapere di cos’era successo nella stanza. Né di come la Sacra Imperatrice aveva lasciato lo Stato Centrale, scomparendo senza traccia…

Un ribaltamento degli eventi così scioccante tuttavia non impedì a Jian Qingyang di presentarsi alla battaglia contro il membro d’élite della razza degli elfi, Sha Hongxue.

Questo sarebbe stato uno scontro estremamente importante per la razza umana dello Stato Centrale.

Perfino diversi Divini Territori vicini erano preoccupati per il risultato di questo duello..

Era una gloriosa battaglia tra umani ed elfi. Avrebbe rivelato chi era il più potente nel Cielo Empireo dello Yang Divino tra i due.

Jian Qingyang rimase seduto nella stanza fino al giorno della battaglia.

Non poteva mancare… anche se i suoi meridiani non erano guariti completamente e non era riuscito ad avanzare di livello…

Doveva comunque presentarsi.

Aveva già perso la donna che amava, non poteva perdere anche la sua via delle arti marziali.

Nella montagna Wanshi, il luogo dove si sarebbe tenuta la battaglia, Jian Qingyang e Sha Hongxue si fronteggiarono a vicenda a mezz’aria.

Sotto gli occhi di molti, Sha Hongxue estrasse una lunga sciabola. L’impugnatura era lunga quanto un avambraccio ed era composta da una spina dorsale bianca grigiastra. L’arma era sottile e lunga, e pareva composta da una lamina fogliare.

La battaglia iniziò!

Prima dell scontro, Jiang Qingyang aveva sofferto molto sia fisicamente che mentalmente. Tuttavia, quando il duello iniziò, cambiò completamente.

Nei suoi occhi c’era solo l’avversario e il suo intento combattivo!

Questa battaglia fu devastante. Vasti pezzi di terra furono ridotti a gole a causa del qi di sciabola e di spada. Le montagne innevate che svettavano tra le nuvole si sciolsero in dune di sabbia a causa della pura energia Yang.

La battaglia era estremamente intensa, ma il risultato finale fu… la sconfitta del Lord dello Yang Azzurro!

Il suo corpo fu trafitto da dodici fendenti da Sha Hongxue e il suo sangue macchiò il cielo!

Dopo aver esaurito le sue energie e i suoi meridiani erano stati bloccati, Jian Qingyang cadde pesantemente a terra. Una precedente leggenda invincibile, una persona della dinastia del Grande Qian del Divino Territorio era stata sconfitta in quel modo…

Aveva perso ed era stata una sconfitta schiacciante. Aveva anche perso il suo futuro.

La prima metà del suo futuro era stata piena di spirito ed eroismo. Era molto potente e aveva sovrastato il mondo con la sua forza. Era stato ammirato da innumerevoli eroi e numerose donne si erano innamorate di lui.

Tuttavia era tutto andato a monte a causa di questa sconfitta!

Sha Hongxue non lo uccise, lo risparmiò.

Ma il futuro di Jian Qingyang era già cupo…

I cittadini dello Stato Centrale furono estremamente delusi dal risultato!

Gli eroi che si erano precipitati nello Stato Centrale poterono solo sospirare!

Le potenti figure della razza elfica invece si limitarono a deriderli!

Il membro d’élite della razza degli elfi, Sha Hongxue, era di ottimo umore e guardò dall’alto Jian Qingyang. Mostrò un sorriso sdegnoso.

“Che importa se ho risparmiato la tua misera vita? Puoi sfidarmi quando vuoi. La distanza tra di noi aumenterà soltanto!”

She Hongxue trapassò il suo petto e tirò all’improvviso qualcosa!

Mentre le sue ossa e la sua carne venivano lacerati, Jian Qingyang tremò. Un dolore straziante assalì i suoi sensi, come se Sha Hongxue stesse tirando via il suo cuore!

Sbiancò mentre guardava impotente l’elfo.

In quel momento Sha Hongxue stava tenendo un marchio metallico insanguinato. Era il Sigillo Reale del Lord Divino condensato dal Dao Celeste del Puro Yang!

Il Sigillo Reale del Lord Divino che Jian Qingyang aveva raffinato adesso era stato tirato via forzatamente dal suo corpo!

Jian Qingyang ebbe la sensazione che Sha Hongxue gli avesse strappato anche la colonna vertebrale!

“Il titolo di Lord dello Yang Azzurro d’ora in avanti sarà mio! Ahahah!”

Sha Hongxue rise fragorosamente. Con un cenno della mano, iniettò la sua percezione nel Sigillo Reale del Lord Divino. Allo stesso tempo, il mare spirituale di Jian Qingyang tremò mentre sputava una boccata di sangue.

In quel momento, il marchio che aveva lasciato sul sigillo fu rimosso forzatamente dall’elfo. Da allora, il Sigillo Reale del Lord Divino aveva cambiato di proprietario!

Numerosi guerrieri umani assistettero alla scena. Si addolorarono mentre potevano solo sospirare.

Guardarono impotenti la razza degli elfi partire con il Sigillo Reale. Era un senso di sconfitta inimmaginabile.

Ma nessuno poteva fermarli perché non c’era un guerriero che potesse competere con Sha Hongxue!

Guardarono Jian Qingyang e scossero impotenti le teste. Così era collassata una leggenda!



