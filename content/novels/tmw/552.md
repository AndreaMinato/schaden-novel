---
weight: 5520
title: Capitolo 552 - I Sette Discepoli Demoniaci
pubDate: 2024-06-02T08:46:59.556Z
tags:
    - tmw
---


I volti delle sette figure erano nascosti. Si potevano scorgere solo i loro occhi rossi che brillavano. I loro sguardi erano freddi e indifferenti, mentre rimanevano ferme come statue.

Solo dalla loro aura, il Lord dello Yang Azzurro sapeva che questi sette non provenivano da questo mondo. Era certo che fossero usciti fuori dall’antico incantesimo.

Anche se l’antico occhio aveva rotto l’incantesimo, sembrava che avesse finito con il consumare troppa energia, facendolo cadere in un sonno profondo. Queste sette persone non erano umane. Erano i guardiani del demone malvagio e si chiamavano Discepoli Demoniaci.

Il motivo per cui erano venuti qui era per invitare il Lord dello Yang Azzurro e renderlo l’ottavo discepolo demoniaco, un discepolo demoniaco della razza umana.

Fecero molte promesse, ma sembrarono molto dure alle orecchie del Lord dello Yang Azzurro.

Stava già soffrendo per come aveva seminato distruzione nel mondo Tian Yuan. Così nel momento in cui i sette Discepoli Demoniaci aprirono bocca, lo sguardo del Lord dello Yang Azzurro si riempì di intento omicida!

Dato che erano i messaggeri di quell’antica esistenza, meritavano di morire!

Non c’era bisogno di parlare, importava solo combattere!

Il Lord dello Yang Azzurro era sempre stato fedele ai propri princìpi e l’antica Grande Imperatrice, sempre silenziosa, aveva già evocato un loto di ghiaccio sotto i suoi piedi.

Il Lord dello Yang Azzurro aveva sguainato la sua spada.

L’antica Grande Imperatrice fluttuò in avanti come una fata delle nevi.

I due unirono le forze contro i sette!

Tuttavia i guerrieri con le armature nere erano estremamente potenti. Ogni attacco che facevano conteneva energia nomologica completamente diversa da quella di questo mondo. Mentre combattevano tutti e sette, la battaglia divenne incredibilmente intensa.

Perfino la gente del mondo Tian Yuan, che non sapeva cosa stava accadendo, guardò il cielo con shock e paura.

L’intera volta celeste era piena di nuvole bianche e fulmini. C’era anche un intenso color sangue in mezzo. Sembrava che il cielo stesse per sanguinare da un momento all’altro.

Il Lord dello Yang Azzurro e l’antica Grande Imperatrice erano in svantaggio contro i guerrieri con la corazza nera. Tuttavia, nessuna delle due parti riuscì ad avere il sopravvento. Dopo un po’, diversi dei sette guerrieri con le armature nere rimasero feriti, e così anche il Lord dello Yang Azzurro e la sua compagna. Senza poter continuare a combattere, poterono solo ritirarsi.

Dopodiché i sette discepoli demoniaci non tornarono nel mulinello eterno. Invece iniziarono ad uccidere diversi clan marziali e sette nel mondo Tian Yuan. Sottomisero molte persone e chi non si arrese, fu ucciso sul posto.

Lanciarono i guerrieri uccisi nel mulinello eterno per darli in sacrificio al demone malvagio.

Sembrava che un’offerta sacrificale avrebbe fatto riprendere più velocemente l’antica esistenza nel mulinello.

Con il tempo, il mondo Tian Yuan si riempì di massacri. La popolazione era indifesa.

Le terre si disintegrarono, ma c’erano guerrieri coraggiosi e retti che avrebbero preferito morire che sottomettersi.

Tuttavia non tutti erano così. Contro un mostro così terrificante, alcuni iniziarono a sospettare che il mondo stesse cambiando. L’esistenza sigillata nel mulinello eterno stava per regnare incontrastata.

La loro era stava per essere sconvolta e sepolta.

L’apocalisse imminente rivelò la bruttezza della natura umana. Alcuni, per diventare più forti, sopravvivere o cercare vendetta contro chi torreggiava su di loro, furono disposti a diventare traditori.

In questo modo, i sette Discepoli Demoniaci cominciarono ad espandere e a sviluppare la loro fazione.

Per quanto riguardava il Lord dello Yang Azzurro, scoprì la razza della Desolazione.

La razza della Desolazione e quella umana erano sempre state ben separate. Non interagivano l’una con l’altra.

Per gli esseri umani, i membri della razza della desolazione non solo erano antichi e misteriosi, ma anche estremamente pericolosi.

Quando il Lord dello Yang Azzurro scoprì la razza della Desolazione, la situazione si era già deteriorata al punto che quasi ogni arte marziale del mondo Tian Yuan era stata distrutta. Invece la forza della razza della Desolazione era stata preservata quasi perfettamente.

Il Lord dello Yang Azzurro ottenne l’approvazione del re della Desolazione di allora, permettendogli di diventare il loro capo.

Ora che l’incantesimo si era sciolto, i Discepoli Demoniaci non avevano più freni. Il mondo era sull’orlo della distruzione. Non era solo una tragedia per la razza umana, ma per il mondo intero.

Il Lord dello Yang Azzurro e l’antica Grande Imperatrice guidarono la razza della Desolazione per contrattaccare i Discepoli Demoniaci e le loro fazioni.

Ogni battaglia faceva scorrere il sangue come fiumi. Risultò in innumerevoli morti e feriti!

E nel frattempo, il Lord dello Yang Azzurro e l’antica Grande Imperatrice coltivarono il Sutra del Cuore della Grande Imperatrice. Ogni coltivazione in coppia permetteva loro di fare più progressi. Le loro menti diventarono una cosa sola mentre la loro forza aumentava.

Per quanto riguardava i sette Discepoli Demoniaci, alla fine non potevano competere con il Lord dello Yang Azzurro e l’antica Grande Imperatrice. Dopo una dura battaglia finale, la fazione fondata dai Discepoli Demoniaci fu annientata. I sette Discepoli Demoniaci furono uccisi uno dopo l’altro, dopo che il Lord dello Yang Azzurro e l’antica Grande Imperatrice pagò un caro prezzo.

Sia il mondo Tian Yuan che la razza della Desolazione delle Lande Selvagge uscirono dalla guerra in pessime condizioni e la gente precipitò in un abisso di miseria.

Non si sapeva quante eredità delle arti marziali tramandate da anni fossero state distrutte. Molti clan con una storia di centinaia di millenni erano stati annientati completamente senza lasciare discendenti.

Vedendo questa catastrofe, il Lord dello Yang Azzurro sospirò.

La sua vita era davvero turbolenta!

Nel Cielo Empireo dello Yang Divino, era stato il sovrano di un paese pieno di spirito. Poi era diventato un Lord Divino di un Grande Mondo, ricevendo l’ammirazione della gente.

Poi, era stato tradito da sua moglie mentre coltivava nella sua stanza. Nella montagna Wanshi, aveva subìto una sconfitta devastante mentre combatteva contro Sha Hongxue. Dopo aver perso tutto, i suoi amici del passato avevano iniziato a distanziarsi da lui. Aveva viaggiato da solo ed era entrato nella voragine, perdendosi…

Dopo essere capitato in questo mondo, era caduto nella trappola, commettendo un grave errore a cui era quasi impossibile rimediare.

La sua vita poteva era stata davvero ardua…

Tuttavia, nonostante la sequenza di fallimenti e miseri, aveva incontrato lei. Era una ragazza con i meridiani naturalmente sconnessi, ma che non aveva mai abbandonato l’opportunità per lottare contro il suo fato.

Sia che fosse demoralizzato o avesse fallito, non importava se avesse commesso un grave errore che aveva causato miliardi di morti o che avesse sfoderato la sua spada per fare uno scontro all’ultimo sangue con i sette Discepoli Demoniaci…

Lei lo aveva sempre seguito silenziosamente, senza mai abbandonarlo.

Se avesse vagato per il mondo, lo avrebbe accompagnato a viaggiare. Se avesse voluto iniziare una guerra sanguinosa, avrebbe combattuto con lui. Non si era mai lamentata.

Era come una stella luminosa nella sua vita cupa.

Il Lord dello Yang Azzurro si rese conto che non gli importava davvero di tornare nei dodici Cieli Empirei. Ciò che era più importante era godersi la compagnia della persona di fronte a lui.

Che importava se avesse potuto lavare via la disgrazia del duello nel Territorio Divino dello Stato Centrale?

E anche se avesse sfogato l’ossessione e l’indignazione che aveva provato per via del tradimento di Bai Yueyin?

Con una donna ad accompagnarlo per il resto della vita, di cos’altro aveva bisogno?

Tuttavia, quando capì tutto questo, ormai era già troppo tardi…

Il mondo Tian Yuan era calmo solo in superficie. I sette Discepoli Demoniaci erano stati appena soppressi, ma sembravano immortali e indistruttibili. Prima o poi si sarebbero risvegliati in futuro.

Inoltre, il terribile demone malvagio nel mulinello eterno si era solo addormentato temporaneamente. Dato che l’incantesimo era stato sciolto, una volta che si fosse destato, il mondo Tian Yuan sarebbe andato incontro ad una vera catastrofe.

Il Lord dello Yang Azzurro sapeva di essere a corto di tempo.

L’antica Grande Imperatrice si era già accorta dell’illuminazione a cui era giunto.

I due iniziarono a prepararsi.

Insieme, fondarono il regno mistico della Grande Imperatrice. Lasciarono la loro eredità all’interno, sperando che un successore avrebbe ereditato la loro missione in futuro.

Nel regno mistico, il Lord dello Yang Azzurro si trasferì nella capanna di paglia, dove aveva incontrato per la prima volta l’antica Grande Imperatrice.

Lì, uno brandì una spada mentre si godeva l’alcol, mentre l’altra suonava il guqin e cantava. Sembravano una coppia immortale.

La vita senza freni del Lord dello Yang Azzurro era piena di alti e bassi. Avendo provato sia grande contentezza che tristezza, sapeva quanto era difficile guadagnarsi la felicità.

Se avesse potuto fare durare in eterno questo momento, sarebbe stata una benedizione…

Tuttavia sapevano entrambi che questi giorni non sarebbero durati a lungo.

Si comprendevano a vicenda, mentre sperimentavano quell’ultimo momento di calore insieme, apprezzando ogni respiro.

Tuttavia… dovevano porre fine a tutto questo.

Dopo aver lasciato la capanna di paglia, il Lord dello Yang Azzurro lasciò un paragrafo di testo, desiderando che lui e la Grande Imperatrice potessero condurre vite ordinarie, rimanendo insieme finché i loro capelli non fossero diventati grigi.

Se solo tutto questo fosse finito.

Dopodiché il Lord dello Yang Azzurro e l’antica Grande Imperatrice entrarono nel mulinello eterno mano nella mano, in modo da riparare il sigillo già rotto.

I ricordi terminarono lì, nessuno dei due era più tornato…

Lin Xintong si era già ridestata in quel momento. Non sapeva cosa fosse accaduto dopo. Non aveva idea se i due fossero stati uccisi dalla creatura nel mulinello eterno o… se avessero sacrificato le loro vite per formare un incantesimo e sigillare il demone malvagio…

Ripensando alle vite dell’antica Grande Imperatrice e del Lord dello Yang Azzurro, la grande tristezza e la gioia li riempì d’emozione.

E ora, lui e Yi Yun avevano ricevuto la loro eredità e anche la loro missione.


