---
weight: 5550
title: Capitolo 555 - Raffinare il Vero Oro
pubDate: 2024-06-02T11:46:59.556Z
tags:
    - tmw
---


Lin Xintong lo guardò sorpresa, non capiva il funzionamento di un oggetto del genere.

“Xintong, se non sbaglio, questo Vero Oro Taiyi è stato ottenuto dal Lord dello Yang Azzurro nella voragine. Sapeva cos’era, ma non l’ha raffinato frettolosamente per renderlo un’arma. Invece l’ha messo nella cima della torre dell’Avvento Divino e ha usato la grande formazione nelle fondamenta per crescerlo lentamente. Questo perché si è reso conto di quanto è speciale.”

Mentre parlava, Yi Yun toccò le rune del Dao sul Vero Oro Taiyi, come per confermare la sua ipotesi.

Continuò: “Il Vero Oro Taiyi è molto prezioso. Ha passato milioni di anni sotto l’influenza del Dao Celeste di Puro Yang, trasformandosi da pietra in oro. Il Vero Oro Taiyi è anche il picco della perfezione. Mentre continua ad esistere, assorbirà puro Yang, si evolverà e potrà percepire il mondo. Gradualmente darà alla luce carne e sangue.”

“Quando accade, il Vero Oro Taiyi potrebbe acquisire vita propria. In futuro, una volta che prenderà vita, avrà un fisico dell’Origine Divina del Dao, diventando un talento senza pari.”

Lin Xintong rimase sbalordita: “Intendi dire… che il Vero Oro Taiyi di fronte a noi ha già prodotto un corpo?!”

“Da ciò che ho percepito probabilmente è già successo.” Disse con fare certo Yun Che.

Tra la pietra preziosa c’era il Vero Oro Taiyi e in esso c’era un corpo.

Era l’equivalente di un fisico di una vera divinità, formato naturalmente dalle leggi del mondo. Dimostrava il potere miracoloso della creazione.

“Se si è davvero formato un corpo nel Vero Oro, allora raffinarlo in un’arma sarebbe davvero uno spreco.” Lin Xintong scosse la testa. Intuiva che Yi Yun doveva aver trovato un altro modo per usare questa pietra preziosa.

Yi Yun disse: “Naturalmente, se le mie ipotesi sono corrette, quando il Lord dello Yang Azzurro ha ottenuto il Vero Oro Taiyi, aveva già dato alla luce un corpo, ma non era ancora abbastanza maturo da poter essere utile al Lord dello Yang Azzurro.”

“Così l’ha lasciato in cima alla torre dell’Avvento Divino, a venir nutrito dalla grande formazione per milioni di anni. Mentre riceveva energia di puro Yang, vi è stata iniettata anche dell’energia di puro Yin, facendoli complementare a vicenda e creando un impareggiabile feto del Dao!”

“Dopo milioni di anni di nutrimento, il feto del Dao ha già preso forma e, prima che venisse concepito, il Lord dello Yang Azzurro ci ha lasciato un’impronta spirituale. Grazie ad essa, una volta che il feto del Dao prenderà forma, diventerà una personificazione eccellente.”

Yi Yun era sicuro perché aveva già percepito l’impronta spirituale del Lord dello Yang Azzurro nel Vero Oro Taiyi.

Se non fosse stato per l’impronta, ci sarebbe voluto molto più di qualche milioni di anni affinché il Vero Oro Taiyi acquisisse una sua intelligenza.

E una volta che l’impronta spirituale fosse stata impiantata, il Lord dello Yang Azzurro avrebbe potuto usare questo feto del Dao come se fosse il suo corpo. E il feto del Dao non avrebbe generato una sua coscienza.

Tuttavia, visto che il Lord dello Yang Azzurro era scomparso nel mulinello eterno ed erano passati milioni di anni, l’impronta spirituale nel feto del Dao si era consumata completamente.

Un filo di coscienza non poteva esistere senza un fuoco vitale a sostenerlo, specialmente dopo aver lasciato il corpo principale per così tanto tempo.

“Yi Yun, da ciò che hai detto, se impianti la tua coscienza nel feto del Dao, questo Vero Oro Taiyi non diventerebbe una tua personificazione?”

Lin Xintong si era resa conto delle intenzioni di Yi Yun. Sarebbe stato un enorme vantaggio avere un feto del Dao come personificazione.

Senza contare le ispirazioni ottenute comprendendo le leggi, solo la forza del feto del Dao sarebbe stata notevole.

Yi Yun annuì: “Sì, questo feto del Dao è un’eredità lasciata dal Lord dello Yang Azzurro per i posteri.”

Quando il Lord dello Yang Azzurro si era diretto nel mulinello eterno nell’Abisso del Cimitero degli Dei per sigillare l’antica esistenza, il Vero Oro Taiyi non aveva preso forma. Era un processo troppo lento. Non poteva essere accelerato, nemmeno in un incantesimo temporale. Visto che gli incantesimi temporali isolavano dal normale corso del tempo, avrebbe anche ostacolato la capacità del Vero Oro Taiyi di percepire il Dao Celeste del mondo.

Il Lord dello Yang Azzurro non poteva aspettare milioni di anni, così lo aveva lasciato qui, dando un’opportunità ai posteri.

Ora, milioni di anni dopo, l’incarnazione aveva preso forma.

Il Vero Oro Taiyi era un oggetto dall’estremo Yang e poteva essere raffinato solo da Yi Yun. Se Lin Xintong avesse usato l’energia di puro Yin per controllare questa incarnazione, probabilmente sarebbe rimasta ferita.

Yi Yun posò la mano su ciò che sembrava la fronte del feto del Dao, estendendo un po’ della sua coscienza per iniettarla nel Vero Oro Taiyi.

Nelle profondità del Vero Oro, si erano già formati i meridiani, gli organi e i vasi sanguigni. La coscienza di Yi Yun seguì i canali di energia e si impiantò nel mare spirituale del feto del Dao.

Quando ci entrò, la coscienza quasi svanita lasciata dal Lord dello Yang Azzurro completò la sua missione e iniziò a ridursi in cenere come un pezzo di legno già marcito…

Percependo la coscienza del Lord dello Yang Azzurro che si dissipava, Yi Yun si riempì d’emozione. La figura impareggiabile di un’era si era ridotta in cenere in quel modo. Chissà quante persone eccellenti erano rimaste sepolte in questo magnifico Grande Mondo.

Yi Yun si mise di fronte al feto del Dao e si inchinò profondamente.

Questo inchino era un segno di rispetto nei confronti delle magnifiche arti marziali del Lord dello Yang Azzurro e del suo carattere, e così anche del favore che aveva mostrato lasciando un’eredità per i posteri.

La coscienza di Yi Yun si impresse nelle profondità del mare spirituale del feto del Dao, integrandosi lentamente ad esso.

Dopo aver diviso la sua coscienza, poté percepire il mondo attraverso quel corpo. Era una sensazione piuttosto magica.

In quel momento, il feto del Dao di Vero Oro Taiyi iniziò ad emettere una luce multicolore appariscente.

Il Vero Oro Taiyi si sciolse lentamente.

Il Vero Oro nato da estremo Yang, che perfino un esperto avrebbe avuto difficoltà a raffinare, si sciolse da solo.

Il Vero Oro si condensò lentamente in ammassi d’armatura scura.

Stava apparendo un giovane molto simile a Yi Yun tra la luce dorata!

Era solo simile a Yi Yun perché non aveva assunto una forma completamente umana. Molte parti del suo corpo non erano fatte di carne e sangue, ma di Vero Oro Taiyi.

Dopotutto questa incarnazione non si era evoluta completamente.

Yi Yun usò il pensiero per controllare questo corpo esterno. Poco a poco, lo riparò trasformandolo in carne e sangue.

Questa riparazione in realtà era solo superficiale.

Non aveva sviluppato pienamente un corpo umano, rimaneva per metà ancora Vero Oro Taiyi.

Con il tempo, una volta che si fosse trasformato completamente, diventando appieno una personificazione, sarebbe diventato un fisico del Dao estremo.

Yi Yun avrebbe potuto usare questo fisico del Dao estremo per ottenere ispirazioni sulle leggi, progredendo più rapidamente.

“Interessante.”

La coscienza di Yi Yun si era concentrata sul Vero Oro Taiyi. Strinse lentamente i pugni e usò la visuale della sua personificazione per guardare il suo vero corpo.

Dato che lui e la sua personificazione erano interconnessi mentalmente, era come avere una doppia visuale.


