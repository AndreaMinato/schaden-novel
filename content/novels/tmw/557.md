---
weight: 5570
title: Capitolo 557 - Libro Celeste del Cambiamento delle stelle
pubDate: 2024-06-02T13:46:59.556Z
tags:
    - tmw
---


Yi Yun si sedette nella pozza di lava e il qi vitale circolò nel suo corpo mentre lo radunava verso il suo palmo, con cui stava stringendo il disco della formazione della torre. Continuava ad iniettarci energia.

All’istante il disco emise brillanti luci multicolori.

Lin Xintong aspettò in silenzio accanto, guardando tutto.

Sotto l’illuminazione della luce sacra, sembrava il figlio di una divinità.

Lin Xintong si riempì di emozioni contrastanti vedendo questa scena. Chi avrebbe pensato che il giovane ordinario che aveva incontrato nelle Lande Selvagge della Nuvola sarebbe arrivato a questo punto? Le aveva perfino salvato la vita e le aveva dato un’opportunità così enorme.

Forse era stato il cielo a decidere che lei e Yi Yun ottenessero alla perfezione l’eredità del Lord dello Yang Azzurro e dell’antica Grande Imperatrice.

Ottenendo la loro eredità, avrebbero anche dovuto esaudire i loro desideri insoddisfatti, ma… Lin Xintong era sicura che non sarebbero finiti come il Lord dello Yang Azzurro e l’antica Grande Imperatrice.

La luce sacra continuò a brillare per quindici minuti. La fronte di Yi Yun era imperlata di sudore mentre le vene sul suo collo iniziavano lentamente a sporgere.

Raffinare il disco della formazione richiedeva una quantità incredibile di forza mentale. Fortunatamente la forza mentale di Yi Yun era di molto superiore ai suoi coetanei. Dopo aver consumato quasi il 90% della sua forza mentale, alla fine raffinò il disco della formazione.

Il disco della formazione si era già trasformato in una scia di luce, scomparendo nel dantian di Yi Yun.

Con il nucleo del disco nel suo corpo, Yi Yun poteva percepire immediatamente ogni cambiamento nella torre dell’Avvento Divino con un pensiero. Era come se la torre fosse diventata parte di lui.

Che sensazione meravigliosa!

Yi Yun ne fu piacevolmente sorpreso. Sapeva che, se lo avesse desiderato, avrebbe potuto attivare la torre per farla volare lentamente!

Ora la torre dell’Avvento Divino era davvero il suo tesoro magico!

Yi Yun aprì gli occhi. Adesso aveva il totale controllo sulla torre e ne sapeva anche la struttura.

La torre dell’Avvento Divino era una caverna immortale!

Era un posto dove una figura potente poteva vivere e coltivare. Poteva anche essere usata come una barca spirituale, permettendogli di percorrere lunghe distanze. Poteva anche percorrere la vastità dello spazio e girare per mondi diversi.

A parte questo, poteva anche essere usata come arma magica contro i nemici.

Era più comune uccidere tramite la soppressione per un’arma a forma di torre!

Quando si abbatteva sul nemico e lo bloccava, era devastante!

Se una figura al livello del Lord dello Yang Azzurro avesse usato la torre dell’Avvento Divino, poteva sigillare migliaia di esperti impareggiabili e bloccare miliardi di mortali in un asola volta!

E finché avesse risucchiato un nemico nella torre, c’erano centinaia di modi per eliminarlo.

C’erano diverse grandi formazioni nella torre: assassine, illusorie, d’intrappolamento e anche sigilli temporali.

Potevano essere usate per imprigionare, uccidere e raffinare gli avversari.

Precedentemente, lo spirito della torre aveva attivato un sigillo temporale, trasformando i due membri della Luna di Sangue che si erano infiltrati qui, in zombie viventi. Se non fosse stato per il fatto che lo spirito doveva affrontare l’Occhio della Distruzione nell’Abisso del Cimitero degli Dei, facendolo cadere in un sonno profondo, sarebbe stato facilissimo usare la torre per uccidere gli intrusi.

Tuttavia, la torre dell’Avvento Divino era un tesoro che superava di gran lunga la forza di Yi Yun. Anche se ne era diventato il proprietario, non poteva sfruttarne il potere.

Usare la torre dell’Avvento Divino come arma era troppo difficile. C’erano troppe formazioni da attivare per Yi Yun. E utilizzarne una in particolare ne avrebbe amplificato il potere e avrebbe consumato molto qi vitale.

Ora Yi Yun poteva fare volare la torre, rendendola la sua fortezza mobile.

Per quanto riguardava controllarla per attraversare il vuoto e girare per diversi mondi, era ancora impossibile.

Anche così, la torre dell’Avvento Divino era comunque un tesoro che poteva aumentare di molto la sua forza. E, con il passare del tempo, Yi Yun sarebbe diventato più potente e le funzioni della torre sarebbero diventate più ovvie!

“Xintong, abbiamo esplorato tutto il regno mistico e abbiamo anche ottenuto tutta l’eredità dell’antica Grande Imperatrice e del Lord dello Yang Azzurro. È il momento di andarcene.” Disse Yi Yun dopo aver raffinato il disco della formazione.

“Sì, è il momento di partire. Sono passati già sei anni. Mi chiedo come sia la situazione fuori…”

Dopo aver detto questo, trasparì un po’ di preoccupazione dagli splendidi occhi di Lin Xintong.

Nel corso degli anni, aveva provato ogni sorta di emozione.

Era preoccupata per la famiglia Lin. Anche se Yi Yun aveva usato diversi espedienti, aveva permesso alla famiglia Lin di ritirarsi sana e salva dal regno mistico, troncato ogni rapporto con loro e si erano isolati.

Lin Xintong era ancora preoccupata per la sua famiglia.

Inoltre temeva l’antica creatura sigillata nell’Abisso del Cimitero degli Dei. Si stava chiedendo se ci fossero stati dei cambiamenti negli ultimi anni.

Tempo fa, i sette Discepoli Demoniaci avevano formato una grande fazione di nome “Luna di Sangue”.

Anche se il Lord dello Yang Azzurro e l’antica Grande Imperatrice si erano alleati con la razza della Desolazione per distruggere la “Luna di Sangue”, Lin Xintong sapeva che non erano riusciti ad eliminarla. Era solo diventata dormiente.

Dopo milioni di anni, era difficile immaginare quale fosse la situazione della Luna di Sangue adesso.

Tutto questo aveva reso difficile rimanere nella torre per Lin Xintong.

Anche se erano pronti ad uscire, dovevano ancora fare i loro ultimi preparativi.

Nel terzo piano della torre dell’Avvento Divino c’erano diverse tecniche mistiche e di coltivazione!

La regola allora era che ogni coltivatore scegliesse due tecniche. Yi Yun aveva scelto il Totem delle Diecimila Bestie e lo Spostamento del Sole del Corvo Dorato.

Le tecniche al terzo piano erano state radunate dal Lord dello Yang Azzurro e dall’antica Grande Imperatrice. Gran parte di esse provenivano dal Cielo Empireo dello Yang Divino!

Allora, il Lord dello Yang Azzurro aveva ottenuto numerose tecniche di coltivazione uccidendo nemici nel Cielo Empireo, e anche esplorando regni mistici.

Queste tecniche di coltivazione potevano essere perfino le eredità principali di grandi sette nel Cielo Empireo dello Yang Divino.

Alcune erano antichi manuali provenienti da regni mistici. Anche se il loro valore era inferiore al Manuale dello Yang Divino e al Manuale Sacro dei Nove Inferni, c’erano eredità che avrebbero fatto impazzire di desiderio molti guerrieri nel Cielo Empireo dello Yang Divino.

Tra queste tecniche, a parte quelle di poco valore, le altre avevano tutte i loro effetti. Allora, anche se il Lord dello Yang Azzurro si concentrava sulle leggi di puro Yang, aveva anche scelto di coltivarne un po’ come complemento per la sua energia.

Adesso, Yi Yun e Lin Xintong stavano facendo i loro ultimi preparativi scegliendo un po’ di queste tecniche.

Esaminarono i manuali per molto tempo prima che Yi Yun prendesse con solennità una tavoletta di giada dalla libreria. Il nome della tavoletta era “Libro Celeste del Cambiamento delle Stelle”!

Sembrava tirannico solo dal nome, come se chi lo padroneggiava avrebbe potuto muovere perfino le stelle.

Ma in effetti la sua funzione non era di aumentare le capacità combattive, né raffinare la propria coltivazione o approfondire le proprie leggi.

Era solo una tecnica mistica complementare. Aveva solo un ruolo, quella di cambiare l’aspetto, l’aura e il marchio vitale della persona che lo utilizzava. Si poteva trasformare tutto, impedendo che gli altri ti riconoscessero.

Era una tecnica di travestimento.

Perfino le traiettorie delle stelle potevano essere cambiate, questo dimostrava quanto era potente questa tecnica mistica.

Nemmeno una persona di un po’ di stadi superiore sarebbe riuscita a smascherare chi la utilizzava.

Yi Yun e Lin Xintong non potevano più apparire in pubblico. Così, prima di uscire allo scoperto, prima dovevano creare un’identità segreta.

Era necessario coltivare questo Libro Celeste del Cambiamento delle Stelle.


