---
weight: 558
title: Capitolo 558 - Mare Nebbioso dei Mostri
pubDate: 2024-06-02T14:46:59.556Z
tags:
    - tmw
---


Era un mattino d’estate. La superficie vasta del mare era calma e permeata da uno strato di nebbia. Occasionalmente, banchi di grossi pesci viaggiavano a gran velocità sopra la superficie, creando delle onde.

Il Mare Inattraversabile circondava il mondo Tian Yuan, ma in effetti, quando i guerrieri lo menzionavano, si riferivano per lo più alla vasta regione a nord e ad ovest del continente Tian Yuan.

Più si entrava nel profondo della regione marina, più sarebbe diventato scarso il qi vitale del mondo. Si potevano perfino trovare meno forme di vita marina più in avanti. Nemmeno i guerrieri allo stadio dei Re Empirei avrebbero ricevuto il supplemento del qi vitale del mondo quando volavano per questa regione, così naturalmente non osavano avventurarsi troppo in là. Questo era il vero significato di “Inattraversabile”.

Per quanto riguardava le acque vicino al mondo Tian Yuan, anche se erano collegate al Mare Inattraversabile, erano state chiamate in modo diverso dai guerrieri, ad esempio il Mare Nebbioso dei Mostri.

Il Mare Nebbioso dei Mostri era a sud del mondo Tian Yuan e copriva centinaia di migliaia di chilometri. Era sempre coperto da uno strato di foschia e si poteva vedere solo nebbia da lontano.

Il Mare Nebbioso dei Mostri era estremamente pericoloso perché era popolato da bestie marine, la foschia e i mostri erano ciò che avevano dato questo nome al mare.

In realtà, questi mostri marini praticamente erano bestie della desolazione terrificanti. Potevano distruggere facilmente una nave spirituale e divorare i passeggeri. Di conseguenza, diversi piccole sette che avevano preso residenza vicino al Mare Nebbioso dei Mostri temeva questa regione.

Tuttavia, anche se avevano paura, avrebbero comunque dovuto esplorare il mare.

In quel momento, sopra una piccola isola nel Mare Nebbioso dei Mostri, c’erano più di dieci guerrieri vestiti di giallo. Avevano tutti circa diciassette anni. Una nuvola bianca era ricamata sui loro colletti. Era il simbolo dei discepoli principali della setta Bai Ling.

<em>Nota traduzione: Bai Ling letteralmente significa Ascesa Bianca.</em>

Questi giovani dovevano essere piuttosto talentuosi visto che erano diventati discepoli principali.

Tra di loro c’era un giovane vestito di viola sulla quarantina-cinquantina. Nel suo colletto erano ricamate tre nuvole bianche. Era il capo di questo gruppo.

I giovani si erano nascosti dietro le scogliere dell’isola e stavano fissando il mare nebbioso con attenzione.

“Maestro zio Zhou, siamo rimasti in agguato per un’intera notte. La pillola esca dei mostri che abbiamo preparato non è abbastanza buona da attirare bestie marine?”

Chiese una sedicenne dagli occhi grandi dal viso ovale al caposquadra.

L’uomo vestito di viola scosse la testa, dicendo: “Non essere frettolosa. La nostra pillola esca dei mostri può non essere di buona qualità, ma non è perché non possiamo produrne una di alta qualità. È per motivi di sicurezza. Siamo venuti qui per allenarci ed è estremamente pericoloso. Se la qualità dell’esca dei mostri è troppo elevata, potrebbe attirare una bestia marina troppo potente, causerebbe grossi guai!”

“No, questa esca è sufficiente ad attirare alcune bestie della desolazione, come gli squali assetati di sangue o i serpenti marini delle rune celesti. Finché cadono nella trappola, potrete unire le forze per gestirle. Otterrete ricompense e vi permetterà di fare esperienza. Guarderò in disparte, così che non ci saranno incidenti. Se attirassimo qualche gigante marino, nemmeno io potrei farci nulla.”

L’uomo vestito di viola scosse la testa con un sorriso pieno di amarezza. Questa regione non era sicura!

Tuttavia, non importava dove fossero, i guerrieri non avrebbero esitato dall’uccidere le bestie della desolazione. Dovevano raffinarle in reliquie o eliminarle per condensare un Totem.

Le sette nel mondo Tian Yuan contavano tutte sull’ambiente attorno. Quelle sette in aree senza sbocchi sul mare naturalmente si sarebbero inoltrate tra le montagne, le paludi o le giungle del mondo Tian Yuan per esplorare. Per quanto riguardava le piccole sette allineate lungo la costa, potevano solo correre rischi e combattere nel mare.

La setta Bai Ling era una piccola setta del genere.

Anche se era un’organizzazione di dimensioni limitate, lo era solo relativamente. Sarebbe stata considerata una fazione di massimo livello nel Regno Divino di Tai Ah.

Il gruppo aspettò pazientemente nell’isola fino a mezzogiorno. Eppure, nemmeno una bestia della desolazione arrivò. L’uomo vestito di viola lo trovò insolito. Tipicamente, nel profondo del Mare Nebbioso dei Mostri, c’era una grande quantità di bestie marine ed erano molto potenti. Tuttavia perché adesso non ne avevano vista nemmeno una dopo quasi diciotto ore?

“Oh? Perché ho la sensazione che ci sia qualcosa di strano qui?!”

Disse all’improvviso Zhou. Non lo aveva percepito prima, ma adesso, dopo aver ispezionato con attenzione l’area, si rese conto che il qi vitale del cielo e della terra nella regione era aumentato di netto. Non solo, era diventato molto più puro. Anche se c’erano delle terre di tesori nel profondo del Mare Nebbioso dei Mostri, non sarebbero state così pure.

I giovani discepoli erano confusi, non avevano idea di come rispondere al loro maestro zio.

“Cos’è quello?”

Lo sguardo di Zhou si accese. Guardò il mare nebbioso dei mostri strizzando gli occhi.

La nebbia del pomeriggio si era per lo più dissipata, così potevano vedere più lontano.  Ciò che videro fu un vortice blu che vorticava ad un’altezza di 20-25 metri sulla superficie del mare.

Non risaltava all’occhio. Se non avessero usato la loro percezione, avrebbero avuto difficoltà perfino ad individuarlo.

Tuttavia il vortice non stava risucchiando nulla, stava sputando fuori qi vitale. L’energia più pura e densa di prima era chiaramente dovuta a questo vortice.

“Cosa sta succedendo, sta per apparire un tesoro?”

A Zhou si strinse il cuore. Non era così assurdo che un tesoro apparisse all’improvviso. Ma sarebbe stata un’enorme opportunità. Se il tesoro fosse stato estremamente prezioso, la loro setta Bai Ling sarebbe diventata molto più potente.

Zhou si stava entusiasmando, ma non durò a lungo. Invece si raggelò velocemente mentre sentiva un forte senso di pericolo.

Percepì una terrificante fluttuazione di Potere della Desolazione sotto il vortice. Inoltre era piena di intento omicida.

Una bestia marina del mare profondo!

Zhou trattenne il respiro. Si poteva vedere un’enorme ombra appostata sotto!

“Maestro zio Zhou, cosa succede?”

Non poté trattenersi dal chiedere la ragazza dal viso ovale dopo aver notato il cambio d’espressione di Zhou.

L’espressione dell’uomo diventò solenne e disse con tono profondo: “Nascondete la vostra presenza e non fate nemmeno un rumore!”

Si sarebbe dovuto rendere conto che, se fosse apparso un tesoro, molto probabilmente avrebbe attirato bestie marine. Non c’era da meravigliarsi che le bestie avessero ignorato la loro esca. Era perché stava accadendo un fenomeno particolare nel mare profondo.
Non sapevano che sorta di tesoro sarebbe apparso, ma a quanto pareva non era destino che potessero ottenerlo; erano troppo lontani dalla loro setta, così era impossibile che i loro rinforzi arrivassero in tempo.

Zhou non ebbe più tempo di provare rimpianto. Adesso l’aspetto più importante era preservare la sua vita e quella dei giovani discepoli.

In quel momento, ancora più qi vitale del mondo fuoriuscì dal vortice, che diventò così intenso da poter essere visto ad occhio nudo.

Un po’ di puntini dorati si condensarono nel cielo roteando. Tra i puntini, si formò una membrana viola.

La membrana di luce si espanse rapidamente e diventò uno schermo di qualche metro. L’aura delle leggi spaziali si agitò attorno allo schermo di luce.

Cosa… stava succedendo?


