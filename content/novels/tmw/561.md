---
weight: 5610
title: Capitolo 561 - Situazione nel mondo Tian Yuan
pubDate: 2024-06-02T17:46:59.557Z
tags:
    - tmw
---


Per Zhou, una persona che poteva annientare con noncuranza un Drago dei Mari dagli otto tentacoli superava i limiti della sua immaginazione.

Una figura così terrificante avrebbe potuto ucciderlo cento volte in un attimo, così non aveva nessuna intenzione di scappare di fronte a lui. Nemmeno i discepoli della setta Bai Ling, che erano dietro di lui, avevano speranze di scappare. Sarebbe stato inutile anche se si fossero dispersi e fossero scappati.

Rendendosi conto di questo, Zhou all’improvviso ebbe un’idea e decise di prendere l’iniziativa di incontrare Yi Yun e Lin Xintong.

Dato che figure così importanti volevano parlargli, come poteva lasciare che fossero loro ad avvicinarsi? Naturalmente doveva prendere l’iniziativa di farsi avanti e lasciare una buona impressione. Forse l’avrebbero risparmiato.

Dopotutto il tesoro che era apparso all’improvviso poteva non essere prezioso per una figura così importante e non li avrebbero messi a tacere per questo.

“Ehi, non dovreste affrettarvi e seguirmi?!” Disse Zhou agli altri discepoli della setta Bai Ling sbiancati per lo shock.

Questi giovani erano pieni di paura. Non potevano più ritirarsi e seguirono Zhou mordendosi le labbra.

Notando che il gruppo stava prendendo l’iniziativa di avvicinarsi, Yi Yun rallentò.

“Porgiamo i nostri saluti ai due signori della generazione più grande!” Zhou si inchinò.

L’uomo di fronte a lui sembrava ordinario, ma la ragazza con l’abito turchese aveva il viso coperto da un velo. Si potevano scorgere solo i suoi occhi. Aveva il portamento di una fata, che faceva sentire vergogna alla gente per via della loro goffaggine.

Non sapeva che sorta di figure fossero Yi Yun e Lin Xintong. Nel mondo dei guerrieri, non si poteva capire l’età della persona davanti. Potevano sembrare giovani, ma forse erano esperti reclusi.

Signori della generazione più grande?

Yi Yun si sfregò il mento e mostrò un’espressione strana. Da quando Yi Yun e Lin Xintong erano entrati nel sesto piano della torre dell’Avvento Divino, erano passati circa mesi.

Così, Yi Yun era rimasto nel regno mistico per quasi sette anni.

Adesso aveva 23 anni. Prima che entrasse nel regno mistico, spesso era stato chiamato “ragazzino” o considerato un membro della giovane generazione. Ora trovava strano l’appellativo di signore.

Tuttavia non corresse Zhou, ma invece chiese: “Chi siete?”

“Rispondo subito signore, provengo dalla setta Bai Ling. Questo viaggio per il mare è per permettere ai giovani della mia setta di fare un po’ di esperienza.” Rispose immediatamente Zhou. Non pensava che la sua setta avesse un effetto deterrente, perfino il loro capo non avrebbe potuto competere con la coppia di fronte a lui.

“Setta Bai Ling…”

Naturalmente, Yi Yun non conosceva una setta così piccola. Le piccole sette e clan nel mondo Tian Yuan erano numerosi quanti i granelli di sabbia in una spiaggia. Inoltre l’area in cui erano adesso era un posto molto remoto.

“Va bene… non devi essere nervoso.” Yi Yun ridacchiò dopo aver notato come la fronte di Zhou era coperta di sudore. “Siamo una coppia del Dao che è rimasta in isolamento nelle profondità del Mare Inattraversabile. Non siamo usciti dall’isolamento per molti anni, ma abbiamo deciso di tornare a fare un giro per il mondo e cercare opportunità per avanzare di stadio.”

“Non abbiamo idea di cosa sia successo al mondo Tian Yuan, così dimmi, qual è la situazione al momento?” Yi Yun si approfittò del malinteso e si finse un coltivatore che proveniva da molto lontano.

C’erano moltissime persone nelle acque attorno al mondo Tian Yuan. Tipicamente, avrebbero occupato un’isola spirituale e avrebbero iniziato a coltivare in isolamento, ignorando il resto del mondo.

Questo tipo di persone potevano avere livelli di coltivazione sia alti che bassi. Non lo si poteva capire, così sarebbe stata un’identità adatta per persone dalle origini sconosciute come Yi Yun e Lin Xintong.

Mentre parlava, Yi Yun voleva dimostrare che stava dicendo la verità. Gettò un’occhiata verso il cadavere del Drago dei Mari dagli otto tentacoli che aveva appena ucciso. Formò con noncuranza un sigillo.

Il Drago dei Mari dagli otto tentacoli stava già fluttuando sulla superficie del mare. Il suo enorme cadavere somigliava ad una piccola montagna. La parte superiore era bruciata, mentre quella inferiore era rosso sangue.

Il sigillo che Yi Yun formò fece tremare l’enorme corpo.

Un raggio di luce sfrecciò dalla fronte del Drago dei Mari verso la sua mano.

Questo raggio assunse la forma di un piccolo polpo, che era il sigillo della bestia del Drago dei Mari dagli otto tentacoli!

Yi Yun stava coltivando il “Totem delle Diecimila Bestie”. Il marchio della bestia del Drago dei Mari dagli otto tentacoli poteva aiutarlo a formare il suo totem, così non ci sarebbero stati svantaggi nel formarne uno.

Vedendo Yi Yun formare con noncuranza un marchio della bestia così perfetto usando una tecnica sconosciuta, Zhou provò ancora più soggezione. Credette anche alle parole di Yi Yun.

Finalmente capì che la fluttuazione delle leggi spaziali probabilmente era stata causata dalla coppia che aveva attraversato il vuoto per arrivare fin qui.

I guerrieri che potevano padroneggiare le leggi spaziali e teletrasportarsi, erano comprensibilmente potenti.

Disse con attenzione: “Le grandi fazioni nel mondo Tian Yuan sono separate, signore, così la situazione è stabile…”

“Stabile?” Yi Yun tirò un sospiro di sollievo sentendo queste parole. Temeva che fosse già scoppiata una guerra nel mondo Tian Yuan. Ad esempio, la comparsa della Luna di Sangue probabilmente avrebbe causato gravi perdite.

“Sì, in particolare sotto la guida dell’Alleanza Marziale. Precedentemente, l’Alleanza Marziale ha nascosto le sue capacità e aveva poca presenza nel mondo, ma negli ultimi anni, l’Alleanza Marziale ha compiuto diverse imprese importanti. Prima hanno tenuto una cerimonia del tè marziale per tutto il mondo Tian Yuan. Hanno ricompensato ogni esperto umano. In seguito, hanno fatto un po’ di spedizioni in regni mistici. Le fazioni che hanno partecipato hanno guadagnato enormi benefici. Ha riempito di invidia la gente!”

Mentre parlava, Zhou provò rimpianto. La sua setta Bai Ling naturalmente non sarebbe stata degna di partecipare ad una spedizione di questo calibro.

“Alleanza Marziale?” Yi Yun prestò attenzione a questa notizia, ma non aveva molti sospetti.

“Sì, l’Alleanza Marziale ha diversi tesori. In particolare le pillole che hanno dato a diverse figure importanti possono estendere la durata della vita. Ha fatto accorrere a frotte molte figure leggendarie di grandi fazioni!”

Zhou schioccò la lingua. Era una pillola che allungava la durata della vita. Gli anziani, che avevano un livello di coltivazione elevato, ma si stavano avvicinando alla loro morte, avrebbero fatto di tutto per ottenere una pillola del genere.

“Pillole della Longevità…” Mormorò Yi Yun. Non era facile per il mondo Tian Yuan raffinare pillole della Longevità per esperti allo stadio dei Re Empirei.

Se non altro, il clan Shen Tu e la famiglia Lin non erano in grado di farlo, a meno che non avessero trovato un tesoro inestimabile.

E a giudicare dalle parole dell’uomo, sembrava che l’Alleanza Marziale potesse produrre molte di queste pillole?

Sembrava insolito!

Questo a meno che non avessero eredità che superassero di gran lunga il livello del mondo Tian Yuan. In tal caso, le sue origini erano molto interessanti.

Inoltre, visto che la Luna di Sangue sarebbe apparsa negli anni a venire, era possibile che avesse qualche rapporto con l’Alleanza Marziale che stava aumentando all’improvviso le sue attività. Dopotutto anche la Luna di Sangue era un’organizzazione della razza umana.

Yi Yun e Lin Xintong si guardarono negli occhi. Lin Xintong annuì lievemente. Chiaramente entrambi erano già sospettosi.


