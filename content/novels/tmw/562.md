---
weight: 562
title: Capitolo 562 - Sangue della Distruzione
pubDate: 2024-06-02T18:46:59.557Z
tags:
    - tmw
---


“Xintong, secondo te, ci sono pillole economiche, ma che possono allungare la durata della vita?” Chiese Yi Yun. I medicinali che estendevano la durata della vita erano estremamente importanti. L’Alleanza Marziale avrebbe acquisito molta influenza offrendo pillole della Longevità. Avrebbe potuto dare ordini a diverse fazioni nel mondo Tian Yuan e pochi li avrebbero sfidati.

Lin Xintong rifletté per un momento e poi trasmise la sua voce: “Non conoscevo una pillola del genere, ma nei dodici Cieli Empirei, i Re Empirei del mondo Tian Yuan non sono nulla. Non è niente di sorprendente che alcune pillole possano allungare la durata della vita di un guerriero bloccando i loro progressi o stimolare il potenziale vitale di un guerriero di basso livello, non è niente di sorprendente. Nei dodici Cieli Empirei, pochissimi userebbero medicinali del genere, ma nel mondo Tian Yuan sarebbero disposti a farlo. Di solito non sono più capaci di fare progressi.”

Yi Yun annuì lievemente sentendo questa analisi.

Con le pillole della longevità, organizzando cerimonie del tè marziale e conducendo molte grandi fazioni ad esplorare regni mistici, l’Alleanza Marziale accumulava potere in modo costante. Questa non era una buona notizia.

Yi Yun poi guardò Zhou e chiese: “Ci sono stati altri avvenimenti importanti? Ad esempio, la razza della Desolazione… Hai sentito di qualche loro movimento anomalo?”

La razza della desolazione e quella umana erano state nemiche giurate prima che il Lord dello Yang Azzurro entrasse nel mondo Tian Yuan.

In seguito, Quando la razza della Desolazione aveva lottato contro la Luna di Sangue, si era precipitata nel mondo Tian Yuan e il sangue era scorso come fiumi!

Il Lord dello Yang Azzurro doveva aver affidato loro la missione di sorvegliare l’Abisso del Cimitero degli Dei. Avrebbero cercato di impedire che l’antico demone sepolto nell’abisso riapparisse di nuovo.

Tuttavia, dopo milioni di anni, sarebbe stato difficile dire se questa missione avrebbe sopportato la prova del tempo.

E anche se avessero continuato la loro missione, non era ottimistico il ruolo che avrebbero potuto ricoprire nella calamità.

“Razza della desolazione? Quei selvaggi non sono rimasti tranquilli. Hanno fatto grandi movimenti negli ultimi anni. Tra non molto invaderanno il mondo Tian Yuan. Ma non importa. Quei selvaggi faranno meglio a non invaderci se non vogliono morire tutti visto che c’è l’Alleanza Marziale!”

Quando menzionò la razza della Desolazione, Zhou si entusiasmò. Chiaramente l’odio nei loro confronti era profondamente radicato tra gli esseri umani.

Yi Yun sospirò. Sapeva che era qualcosa di inevitabile.

Ignorando il fatto che la razza della desolazione e quella umana non avevano rapporti amichevoli, specialmente dopo milioni di anni, ogni documento storico era stato distrutto. Visto che la Luna di Sangue stava lentamente prendendo il controllo della razza umana, avrebbero anche potuto dare una loro versione di cos’era accaduto in passato.

Questo fece capire a Yi Yun perché c’erano così poche note riguardo l’antica Grande Imperatrice dopo che era scomparsa. Questo era anche il motivo per cui Lin Xinton non sapeva come lei avesse ricollegato i suoi meridiani naturalmente sconnessi.

Questo era assurdo considerato che era una Grande Imperatrice impareggiabile dai poteri indescrivibili.

Solo dopo che il clan Shen Tu aveva scoperto il regno mistico che alcune persone avevano saputo di questa figura importante. Allora, la Luna di Sangue non era più potuta rimanere nascosta. Era ricorsa a mandare figure misteriose per attaccare la torre dell’Avvento Divino.

Anche l’Occhio della Distruzione dormiente si era destato all’improvviso per questo!

A quanto pareva, le note storiche riguardo all’antica Grande Imperatrice erano state cancellate deliberatamente dalla Luna di Sangue.

E nessuno sapeva dell’enorme guerra accaduta decine di milioni di anni fa. Per quanto riguardava il Lord dello Yang Azzurro, era scomparso nei fiumi del tempo. Non era menzionato nemmeno nelle note storiche delle sette.

Decine di milioni di anni fa, la storia era molto più dettagliata e la civilizzazione delle arti marziali era molto più brillante. Ma dopo quella guerra apocalittica, chissà quante eredità erano state perse. A causa della manipolazione deliberata della Luna di Sangue, la civilizzazione delle arti marziali si era indebolita lentamente…

Yi Yun aveva scoperto ogni sorta di informazione e trovò risposta a molte delle sue domande.

“Conosci qualche grande fazione del mondo Tian Yuan che ha sofferto di recente?” Chiese con naturalezza Yi Yun per capire la situazione della famiglia Lin!

Le pupille di Lin Xintong si rimpicciolirono e strinse istintivamente le dita. Anche se la sua famiglia non le aveva lasciato buoni ricordi quando era piccola, non voleva che andasse incontro ad una catastrofe.

“No.” Zhou scosse la testa. “Gli ultimi anni sono stati molto calmi nel mondo Tian Yuan. Nessuna grande fazione ha fatto mosse anormali, ma in futuro… sarà difficile dirlo…”

“Oh? Perché?” Yi Yun si accigliò appena dopo aver tirato un sospiro di sollievo.

“Questo… Ed è anche qualcosa che ho sentito…” Zhou abbassò la voce: “Signore, potrebbe non saperlo, ma ho sentito che diversi anni fa, un po’ delle più potenti fazioni del mondo Tian Yuan hanno unito le forze per esplorare l’Abisso del Cimitero degli Dei. Vicino ad esso, c’era un regno mistico incredibile. Ho sentito che era la tomba di un Grande Imperatore impareggiabile, ma dopo che l’hanno esplorato per un po’, immagina cos’è successo?”

Zhou sembrò sollevato dopo aver capito che Yi Yun non lo avrebbe ucciso, così si permise di fargli una domanda retorica. “Secondo le dicerie, è apparso un enorme occhio nell’Abisso del Cimitero degli Dei! Occupava l’intero abisso. Quando i Re Empirei lo guardavano, sentivano crollare il loro mare spirituale. Non era solo un’illusione!”

“Quest’occhio è stato denominato ‘Occhio della Distruzione’ dalla gente del mondo Tian Yuan. In seguito, la questione non è finita… negli anni seguenti, la tempesta attorno all’abisso è peggiorata. Nessuno ha osato avvicinarsi. Perfino i patriarchi di quelle grandi famiglie non potrebbero farlo. Poi… qualcosa è volato fuori dall’abisso!”

Le parole di Zhou fecero tendere Yi Yun e Lin Xintong.

“Cos’è volato fuori dall’Abisso del Cimitero degli Dei?”

“Non so nemmeno io i dettagli. Ho sentito che era pieno di intento omicida, ma che era un oggetto che portava grandi opportunità. Alcuni hanno detto che… era sangue scorso dall’Occhio della Distruzione…”

“Sangue?!”

Yi Yun ne fu sbalordito. Quell’antico demone malvagio aveva perso sangue?

“Chissà? Ho sentito che quando l’Occhio della Distruzione è emerso, un’enorme pagoda si è abbattuta su di esso, ferendo l’Occhio della Distruzione. Se è stato gravemente danneggiato, non sarebbe sorprendente che perda sangue.” Le parole di Zhou fecero incupire Yi Yun.

L’Occhio della Distruzione era stato ferito dalla torre dell’Avvento Divino?

Yi Yun lo trovò improbabile. Logicamente parlando, i preparativi lasciati dall’antica Grande Imperatrice e dal Lord dello Yang Azzurro nella torre non sarebbero stati in grado di ferire l’antico demone misteriose, non importava quanto fossero potenti.

Tuttavia Yi Yun non sapeva quanto fossero gravi le ferite inflitte all’Occhio della Distruzione dal Lord dello Yang Azzurro e dall’antica Grande Imperatrice dopo che si erano sacrificati milioni di anni fa durante quell’enorme battaglia.

Indubbiamente, l’Occhio della Distruzione al momento era estremamente debole, altrimenti avrebbe rotto l’incantesimo, né sarebbe stato respinto dall’ultimo potere lasciato dall’antica Grande Imperatrice e dal Lord dello Yang Azzurro.

Cosa significava sanguinare per l’Occhio della Distruzione?

Notando l’interesse di Yi Yun, Zhou aggiunse: “Signore, potrebbe non saperlo, ma il Sangue della Distruzione è molto importante! Si dice che l’Occhio della Distruzione sia già diventato un dio. Chi non vorrebbe il sangue di un dio?!”

“Tuttavia, due porzioni del Sangue della Distruzione sono già cadute nelle mani dell’Alleanza Marziale, così nessuna fazione osa lottare per ottenerle.”

“Ma, per evitare di provocare indignazione nella gente, il loro capo ha detto che il Sangue della Distruzione potrebbe riapparire e che la loro organizzazione non avrebbe più lottato per ottenerne un’altra porzione. In tal caso… nessuno sa quante grandi fazioni potrebbero scendere in campo. Potrebbe causare un enorme massacro nel mondo Tian Yuan!”


