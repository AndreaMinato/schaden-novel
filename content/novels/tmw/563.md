---
weight: 5630
title: Capitolo 563 - Rendere le cose difficili
pubDate: 2024-06-02T19:46:59.557Z
tags:
    - tmw
---


“Le prime due gocce di Sangue della Distruzione sono cadute nelle mani dell’Alleanza Marziale, ma ora hanno annunciato che non avrebbero più lottato per ottenerle?” Yi Yun rimase sbalordito quando sentì le parole di Zhou.

Se l’Alleanza Marziale aveva davvero qualche rapporto o fosse stata controllata dalla Luna di Sangue, allora perché avrebbe lasciato che il Sangue della Distruzione entrasse nel mondo Tian Yuan e avrebbe annunciato che non avrebbero più lottato per ottenerlo?

Questo poteva essere spiegato solo se la loro ipotesi fosse sbagliata e che l’Alleanza Marziale non avesse nulla a che fare con la Luna di Sangue. Ma allora come avevano prodotto le pillole della longevità…?

“Yi Yun, credo che ci sia una cospirazione nascosta dietro.” Lin Xintong trasmise la sua voce e Yi Yun annuì.

Avrebbero dovuto affrontare un nemico incredibile al loro ritorno nel mondo Tian Yuan. Erano solo in due e non erano ancora maturati, e l’unica cosa su cui potevano contare era il fatto che il nemico era allo scoperto, mentre loro erano nascosti nell’ombra.

“Puoi andare.” Dopo aver chiesto ciò che aveva bisogno di sapere, Yi Yun fece un cenno, indicando a Zhou che poteva andarsene.

Zhou si sentì sollevato e disse frettolosamente: “Sì, sì signore! Non si preoccupi, non dirò a nessuno della vostra comparsa. Spariremo immediatamente.”

Mentre parlava, evocò un oggetto volante e condusse via frettolosamente i suoi discepoli della setta Bai Ling.

Solo dopo che si allontanarono per più di 50km che i discepoli tirarono un lungo sospiro di sollievo. Molti di quelli più codardi erano già coperti di sudore freddo.

Avevano sentito una pressione troppo grande provenire da Yi Yun e Lin Xintong.

“Quei due hanno fatto domande così dettagliate. Anche loro hanno intenzione di lottare per il Sangue della Distruzione?” Chiese con curiosità un discepolo.

Zhou esitò per poi dire: “Che lo facciano o no, persone del nostro livello non se ne possono preoccupare. Non dovete parlare in giro di cos’è accaduto oggi! Capito?”

“Sì!” Risposero i discepoli della setta Bai Ling. Vedere figure impareggiabili come Yi Yun e Lin Xintong era stato molto stimolante per loro. Solo con un potere del genere sarebbero stati capaci di vivere liberamente…

….

Montagne della Giada Spirituale, residenza della famiglia Lin.

L’entrata del loro clan era coperta da foreste di bambù. Guardandole dall’alto, c’erano edifici in lontananza. Mentre il vento soffiava, il mare di bambù avrebbe rilasciato un fruscio incantevole.

Il Mare Nebbioso dei Mostri e la famiglia Lin distavano decine di milioni di chilometri, ma dopo che il loro livello di coltivazione era aumentato, questa distanza non era niente di che per la coppia.

Dopo aver ricevuto la notizia che il mondo Tian Yuan era rimasto tranquillo, Lin Xintong era molto meno preoccupata per la sua famiglia. Tuttavia voleva comunque vederla con i suoi occhi per capire la situazione del suo clan.

Ora, dopo sette anni e con il loro aspetto completamente cambiato, dovevano solo stare un po’ più attenti a non rivelare la loro identità.

Yi Yun e Lin Xintong si nascosero nella foresta di bambù e guardarono il territorio della famiglia Lin. C’era pace e quiete qui.

Lo sguardo di Lin Xintong rivelò nostalgia mentre fissava gli edifici familiari e i picchi delle montagne.

Sospirò lievemente, dicendo: “Mi chiedo come stia la matriarca. Negli ultimi anni, la famiglia Lin deve aver sopportato molta pressione… In effetti, noi stavamo coltivando al sicuro nel regno mistico della Grande Imperatrice, ma la famiglia Lin probabilmente ha dovuto tollerare molti problemi.”

“Sì… ma la forza della famiglia Lin non dovrebbe essere sottovalutata. Qualsiasi fazione che vuole distruggerla dovrebbe pagare un caro prezzo. Nessuno lo farebbe senza trarne beneficio.”

Yi Yun credeva che, finché la gente avesse creduto che lui e Lin Xintong si erano nascosti nel regno mistico della Grande Imperatrice, la famiglia Lin sarebbe rimasta sana e salva.

Yi Yun e Lin Xintong volarono di nascosto per diverse regioni attorno alla famiglia Lin. In quel momento, sentirono un’ondata di qi vitale non lontana da loro.

Si fermarono e un istante dopo erano già scomparsi nella densa giungla.

Un po’ di giovani che indossavano l’uniforme della famiglia Lin atterrarono a breve distanza. Molto probabilmente erano tornati da una spedizione di allenamento da fuori. Sembravano affaticati per il viaggio.

Un giovane basso imprecò con uno sguardo impassibile: “Che sfortuna! La feccia della famiglia Shen Tu ha perso una generazione di geni, eppure sono andati ad allenarsi nella montagna Jishou. Stanno cercando di metterci in difficoltà sotto ogni aspetto! Se non fossimo stati abbastanza attenti, forse ci avrebbero anche attaccato non appena ce ne fosse stata l’occasione!”

Una donna che sembrava più grande rispose: “Non possiamo farci nulla. Il clan Shen Tu è stato proprio fortunato a venire aiutato dall’Alleanza Marziale. Ora possiamo solo sopportare pazientemente ed evitare di creare conflitti con le altre fazioni…”

“La sorella maggiore Qing’er ha ragione.” Fece eco un altro giovane.

Questo gruppo di giovani includeva Lin Qing e altri sei adolescenti.

I guerrieri dovevano affrontare il mondo esterno per crescere. Era necessario che combattessero e cacciassero bestie della desolazione. Tuttavia, da quando c’era stata la spedizione nel regno mistico della Grande Imperatrice sette anni fa, i discepoli Lin dovevano stare attenti ogni volta che uscivano, perché la loro famiglia aveva troppi nemici!

E l’aspetto più sorprendente era che il clan Shen Tu, il loro più grande nemico, era stato apprezzato dai superiori dell’Alleanza Marziale. Aveva ricevuto molte risorse, incluse diverse pillole della Longevità!

Questo non solo aveva permesso alla loro famiglia di recuperare la sua forza, ma aveva ottenuto potere e prestigio tra diverse grandi fazioni.

Sentendo le parole dei discepoli, Lin Xintong si accigliò lievemente. Anche se la famiglia Lin aveva annunciato di aver troncato ogni rapporto con lei e Yi Yun, non era così rilevante. Tutti sapevano che era un metodo di auto preservazione. Era stata comunque biasimata per la morte dei discepoli del clan Shen Tu.

Yi Yun e Lin Xintong seguirono il gruppo e velocemente arrivarono all’entrata della montagna.

Di solito c’erano discepoli di guardia all’entrata, ma c’erano delle altre persone radunate fuori adesso.

Quando Lin Qing e gli altri si avvicinarono, un po’ di figure si fecero avanti da quel gruppo e bloccarono loro la strada.

Lin Qing si accigliò lievemente e mostrò uno sguardo disgustato mentre si fermava.

“Sei di nuovo tu!” Disse freddamente Lin Qing mentre reprimeva la sua furia.

Un uomo vestito come uno scolaro sulla trentina si fece avanti. Ondeggiò un ventaglio mentre faceva un sorrisetto: “Esatto, signorina Qing’er. Ci incontriamo di nuovo. Non posso evitarlo, perché sto facendo una commissione per l’Alleanza Marziale, così sono costretto a farlo. Sono così occupato che non ho tempo di coltivare!”

Questa persona si chiama Gongsun Yang. Era un membro della setta del fuoco Li ed era uno dei compagni più grandi di Gongsun Hong.

Anche se si stava lamentando a parole, era evidente che Gongsun Yang si stesse vantando.

Nel corso degli ultimi anni, l’Alleanza Marziale stava acquisendo sempre più potere mentre distribuivano risorse. Se una persona fosse potuta entrare nell’Alleanza Marziale, diventare un membro ufficiale e ottenere il riconoscimento dei suoi superiori, la sua coltivazione sarebbe stata molto più facile.

Lin Qing sbuffò freddamente, chiaramente non intendeva dire altro a quest’uomo.

“Va bene, cari signori, secondo le regole, devo chiedere dove siete andati e, naturalmente, controllare i vostri anelli interspaziali e i vostri bagagli.” Disse con un sorriso Gongsun Yang. Sembrava che stesse parlando di qualcosa di positivo dal suo tono.

“Controllare i nostri anelli interspaziali e il nostro bagaglio? Gongsun Yang, non esagerare! Quando siamo partiti, ci hai fermato e ci hai fatto ogni sorta di domanda. Ora stai facendo il passo più lungo della gamba!” Il giovane che prima aveva sofferto quell’ingiustizia si infuriò di nuovo.

Avanzò e gridò: “Gongsun Yang, dopotutto sei nel territorio della famiglia Lin. Non esagerare!” Anche un’altra ragazza si arrabbiò. Avevano reso la situazione difficile per la famiglia Lin in questi anni.

“Di cosa state parlando? Il territorio della famiglia Lin non è oltre quest’entrata? Non siete ancora passati, così come potete considerarlo vostro territorio? Fare una perquisizione qui è un segno del mio rispetto nei confronti della famiglia Lin. Inoltre è solo un’ispezione di routine. Questo è un ordine dell’Alleanza Marziale.”

“Signorina Qing, sto anche mostrando della considerazione nei vostri confronti. Dovresti sapere che diverse fazioni stanno cercando Yi Yun per vendicarsi dei loro discepoli morti. Temo anche che quando lascerete il vostro clan, potreste usare qualche metodo per contattare Yi Yun. In tal caso, potreste rimanere incriminati in futuro…”

Gongsun Yang continuò ad usare l’Alleanza Marziale come suo asso nella manica. Si stava approfittando della situazione.

L’Alleanza Marziale intimoriva la gente. Escludendo i tesori che controllava o le pillole della Longevità desiderate da molte figure leggendarie, solo la sua forza era straordinaria!

Diversi anni fa, ad una cerimonia del tè, i discepoli e le figure leggendarie dell’Alleanza Marziale avevano dimostrato la loro potenza, intimorendo la folla. Questo aveva intimorito molte grandi fazioni.

La forza del capo dell’Alleanza doveva essere indescrivibile!

L’Alleanza Marziale era abbastanza potente da soverchiare gli altri usando la forza!

Quando Lin Qing sentì dell’Alleanza Marziale, sbuffò freddamente: “Alleanza Marziale? Non credere che sia ignorante. È solo opera di alcune sette con la famiglia Shen Tu che stanno cercando di seminare discordia tra i superiori dell’Alleanza Marziale, confondendo la situazione e ingannando gli Anziani dell’Alleanza Marziale. Per questo si sono inventati restrizioni e stanno monitorando la nostra famiglia, esaltando invece persone spregevoli come te!”

La rabbia di Lin Qing riecheggiò tra le montagne. Yi Yun e Lin Xintong rimasero in silenzio dopo aver sentito le sue parole.

Probabilmente non era opera della famiglia Shen Tu e di quelle sette sfortunate che avevano sofferto nel regno mistico ad aver alimentato le fiamme del conflitto. Era l’Alleanza Marziale che stava prendendo di mira la famiglia Lin. Stavano usando il clan Shen Tu per nasconderlo.

In questa situazione, la famiglia Lin poteva solo cedere e fare le concessioni necessarie. Finché non avessero superato il limite, non sarebbe voluta entrare in conflitto con così tante grandi fazioni.

“L’Alleanza Marziale è potente… e ha lentamente persuaso la gente. Anche i discepoli della famiglia Lin credono che i loro Anziani siano stati ingannati. In realtà l’Alleanza Marziale è la fazione che più tiene all’eredità del regno mistico! Se venissero a sapere della nostra identità, le conseguenze saranno inimmaginabili!”

Yi Yun trasmise la sua voce a Lin Xintong.

Se l’Alleanza Marziale era sotto il controllo o fosse una parte della Luna di Sangue, allora naturalmente odiava fino all’osso l’antica Grande Imperatrice e il Lord dello Yang Azzurro. Naturalmente avrebbero cercato di uccidere i loro eredi!


