---
weight: 5690
title: Capitolo 569 - Lotta Interna
pubDate: 2024-06-03T01:46:59.559Z
tags:
    - tmw
---


Mentre il loro attacco combinato si stava avvicinando e pensavano di stare per mettere all’angolo Yi Yun da un momento all’altro e ucciderlo, ci fu un colpo di scena!

Le espressioni dei tre Anziani cambiarono immediatamente.

“Vile mostriciattolo!”

“Spregevole!”

“Vuoi morire!”

I tre Anziani ruggirono con rabbia, Yi Yun si era precipitato tra i giovani discepoli della setta del Fuoco Li!

Come potevano competere con la sua velocità?

Quando i tre Anziani avevano iniziato a combattere con Yi Yun, i discepoli della setta del Fuoco Li e della famiglia Lin si erano ritirati. Ora però Yi Yun si era lanciato tra di loro e li stava usando come scudi!

“Branco di vecchie scarpe, avete la faccia più tosta dell’intero continente del mondo Tian Yuan. Vi state coalizzando in tre contro di me, eppure dite che sono spregevole? Mi avete seminato, in quanto a spudoratezza.”

Mentre schivava, Yi Yun iniziò perfino a ridicolizzarli.

Anche questi discepoli della setta del Fuoco Li erano talenti cresciuti dalla setta a grande costo. Anche se erano inferiori a Gongsun Yang, la setta non poteva permettersi di perderli!

“Aiutatemi a proteggermi, grazie!” Yi Yun rise fragorosamente. Sembrava proprio sfrenato ed eccentrico!

Yi Yun non aveva un’impressione favorevole di questi geni. Il fatto che avessero messo in difficoltà i discepoli della famiglia Lin insieme a Gongsun Yang, come si erano presi delle libertà con Lin Qing e avevano anche incoraggiato Gongsun Yang a distruggere le sue arti marziali erano già motivi sufficienti per usarli come scudi.

“Tu!”

“Maledizione!”

Mentre venivano coinvolti nella tempesta d’energia, questi discepoli della setta del Fuoco Li guardarono con furia Yi Yun.

Tuttavia non avevano modo di scappare!

Yi Yun era molto più forte. Nemmeno il confronto tra una lucciola e la luna radiosa poteva descrivere a sufficienza il divario tra di loro.

Ma non tutti giunsero alla stessa conclusione.

Uno dei discepoli della setta del Fuoco Li, quello che gridava di più e aveva lo sguardo pieno di intento omicida, all’improvviso scagliò un attacco verso la schiena di Yi Yun. Tre aghi velenosi volarono verso di lui!

Dal suo punto di vista, Yi Yun era potente, ma era ancora occupato ad evitare l’attacco combinato di tre Anziani, così come poteva prestare attenzione ad altro?

Fare un agguato nel caos sarebbe stato estremamente facile. Inoltre gli aghi velenosi erano estremamente ben nascosti, così non potevano essere scoperti facilmente.

Finché avesse causato qualche problema a Yi Yun, permettendo ai tre Anziani di ucciderlo, sarebbe stato un grande merito per lui!

Tuttavia, proprio mentre l’ago velenoso volava fuori dalla sua mano, Yi Yun sembrò avere gli occhi anche nella schiena.

“Whew!”

Yi Yun scomparì proprio di fronte ai suoi occhi. I tre aghi velenosi persero il loro obiettivo e invece volarono verso l’Anziano del clan Shen Tu!

Cosa?

Il discepolo della setta del Fuoco Li rimase momentaneamente sbalordito e si raggelò. Gli si rizzarono i capelli come se fosse stato investito da un pericolo fatale. Aveva la sensazione che una bestia primordiale fosse apparsa dietro di lui e lo stesse guardando con ferocia.

Questa sorta di paura e intento omicida strinsero il suo cuore in una presa gelida. Non osò guardare dietro.

“Stai considerando la morte? Ti accontenterò!”

Come un sussurro della morte, riecheggiò nelle orecchie del discepolo, accompagnato da un dolore acuto alla schiena. Sembrava che qualcuno gli avesse dato un calcio e lo scaraventò via!

E proprio di fronte a lui c’era la tempesta di attacchi dei tre Anziani!

Gli aghi volanti erano stati già distrutti dall’immenso qi vitale dei tre Anziani. Ma ora era diventato il primo scudo umano per affrontare il loro assalto!

“Attento!”

“Fatti da parte!”

Gridarono insieme i tre Anziani, ma come poteva il discepolo della setta del Fuoco Li schivarlo visto che era stato scaraventato via da Yi Yun?

I due Anziani della setta del Fuoco Li erano furiosi. I loro attacchi stavano per investire questo giovane discepolo!

Che frustrazione!

Provarono un grande odio!

Se avessero ucciso un discepolo della loro setta, avrebbero infranto una regola della setta e avrebbe influenzato di molto il loro prestigio.

Tre Anziani all’Apertura Yuan che affrontavano un giovane al Seme del Dao non erano riusciti ad ucciderlo immediatamente e avevano lasciato che usasse i loro discepoli come scudi, per poi non poter fermare i loro attacchi ed eliminare accidentalmente uno dei loro talenti, probabilmente varie fazioni del mondo Tian Yuan sarebbero morte dal ridere!

Gli Anziani della setta del Fuoco Li naturalmente non potevano sopportare questa responsabilità. I loro attacchi istintivamente rallentarono, mentre prendevano l’iniziativa di contenere il loro qi vitale.

Tuttavia, l’Anziano del clan Shen Tu era completamente intento ad uccidere!

Aveva giurato di uccidere Yi Yun ad ogni costo.

“Peng!”

Con un’esplosione, il discepolo della setta del Fuoco Li non ebbe nemmeno la possibilità di urlare mentre veniva colpito dal palmo dell’Anziano Shen Tu. Il suo corpo fu lacerato e si ridusse in una pioggia di sangue e poltiglia di carne.

“Ah!”

Un discepolo della setta del Fuoco Li gridò allarmato. Si intristirono per la morte del loro amico, era morto in modo così orribile.

Ma in quel momento, Yi Yun era già apparso tra di loro, mentre l’aura aggressiva dell’Anziano Shen Tu si precipitava su di loro!

“Voi due, se non lo uccideremo oggi, ci ucciderà sicuramente in futuro!” Gridò l’Anziano del clan Shen Tu, che attaccò senza pietà!

I due Anziani della setta del Fuoco Li ne furono momentaneamente sbalorditi. L’improvvisa svolta degli eventi li aveva costretti a soppesare i pro e i contro in un decimo di secondo tra l’uccidere Yi Yun o rinunciare ad eliminarlo. Era impossibile per loro decidere con calma.

Spesso le persone si sarebbero fatte cogliere dall’impulso.

E ora, l’Anziano del clan Shen Tu era impazzito completamente!

“Tornado delle Nuvole Tiranniche!”

L’Anziano del clan Shen Tu attaccò mentre il sangue ribolliva nelle sue vene, creando un’enorme forza simile ad una marea. Il suo qi vitale iniziò a condensarsi in una bestia primordiale nera, mentre il vuoto iniziava a tremare!

“Ah! Ah! Ah!”

Risuonò un grido dopo l’altro. Come potevano i discepoli della setta del Fuoco Li resistere ad un assalto del genere? Le loro ossa e i loro muscoli esplosero, alcuni scoppiarono e i loro arti volarono in ogni direzione!

Iniziò a piovere sangue mentre arti volavano via tra la distruzione. Era uno spettacolo orribile!

E tra la devastazione, sembrava che Yi Yun stesse facendo una passeggiata. Era un’andatura leggera e non lasciò una sola traccia. Era ai confini del raggio d’azione dell’attacco letale dell’Anziano Shen Tu!

Era una piccola differenza, ma era qualcosa di impossibile da compensare.

L’Anziano del clan Shen Tu stava impazzendo di rabbia!

Se i due Anziani della setta del Fuoco Li si fossero uniti a lui, sarebbero riusciti sicuramente ad uccidere Yi Yun. Tuttavia, fermandosi a metà strada, avevano fallito. Attaccando da solo, aveva eliminato circa nove persone in un attimo di secondo, ma aveva ucciso solo discepoli della setta del Fuoco Li!

“Ahhhhhhh!”

L’Anziano del clan Shen Tu ruggì con rabbia mentre radunava qi vitale per inseguire Yi Yun. Tuttavia gli occhi degli altri due Anziani della setta del Fuoco Li erano già diventati rossi. Come potevano permettere all’Anziano del clan Shen Tu di massacrare i loro discepoli?

Dopotutto, anche se questi giovani non sarebbero potuti diventare Re Empirei, forse alcuni di loro avrebbero raggiunto lo stadio dell’Apertura Yuan!

Per una setta che teneva molto ai suoi interessi, dei guerrieri all’Apertura Yuan che avevano perso il loro potenziale non erano molto più preziosi di questi giovani discepoli. Se fossero stati considerati responsabili dell’attacco, non sarebbero riusciti a sopportarne le conseguenze!

Così, anche se avessero ucciso Yi Yun, sarebbero stati puniti. Le regole della setta del Fuoco Li erano estremamente severe.

Inoltre, e se Yi Yun avesse degli assi nella manica che avrebbero impedito loro di ucciderlo, costringendoli a pagare un prezzo ancora più grande?


