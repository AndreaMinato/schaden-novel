---
weight: 5710
title: Capitolo 571 - Sfuggire Illeso
pubDate: 2024-06-03T03:46:59.559Z
tags:
    - tmw
---


“Maledizione!”

“Non scappare!”

Gli occhi dei due Anziani della setta del Fuoco Li erano diventati rossi. Quando videro Yi Yun scomparire tra le nuvole, lo inseguirono immediatamente. Se lo avessero lasciato scappare, avrebbero perso la faccia.

Tuttavia Yi Yun era troppo veloce. Il suo Spostamento del Sole del Corvo Dorato proveniva dalla collezione privata del Lord dello Yang Azzurro ed era la tecnica più adatta per lui. Sembrava quasi che fosse stata creata apposta per Yi Yun.

Dopo averlo inseguito per un po’, i due Anziani della setta del Fuoco Li non ebbero altra scelta se non fermarsi.

Questo perché non potevano più trovarlo nel loro raggio percettivo.

In realtà, solo dalla velocità del giovane, avevano già capito di non poter tenere il passo con lui.

Un giovane allo stadio del Seme del Dao aveva affrontato tre Anziani all’Apertura Yuan e poi era riuscito a scappare illeso. Non solo, aveva anche tagliato un braccio a Shen Tu Shan e aveva ucciso otto discepoli della setta del Fuoco Li.

Alla fine, erano dovuti rimanere a guardare impotenti mentre scompariva senza poter fare nulla!

Era assurdo!

Una volta che si fosse saputo in giro, la gente sarebbe scoppiata dal ridere.

I due erano estremamente avviliti. Quando tornarono, erano cupi come non mai.

Ciò che era successo oggi era la più grande umiliazione di tutta la loro vita.

Per non parlare del fatto che, in futuro, Yi Yun avrebbe potuto cercarli per vendicarsi. Dopo essere stati presi di mira da un mostro del genere, tra pochi anni Yi Yun sarebbe stato in grado di ucciderli facilmente.

Inoltre, forse Yi Yun non avrebbe nemmeno dovuto intervenire. Probabilmente sarebbero stati puniti non appena fossero tornati nella loro setta.

Visto che avevano perso otto membri della giovane generazione, sarebbero stati accusati di aver fallito nel proteggerli. Inoltre avevano anche danneggiato la reputazione della loro setta. Gli altri avrebbero detto che i loro Anziani erano stati degli sciocchi per essere stati presi in giro da un giovane allo stadio del Seme del Dao.

Non osavano immaginare quali sarebbero state le conseguenze.

Era davvero esasperante!

“An… Anziani…”

Il gruppo dei discepoli della setta del Fuoco Li erano silenziosi. L’impatto che Yi Yun aveva avuto su di loro era stato troppo grande. E visto che i loro compagni erano morti in modo orribile di fronte ai loro occhi, venendo fatti a pezzi e schizzando sangue e poltiglia di carne ovunque, quella scena li aveva spaventati a morte.

Chi era morto non era più debole di loro, erano stati solo più sfortunati.

Se fossero stati anche loro colti dalla sfortuna, i cadaveri smembrati a terra sarebbero stati loro.

Contare sulla fortuna per sopravvivere contro un membro della giovane generazione come loro, nonostante fossero sotto la protezione degli Anziani, era un duro colpo che non potevano accettare.

“State tutti zitti!”

Gridò un Anziano della setta del Fuoco Li. Il suo sguardo feroce si posò su Shen Tu Shan che fremeva a terra.

Era in condizioni orribili. La metà destra del suo corpo era stata quasi strappata. Gli era saltato via quasi tutto il braccio. Anche se avesse potuto recuperarlo usando pillole miracolose, sarebbe stato impossibile riprendersi pienamente in meno di sei mesi.

Tuttavia… i due Anziani della setta del Fuoco Li chiaramente non avrebbero permesso a Shen Tu Shan di tornare nella sua famiglia per guarirsi le ferite.

Visto che erano morti otto dei loro geni, qualcuno doveva farsi carico di questa responsabilità.

Riportare l’assassino nella loro setta avrebbe permesso loro di alleviare la punizione. Se il clan Shen Tu avesse voluto riprenderselo, naturalmente avrebbe dovuto pagare un certo prezzo.

“Dannazione!”

Imprecò un Anziano della setta del Fuoco Li. Diede un colpo di palmo verso il dantian di Shen Tu Shan. Il suo qi vitale entrò nel suo corpo e sigillò il suo cuore.

Shen Tu Shan tremò e lo guardò con furia: “Tu… tu!”

Aveva già subìto gravi ferite e ora la sua coltivazione era stata sigillata. Quando il qi vitale dell’Anziano della setta del Fuoco Li era entrato nel suo corpo, il suo corpo indebolito ricevette un altro duro colpo.

Adesso era come un miserabile cane randagio, senza la possibilità di resistere.

“Portatelo via! Mi prenderò io la responsabilità se succede qualcosa!” L’Anziano della setta del Fuoco Li fissò Shen Tu Shan. Non si disturbò a dire altro mentre ordinava ai discepoli di trascinarlo via.

Dal suo punto di vista, Shen Tu Shan era diventato un invalido. Forse il suo clan potrebbe perfino abbandonarlo come compensazione per la setta del Fuoco Li.

L’Anziano della setta del Fuoco Li naturalmente non si sarebbe disturbato ad essere cortese con una persona del genere.

Così questo sfortunato Anziano del clan Shen Tu fu portato via.

“Nessuno potrà parlare di ciò che è successo oggi, capito?!”

Gridò l’altro Anziano. Era uno spettacolo straziante per loro finire in queste condizioni nonostante avessero attaccato un giovane in tre.

Anche se il membro della giovane generazione era stato feroce e non li aveva sconfitti direttamente, ma aveva usato trucchi e agguati, alla gente non sarebbe importato e avrebbe badato solo al risultato.

Una volta che si fosse saputo in giro, come avrebbero potuto mostrare la faccia nelle cerchie marziali? Come sarebbero potuti rimanere nella setta del Fuoco Li?

“Ma…”

Un po’ di giovani gettarono delle occhiate verso la famiglia Lin.

Fuori dall’entrata della montagna, c’erano più di dieci giovani, Lin Qiao e anche altri due Anziani appena arrivati, che avevano assistito alla scena.

E sembrava che Lin Qiao stesse riferendo cos’era successo ai due usando messaggi di qi vitale.

Dalle loro espressioni, chiaramente erano scioccati dalla forza di Yi Yun.

Immediatamente l’Anziano della setta del Fuoco Li si preparò al peggio.

Naturalmente sarebbe stato difficile impedire la fuga di notizie visto che c’erano stati così tanti spettatori.

Si accigliò e, anche se era estremamente riluttante, si fece coraggio e camminò verso la famiglia Lin.

Stava pensando a come persuaderli a mantenere il segreto, per esempio usando un contratto spirituale, ma era improbabile che la famiglia Lin esaudisse i suoi desideri ubbidientemente.

“Coff, coff…”

L’Anziano della setta del fuoco Li tossì un po’ di volte. I tre Anziani della famiglia Lin si stupirono un po’ vedendo la sua reazione e immaginarono quali fossero le sue intenzioni.

Era davvero spaventoso che un giovane avesse ridotto in questo modo due Anziani della setta del Fuoco Li e avesse mutilato Shen Tu Shan a causa di un errore momentaneo!

Non solo il suo talento era scioccante, ma aveva avuto un tempismo sbalorditivo!

Aveva reagito all’istante contro un assalto di tre Anziani e aveva usato un’ingegnosa tecnica di movimento per evitarli temporaneamente. E quando la situazione era sfuggita di mano, aveva usato i discepoli della setta del Fuoco Li come scudi umani per risolvere la crisi. Aveva poi colto l’occasione per attaccare a sorpresa, ferendo Shen Tu Shan nonostante l’attacco degli altri due Anziani. E anche così, era riuscito a fuggire illeso. Era stato davvero incredibile!

“Fratello Qiao, le ho fatto vedere un brutto spettacolo.”

Disse con imbarazzo un Anziano della setta del Fuoco Li. di solito era aggressivo e vanaglorioso di fronte a Lin Qiao.

Ora però si stava mostrando umile. Abbassò la cresta non appena si fece avanti e questo lo riempiva di irritazione.

Tuttavia non c’era altro modo. Poteva ignorare questa vergogna, ma non poteva ignorare la reputazione della setta del Fuoco Li. Se avesse impedito la fuga di notizie, in superficie la situazione sarebbe stata migliore per loro. Così sarebbero riusciti a trascurare il fatto che avevano perso un po’ di giovani discepoli.

Dopotutto, per una grande setta come quella del Fuoco Li, la reputazione era estremamente importante.

Questo avrebbe permesso loro di ricevere una punizione più lieve una volta tornati nella loro setta.

“Fratello Gongsun, cosa succede?”

Lin Qiao sorrise fino a ridurre i suoi occhi in fessure.

Era pieno di gioia vedendo i suoi nemici in queste condizioni. Ciò che era successo oggi era stata proprio una piacevole sorpresa che lo aveva tenuto col fiato sospeso.

Era proprio splendido. Mentre aveva guardato lo scontro, si era quasi complimentato con il misterioso giovane.

“Allora… riguardo a ciò che è appena accaduto…”

Prima che l’Anziano della setta del Fuoco Li parlasse, Lin Qiao intervenne e fece finta di niente: “Oh? Cos’è successo? Non si preoccupi! Ho già registrato un video e l’ho consegnato ai superiori della famiglia. Per impedire che la situazione diventasse ingestibile, il clan ha già informato moltissimi discepoli della famiglia Lin e si stanno tutti precipitando qui! Fratello Gongsun, non si preoccupi. Ripuliremo il campo di battaglia in modo appropriato!”

Lin Qiao lo disse deliberatamente per disgustare l’Anziano della setta del Fuoco Li.

Non notò il sarcasmo nelle parole “ripuliremo il campo di battaglia”, ma prestò attenzione solo alla parte iniziale del discorso…

“Ha già… informato l’intero clan?”

I due Anziani della setta del Fuoco Li batterono gli occhi, disorientati.


