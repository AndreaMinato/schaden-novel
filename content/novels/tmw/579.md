---
weight: 5790
title: Capitolo 579 - Marchio della Bestia della Vita
pubDate: 2024-06-03T11:46:59.561Z
tags:
    - tmw
---


La schiena di Yi Yun era dritta e il suo qi vitale si agitò mentre teneva l’Arco dei Nove Soli.

Sette giorni di guarigione gli avevano permesso di tornare al picco delle sue condizioni. Ed era anche lievemente migliorato rispetto a prima.

La battaglia letale con la Nove Neonati aveva aiutato a Yi Yun ad ottenere una nuova ispirazione.

Quando la Nove Neonati lo vide, strabuzzò gli occhi!

Era stato questo umano ad averla spinta in questa situazione disperata!

Aveva assolutamente bisogno di qi vitale del mondo. Divorare questo umano gli avrebbe fatto recuperare un po’ le forze!

<em>Sou!</em>

La Nove Neonati si precipitò su Yi Yun.

“Muori!” Lo sguardo del giovane si accese mentre tirava una freccia di puro Yang!

Il dardo puntò dritto verso il cuore della Nove Neonati.

Ora la creatura temeva la freccia e la schivò frettolosamente. Sapeva che se avesse ricevuto un’altra ferita, le sue condizioni sarebbero peggiorate e ci sarebbero state conseguenze inimmaginabili.

Nel momento in cui la creatura schivò, Yi Yun brandì la spada spezzata senza nome e menò un fendente!

All’istante, il sole brillante sopra il deserto sembrò infondersi nell’arma mentre un raggio sfrecciava verso il corpo del mostro!

La Nove Neonati ruggì freneticamente e la sua energia divampò. Le sue nove teste aprirono le loro rispettive fauci per sputare fiamme, ghiaccioli e saette viola!

La Nove Neonati era una delle predilette delle leggi del cielo e della terra. Ognuna delle sue nove teste controllava una legge.

Queste nove leggi comprendevano i cinque elementi, “metallo, legno, acqua, fuoco, terra”, e anche le leggi della creazione, “vento, pioggia, fulmine, luce.”

Erano esattamente nove!

Dopo aver attaccato una volta, Yi Yun si ritirò immediatamente. L’assalto frenetico della Nove Neonati metteva sotto un’immensa pressione il suo qi vitale protettivo. Fece agitare il suo sangue mentre sosteneva piccole ferite.

Tuttavia, la Nove Neonati ne uscì molto peggio. Yi Yun aveva aperto uno squarcio profondo nel suo petto!

Ora la Nove Neonati era ulteriormente ferita.

“Combatteremo un altro giorno!” Yi Yun rise fragorosamente e balzò nel cielo, per poi scomparire.

“Ah!”

La Nove Neonati gridò. Il suo enorme corpo iniziò a galleggiare mentre attaccava Yi Yun. La sua coda spessa con cui voleva colpire il giovane finì per spazzare lo spazio vuoto!

Era scomparso!

La Nove Neonati spalancò gli occhi. Questo plankton era svanito di fronte ai suoi occhi!

Infuriata, attaccò all’impazzata il vuoto in cui era scomparso Yi Yun. Le dune di sabbia furono scaraventate via lasciando spazio a marchi di artigli nel deserto.

Tuttavia… si costrinse velocemente a calmarsi. Sapeva che senza essenza del cielo e della terra a sostenerla, sprecare energia sarebbe stato un suicidio. Le sue ferite erano ancora più gravi e la sua forza vitale si stava indebolendo gradualmente.

….

In quel momento, Yi Yun era già tornato al quinto piano della torre dell’Avvento Divino. Esaminò le sue ferite e non poté che sospirare. La Nove Neonati era troppo terrificante. Aveva un potere offensivo del genere nonostante fosse stata indebolita così drasticamente.

Si sedette a gambe incrociate e inghiottì una reliquia.

“Una volta che mi sarò ripreso, ti cercherò di nuovo.” Yi Yun chiuse gli occhi.

Tre giorni dopo, Yi Yun riapparì di fronte alla Nove Neonati.

Stavolta la creatura si infuriò ancora di più.

Aveva aspettato a lungo che Yi Yun ricomparisse.

Tuttavia il giovane usò la stessa tattica. Trirò una freccia e menò un fendente, per poi usare una tecnica di movimento per balzare nella porta di luce apparsa dal nulla.

La vasta terra era coperta dalle cicatrici di sciabola di Yi Yun e dal sangue della Nove Neonati.

La Nove Neonati era estremamente arrabbiata, ma… era impotente.

Stavolta la creatura non si infuriò nemmeno. Sapeva che era inutile.

Due giorni dopo, Yi Yun apparì per la terza volta.

Mentre combatteva contro la creatura, aveva ricevuto un po’ di ferite minori. La sua velocità di recupero stava accelerando. La differenza di tempo tra le battaglie si stava abbreviando.

Per quanto riguardava la Nove Neonati, le sue lesioni erano diventate più gravi e iniziarono a mancarle le energie per combattere.

Era una signora del Mare Inattraversabile, una bestia feroce dell’oceano, e anche senza qi vitale del mondo a sostenerla, era un’esistenza temibile.

Tuttavia questo umano appariva e svaniva come voleva. La tecnica di movimento che usava quando se ne andava era strana. Arrivava senza preavviso e scappava senza lasciare tracce. E i suoi attacchi stavano diventando più potenti.

La Nove Neonati era intelligente, aveva già capito che questo umano stava mettendo alla prova i suoi attacchi e le sue leggi, così da migliorare le sue tecniche di spada e di sciabola.

Così i suoi attacchi stavano diventando sempre più forti giorno dopo giorno.

Alla fine Yi Yun poteva visitarla due volte al giorno.

In alcune occasioni riposò solo un’ora prima di riapparire di fronte alla Nove Neonati.

La creatura passò dall’aspettare con rabbia che il giovane ricomparisse a sperare lentamente che Yi Yun non tornasse, fino al punto da provare ansia all’idea che apparisse.

Quando Yi Yun tornò per l’ennesima volta, era già accasciata a terra.

“Oh? Hai rinunciato a resistere?”

Yi Yun brandì la spada spezzata galleggiando a mezz’aria, mentre la Nove Neonati era accasciata a terra. Nessuna delle sue nove teste si muoveva.

“Stai soccombendo al tuo fato?”

Yi Yun atterrò di fronte alla Nove Neonati. Una delle teste della creatura si girò e guardò Yi Yun con il suo unico occhio. Il suo sguardo era vacuo, completamente privo di luce.

Yi Yun rifletté per un po’ per poi lanciare una reliquia alla Nove Neonati.

Tuttavia la creatura non la guardò nemmeno.

“Non vuoi nemmeno una possibilità per recuperare il tuo qi vitale?” Yi Yun si sfregò il mento.

La Nove Neonati chiaramente era sull’orlo della morte e non solo, aveva completamente perso ogni spirito combattivo.

Sapeva che inghiottire la reliquia era inutile. Come poteva questo umano astuto, che poteva ricorrere ad ogni sorta di metodo privo di scrupoli, liberarla?

Aveva già paura di Yi Yun e desiderava solo di morire.

Anche se Yi Yun avesse cercato di decapitarla, non si sarebbe nemmeno mossa.

Yi Yun rimase sul posto e guardò la Nove Neonati che aveva perso ogni capacità di resistere. Tuttavia non si godette il piacere di aver vinto.

Il motivo per cui la Nove Neonati era caduta nelle sue mani era per via della coercizione del Dao Celeste.

Le nove Tribolazioni Celesti erano come nove maledizioni che la legavano. Costringevano la Nove Neonati a dover crescere costantemente e maturare.

Aveva trascorso tutta la vita nel Mare Inattraversabile alla ricerca di tesori celesti da divorare, così da poter esprimere il suo potenziale. E per questo aveva corso ogni sorta di rischio.

Di conseguenza si era azzardata ad entrare nella torre dell’Avvento Divino ed era caduta nelle mani di Yi Yun, che era molto più debole di lei.

La Nove Neonati aveva lottato duramente per tutta la vita, ma anche così, i tesori celesti del mondo Tian Yuan non erano sufficienti per permetterle di sopravvivere ad una Tribolazione Celeste.

Era una discendente reale tra le specie delle idra a nove teste, ma visto che era nata nel mondo sbagliata, era destinata a morire tragicamente.

Yi Yun poteva un po’ rivedere una traccia di sé stesso in questa Nove Neonati.

Anche lui era stato limitato dalle sue circostanze. Aveva dovuto cogliere ogni occasione per migliorare la sua forza, altrimenti sarebbe stato ridotto in cenere.

Yi Yun si avvicinò alle teste della Nove Neonati, tenendo la spada spezzata in mano. Questa lama in passato aveva ucciso dei e sarebbe stato estremamente facile usarla per eliminare una Nove Neonati che aveva perso le energie.

Tuttavia Yi Yun non aveva intenzione di ucciderla.

Le tecniche mistiche per i totem tipicamente richiedevano che la bestia venisse uccisa per condensare il marchio della bestia.

Tuttavia, c’erano due tipi di marchi della bestia nel totem delle Diecimila Bestie. Uno era il marchio della bestia della morte, mentre l’altro… era il marchio della bestia della vita!


