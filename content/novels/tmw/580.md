---
weight: 580
title: Capitolo 580 - Cedere
pubDate: 2024-06-03T12:46:59.561Z
tags:
    - tmw
---


Il Marchio della Bestia della Morte era identico alle altre tecniche mistiche. Lo si poteva formare uccidendo una bestia della desolazione, estraendone l’essenza vitale e fondendola in un corpo. Precedentemente, quando Yi Yun aveva ucciso la specie del Corvo Dorato, aveva usato il Marchio della Bestia della Morte per condensare il suo Totem.

In effetti, la copia residua del Totem delle Diecimila Bestie del Divino Regno di Tai Ah conteneva solo la procedura riguardante il Marchio della Bestia della Morte.

Tuttavia, nella torre dell’Avvento Divino, dopo che Yi Yun aveva ottenuto la versione completa, aveva trovato un’altra procedura, il Marchio della Bestia della Vita.

A patto di non uccidere una bestia della desolazione, ma condensarla in un Marchio della Bestia della Vita, lo spirito, l’anima, il qi e il sangue della bestia della desolazione si sarebbero fusi nel suo corpo.

In un certo senso, sarebbe stato simile ad una bestia da contratto. Dopo che i domatori avessero ammansito una bestia spirituale, avrebbero potuto formare un contratto con essa, tenendola nei loro corpi. Avrebbero potuto evocare le bestie con cui avevano fatto dei contratti in battaglia se fosse stato necessario.

La differenza tra un Marchio della Bestia della Vita e una bestia da contratto era che la bestia della desolazione raffinata non sarebbe mai riuscita a recuperare il suo corpo. Sarebbe diventata un’altra forma di vita, simile allo spirito di un oggetto e alle anime delle spade.

Chi raffinava il Marchio della Bestia della Vita avrebbe ottenuto molti benefici. Avrebbe potuto attingere alla forza della bestia della desolazione e ad una piccola porzione delle sue proprietà nomologiche. Inoltre il raffinatore avrebbe potuto nutrire costantemente la bestia della desolazione che era nel marchio.

Se la bestia della desolazione fosse diventata più forte, anche la forza del coltivatore sarebbe aumentata.

Si potevano trarre molti più benefici dal Marchio della Bestia della Vita che da quello della Morte. Ma in confronto, il Marchio della Bestia della Vita aveva numerose limitazioni.

I Marchi della Bestia della Morte potevano essere condensati uccidendo decine di migliaia di specie primordiali.

Una persona che coltivava il totem delle Diecimile Bestie però poteva creare solo tre Marchi della Bestia della Vita.

Al minor successo della tecnica, se ne poteva condensare uno. Una volta ottenuto un gran successo, due e tre una volta padroneggiata.

Il Totem delle Diecimila Bestie era una tecnica mistica estremamente misteriosa e intricata, così non era facile padroneggiarla completamente.

Così, ogni Marchio della Bestia della Vita sarebbe stato molto prezioso per Yi Yun.

Yi Yun aveva scelto la Nove Neonati solo dopo un’approfondita considerazione.

Una giovane Nove Neonati poteva non essere potente, ma aveva potenziale per crescere.

Se avesse permesso al suo marchio della bestia della Nove Neonati di sopravvivere alle sue nove tribolazioni, allora sarebbe diventato davvero terrificante!

Tuttavia era troppo difficile crescere una Nove Neonati dalle Nove Tribolazioni. Forse non sarebbe stato possibile nemmeno nel Cielo Empireo dello Yang Divino. Il prezzo da pagare era estremamente grande, così forse nemmeno le potenti figure nel Cielo Empireo dello Yang Divino ci sarebbero riuscite.

Tuttavia… Yi Yun credeva che i suoi sforzi avrebbero fatto la differenza.

Finché avesse avuto abbastanza perseveranza, destino e avesse lavorato duramente, perfino un mortale ordinario avrebbe avuto l’occasione di diventare un Grande Imperatore impareggiabile.

Inoltre Yi Yun aveva il Cristallo Viola dell’Origine.

La Nove Neonati aveva del potenziale, così da questo punto di vista era già sufficiente per Yi Yun.

“Nove Neonati!” Yi Yun era di fronte alla testa più centrale della creatura. L’enorme testa era accasciata a terra, ma i suoi tre occhi stavano guardando Yi Yun.

“Sei nata nel mondo Tian Yuan. Il qi vitale del mondo è impoverito qui, così produce pochi tesori. È quasi impossibile per te sopravvivere alle tribolazioni celesti!”

La Nove Neonati non capiva il linguaggio umano, ma grazie alla comunicazione spirituale, capì cosa intendeva Yi Yun.

Anche se era indignata, doveva ammettere che l’umano aveva ragione.

Intrappolata nel mondo Tian Yuan, era come una carpa in acque poco profonde, era impossibile per lei trasformarsi in un drago divino.

“La tua prima tribolazione celeste si sta avvicinando e non hai possibilità di sopravvivere. In quanto idra reale a nove teste che ha ridestato la stirpe dei suoi antenati, sei disposta a ridurti in cenere in questo modo?”

La Nove Neonati si agitò sentendo queste parole. Contorse il suo debole corpo come se fosse estremamente emozionata.

Le parole di Yi Yun avevano infiammato l’indignazione che sentiva la Nove Neonati.

In quanto idra a nove teste di stirpe reale, avrebbe dovuto godersi una gloria infinita in quanto sovrana nella sua specie.

Ma ora il suo sangue era diventato una catastrofe. Una Nove Neonati che non poteva maturare era ancora più debole di un’idra a nove teste ordinaria. Aveva una posizione irrilevante nella sua specie.

Come poteva non provare amarezza quando veniva classificata come una bestia della desolazione di basso livello nonostante fosse di stirpe reale?

“Ti darò due scelte. La prima, ti ucciderò e ti raffinerò in un Marchio della Bestia della Morte, diventando il mio secondo Totem. La seconda, ti arrenderai e ti raffinerò in un Marchio della Bestia della Vita. Continuerai a sopravvivere sotto forma di marchio della bestia.”

“Quando arriverà il momento, ti darò risorse e ti permetterò di superare ogni tribolazione celeste per diventare più potente. Forse perderai un po’ di dignità e libertà, ma sopravviverai e forse potrai diventare una Nove Neonati delle Nove Tribolazioni!”

“Potrai lasciare il mondo Tian Yuan e viaggiare per il cosmo per vedere fenomeni diversi e sperimentare un mondo più ampio. Assisterai a milioni di anni di storia che si svilupperanno di fronte ai tuoi stessi occhi, diventando un’esistenza di massimo livello in questo mondo!”

Yi Yun descrisse un futuro magnifico. Era la sua promessa alla Nove Neonati, e l’obiettivo che aveva stabilito per sé stesso.

La Nove Neonati diventò silenziosa. Desiderava che si avverasse lo scenario descritto da Yi Yun.

I diciannove occhi della Nove Neonati si posarono su Yi Yun. Sembrava stesse valutando se questo umano avrebbe potuto creare i miracoli di cui aveva parlato.

Anche se la Nove Neonati aveva avuto pochi contatti con gli esseri umani, poteva comunque intuire che l’umano di fronte ad essa aveva un talento e un potenziale terrificanti.

Dopo molto tempo, Yi Yun percepì che l’animosità nello spirito della Nove Neonati era scomparsa.

Yi Yun sapeva che questo significava che la creatura doveva aver accettato. Anche se era riluttante, era la scelta migliore che poteva fare al momento.

Alcune bestie della desolazione avrebbero preferito scegliere la loro degnità piuttosto che sopravvivere.

Tuttavia la Nove Neonati non era disposta a farlo, non perché temesse la morte, ma perché… era indignata!

Sentiva indignazione per come sarebbe morta silenziosamente nonostante avesse una stirpe così potente.

Yi Yun tirò un sospiro di sollievo vedendola accettare. Anche se aveva già deciso di raffinarla in un Marchio della Bestia della Vita in ogni caso, gli effetti sarebbero stati inferiori se si fosse opposta.

Dopotutto nutrire una Nove Neonati richiedeva la sua cooperazione.

Si concentrò e formò un sigillo dopo l’altro che coprì la Nove Neonati.

Questi sigilli si condensarono lentamente sulla creatura, imprimendosi profondamente per creare motivi del Dao misteriosi.

I motivi del Dao coprirono l’intero corpo della Nove Neonati. Alla fine la bestia della desolazione emise un bagliore color oro rossastro.

Il suo corpo si ridusse fino a raggiungere le dimensioni di un bambino, per poi entrare nel corpo di Yi Yun.

Così uno splendido tatuaggio di un’idra a nove teste apparì sul braccio di Yi Yun.

Era riuscito a raffinare con successo un Marchio della Bestia della Vita!

Nel momento in cui la Nove Neonati si fuse con il suo corpo, Yi Yun sentì il suo sangue ribollire. Un’immensa quantità d’energia divampò nel suo organismo mentre il suo corpo si trasformava lentamente. Il seme nomologico sepolto nelle sue fondamenta Yuan sembrò muoversi e iniziare a germogliare lentamente!


