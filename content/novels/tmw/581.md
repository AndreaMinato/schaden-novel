---
weight: 581
title: Capitolo 581 - Città Marziale Celeste
pubDate: 2024-06-03T13:46:59.561Z
tags:
    - tmw
---


Nel momento in cui il seme nomologico fosse uscito fuori dalle sue fondamenta Yuan, lo avrebbe portato allo stadio dell’Apertura Yuan.

Era ancora una questione lontana per Yi Yun al momento. Tuttavia c’erano molti guerrieri talentuosi allo stadio del Seme del Dao avevano già accumulato energia nei loro semi nomologici, che appena prima di avanzare di livello mostravano segni di germinazione.

Una volta uscito dalle fondamenta Yuan, il seme sarebbe cresciuto rapidamente in un torreggiante albero divino.

Così, anche se Yi Yun era lontano dall’avanzare di stadio, il suo seme nomologico aveva già accumulato un’allarmante quantità d’energia.

L’aumento della coltivazione era solo un aspetto dei molti benefici che gli aveva dato il Marchio della Bestia della Vita, come il potenziamento delle sue capacità fisiche.

La Nove Neonati era un serpente a nove teste che aveva risvegliato la sua antica stirpe. Il suo fisico era forte e quello degli esseri umani non era paragonabile al suo.

Precedentemente, durante la battaglia con la Nove Neonati, Yi Yun l’aveva colpita con diverse frecce, ma aveva solo ferito lievemente la creatura tagliandosi le dita. Non era riuscito nemmeno a trapassare la sua pelle. Nemmeno la freccia si era conficcata nel corpo della Nove Neonati.

Questo dimostrava quanto erano anormali le difese della creatura.

Ora, dopo aver raffinato il Marchio della Bestia della Nove Neonati, Yi Yun aveva ricevuto solo un piccolo potenziamento, ma era stato un aumento di forza netto per il suo fisico.

“Pi Pi Pa Pa!”

Yi Yun strinse i pugni e le sue vene cominciarono a gonfiarsi. Le sue ossa emisero rumori esplosivi. Non poté che gridare per la sensazione piacevole che stava sperimentando.

Era troppo confortevole. Gli sembrava di avere un’energia inesauribile da dover sfogare.

Con un ruggito, scagliò un pugno.

“Boom!”

Questo colpo non era alimentato da leggi, si basava solo sulla forza fisica. Nel momento in cui impattò contro una duna, esplose e fece piovere sabbia dal cielo.

In termini di forza fisica, Yi Yun non era mai stato molto formidabile.

Era molto veloce grazie allo Spostamento del Sole del Corvo Dorato.

Coltivava leggi di puro Yang e anche in parte si era concentrato su quelle di puro Ying. Le leggi Yin Yang appartenevano al Grande Dao e il loro livello di profondità era superiore a quello delle leggi dei cinque elementi.

Per quanto riguardava la forza offensiva, Yi Yun usava le sciabole e le spade, e possedeva anche l’Arco dei Nove Soli.

Praticava anche il Sutra del Cuore della Grande Imperatrice, che proveniva da supremi manuali del Grande Dao.

Tuttavia… le sue difese erano rimaste un punto debole.

Durante gli scontri, avrebbe dovuto usare il suo qi vitale protettivo per coprire tutto il suo corpo. Se la sua testa fosse stata infilzata da una spada, Yi Yun sarebbe morto subito.

Visto che le sue difese erano carenti, doveva stare sempre attento e questo gli impediva di combattere liberamente.

E ora, dopo aver assimilato il marchio della bestia della Nove Neonati, il suo fisico aveva iniziato a trasformarsi. Via via che la creatura fosse cresciuta, il corpo di Yi Yun sarebbe diventato ancora più forte.

“È il momento di partire.” Era passato un mese da quando si era diretto verso il mare orientale fino alla conquista della Nove Neonati e alla fusione con il suo Marchio della Bestia della Vita.

“Prima di assorbire il marchio, la Nove Neonati era sul punto di sperimentare una Tribolazione Celeste. Al suo livello, non ha modo di sopravvivere. Era destinata a morire. Se il marchio della bestia della vita della Nove Neonati venisse distrutto dalla Tribolazione Celeste, non avrei più modo di nutrirla e tornerei al punto di partenza.” Mormorò tra sé e sé Yi Yun. Naturalmente non avrebbe permesso che accadesse.

Voleva cercare tesori celesti per la Nove Neonati così che potesse superare la Tribolazione Celeste. Allo stesso tempo, voleva indagare sui piani dell’Alleanza Marziale.

Yi Yun aprì un’uscita e volò nel cielo, per poi scomparire dal regno mistico della Grande Imperatrice.

…..

Nelle regioni orientali del mondo Tian Yuan c’era una città. Era costruita su un albero torreggiante ed era conosciuta come città celeste marziale. Da lontano, l’enorme albero assomigliava a due persone che combattevano. E alle radici dell’enorme albero, e anche sui suoi rami, c’erano molti guerrieri fermi lì o nel bel mezzo di una meditazione.

Diversi di loro rimanevano qui per lunghi periodi di tempo. Il loro obiettivo era ottenere qualche ispirazione dalle immagini generate dall’albero enorme.

Questo albero colossale esisteva da molti anni, ora sembrava che fosse morto, ma non era appassito.

Si diceva che si fosse formato naturalmente per via del Dao Celeste. In seguito, un Re Empireo aveva costruito una città qui, chiamandola città marziale celeste.

Era il centro più vasto e vicino all’Alleanza Marziale. L’Alleanza Marziale non era aperta al pubblico, così la città marziale celeste era diventata un punto di raduno per molti guerrieri del mondo Tian Yuan.

Molte sette e fazioni nel mondo Tian Yuan avevano creato delle fazioni qui. Con più persone, ci sarebbero stati più scambi di tesori. Così era diventato il centro di commercio più importante del continente.

La casa dei tesori stabilita nella città marziale celeste era famosa per molti mortali.

In una foresta tra le montagna lontana dalla città, ci fu un bagliore binaco. Una figura uscì fuori da una porta di luce.

Yi Yun atterrò piano sul suolo. La sua destinazione era la città marziale celeste!

Vista la sua posizione, comprendeva anche molte organizzazioni dell’Alleanza Marziale. Così Yi Yun aveva scelto questo posto come sua destinazione.

Prima di arrivare qui, aveva fatto un po’ di ricerche prima.

Dieci milioni di anni fa, l’antica Grande Imperatrice aveva viaggiato per il mondo Tian Yuan e, in un quaderno che aveva lasciato, aveva menzionato questo albero divino. Lo aveva perfino esaminato, ma nelle note non parlava della città. Molto probabilmente questo centro era stato costruito dopo l’era della Grande Imperatrice.

C’erano innumerevoli guerrieri nella città marziale celeste. Diversi di loro si stavano allenando anche nelle montagne e nelle foreste attorno.

Yi Yun volò verso la città e incontrò un po’ di gruppi di guerrieri che coltivavano. Erano per lo più allo stadio delle fondamenta Yuan, così non potevano nemmeno individuare l’aura di Yi Yun, figuriamoci vederlo.

Mentre procedeva, Yi Yun osservò questi giovani guerrieri. Molti di loro provenivano da varie fazioni del mondo Tian Yuan, ma alcuni di loro indossavano divise nere su cui era ricamata l’immagine della Luna di Sangue.

Yi Yun lo notò subito. Chiaramente queste persone erano membri dell’Alleanza Marziale.

Potevano non essere in rapporti diretti con la Luna di Sangue ed essere membri esterni, ma anche così, godevano di un certo prestigio tra i coltivatori.

Yi Yun notò che molti si comportavano con grande deferenza nei loro confronti.

Tra i guerrieri, Yi Yun vide una piccola squadra di circa otto giovani. Indossavano divise di colore appariscente e, a giudicare dalla direzione in cui stavano andando, anche loro volevano entrare nella città marziale celeste.

Yi Yun si fermò e guardò i loro abiti, a quanto pareva erano membri della setta del Fuoco Li.

La setta del Fuoco Li poteva essere considerata una complice del clan Shen Tu. Si era messa a sorvegliare la famiglia Lin insieme al clan Shen Tu, monitorandoli. Tuttavia otto giovani discepoli erano stati uccisi dopo l’attacco di Yi Yun.

In questa squadra, c’era un giovane vestito molto bene. Stava dicendo ad una guerriera nella sua squadra: “Dopo che sconfiggeremo altre due bestie della desolazione e ti lasceremo assorbire due marchi delle bestie, dovremo precipitarci nella città marziale celeste. Lo zio marziale Gongsun non sarà contento del nostro ritardo.”

“Cosa c’è da temere? Lo zio marziale Gongsun vuole unirsi all’evento della casa dei tesori stavolta. Se torniamo presto, potrebbe perfino permetterci di seguirlo per ampliare i nostri orizzonti. Ho sentito che ci saranno molti tesori celesti di cui nessuno ha mai sentito parlare.” Disse con entusiasmo la guerriera.

Il giovane sorrise e disse con fare compiaciuto: “Non sono nulla. La stella principale stavolta è la pillola della Longevità! Molti Anziani di grandi sette e perfino Grandi Anziani sono venuti di persona, tutto per questa pillola della Longevità. Solo guardarla può aumentare la durata della vita di un anno!”

“Davvero?” Lo sguardo della donna si accese. Era possibile aumentare la propria longevità solo guardandola? Allora doveva andare a darci una bella occhiata nella casa dei tesori.

Ben presto, quando vide come il suo fratello maggiore non riusciva a trattenersi dal ridere, capì di essere stata presa in giro. I due iniziarono a litigare e alla fine si abbracciarono. La loro esperienza di allenamento stavolta era finita con una relazione amorosa clandestina.

Yi Yun, che era nascosto in un angolo, non prestò più attenzione alla coppia. Tuttavia la loro conversazione lo aveva fatto accigliare lievemente.

La pillola della Longevità!

Poteva essere usata solo da guerrieri di basso livello. Estendeva la durata della vita impedendo di fare ulteriori progressi. Non era preziosa nei dodici Cieli Empirei, ma era ambita da numerose persone nel mondo Tian Yuan.

L’Alleanza Marziale era riuscita a conquistare il supporto della gente solo vendendola generosamente nella casa dei tesori.

Yi Yun sussultò lievemente. L’Alleanza Marziale esisteva da fin troppo tempo, così sarebbe stato molto difficile spodestarla!


