---
weight: 5830
title: Capitolo 583 - Manifesto da Ricercato
pubDate: 2024-06-03T15:46:59.561Z
tags:
    - tmw
---


La città marziale celeste era prospera. Nel momento in cui Yi Yun varcò l’entrata, ricevette una mappa che indicava le varie regioni della città.

Verso sud c’era un’area di scambio, con dei negozi disposti lungo le stradine. Così c’era ogni sorta di persona lì, sia buona che cattiva. Non era raro che ci fossero casi di truffe. Se uno fosse stato imbrogliato dopo aver fatto uno scambio lì, si sarebbe solo potuto biasimare per la sua mancanza di discernimento.

La parte settentrionale della città era dell’Alleanza Marziale. Di solito era strettamente sorvegliata e impedivano alla gente di entrare a meno che non avessero un motivo valido per farlo.

Al centro delle regioni settentrionali e meridionali della città c’era la Casa dei Tesori.

Era anche l’edificio più alto nella città marziale celeste ed era localizzato proprio al centro!

Per quanto riguardava le zone ad est e ad ovest, erano terre che appartenevano a grandi sette o residenze di figure importanti nel mondo Tian Yuan.

La città marziale celeste era costruita solo su un enorme albero, così non copriva un’enorme area e i prezzi delle proprietà erano sconcertanti. Un normale guerriero all’Apertura Yuan non si sarebbe potuto permettere una tenuta nella città marziale celeste nemmeno se avesse usato tutta la sua fortuna.

Chi aveva una proprietà nella città marziale celeste era un ricco magnate nel mondo marziale o era un famoso guerriero all’Apertura Yuan. Erano i migliori a questo stadio.

Naturalmente non mancavano Re Empirei e, ovunque fossero, esperti a quel livello erano considerati signori feudali ed erano rispettati dalla gente.

Yi Yun prenotò una stanza in una locanda, che costava cinque reliquie della desolazione di basso livello al giorno. Questo fece sospirare Yi Yun, certamente non era qualcosa che quel paio di fratelli potesse permettersi. La differenza tra la gente in questo mondo era troppo grande.

“Andrò alla Casa dei Tesori prima!” Yi Yun aveva delle questioni da sbrigare in città. La sua prima tappa sarebbe stata la Casa dei Tesori.

In quanto piattaforma di scambi più grande della città, la Casa dei Tesori era piuttosto appariscente. Era una pagoda alta più di dieci piani e sembrava un palazzo.

Volare era proibito nella città marziale celeste, così bisognava camminare per le stradine per raggiungerla. E questi viottoli erano il luogo dove avvenivano più scambi nel mondo Tian Yuan. Innumerevoli guerrieri entravano e uscivano ogni giorno.

Dopo che Yi Yun entrò nelle stradine, non ci prestò molta attenzione. Nonostante ci fossero molti negozi e bancarelle che mostravano ogni sorta di mercanzia interessante e strana, Yi Yun immaginava che non ci fosse nulla di cui aveva bisogno nonostante la quantità. Il livello di tesori disponibili non era molto utile per lui.

E nelle profondità della città, a parte guardare la varia mercanzia, notò molti guerrieri da ogni parte del mondo Tian Yuan. Le tecniche di coltivazione, le leggi e le armi che avevano erano tutte diverse. Era proprio uno spettacolo sbalorditivo.

Mentre girava con noncuranza per le strade, Yi Yun notò che alcuni negozi avevano un’insegna che mostrava a che setta o clan appartenevano.

Molte famiglie potenti del mondo Tian Yuan avevano aperto delle attività qui.

Primo, potevano vendere risorse trovate dai discepoli o vendere loro prodotti, come reliquie e tecniche di coltivazione.

Secondo, questi negozi potevano essere usati per acquistare beni richiesti dal clan.

Yi Yun osservò con noncuranza le attività per poi fermarsi di fronte ad un negozio.

“Famiglia Lin!”

Su una placca sopra una porta c’era un grosso carattere “Lin”. Era la proprietà della famiglia Lin.

Tuttavia era freddo e solitario. La maggior parte delle mensole erano vuote e non c’erano commessi visto che non c’erano clienti.

E ad entrambi i lati del negozio…

Shen Tu!

Fuoco Li!

Quando Yi Yun vide le insegne e i simboli della famiglia Shen Tu e della setta del Fuoco Li, capì subito che questi negozi un tempo erano proprietà della famiglia Lin, ma ora… una grande porzione delle proprietà commerciali era stata occupata dal clan Shen Tu e dalla setta del Fuoco Li. Non si sapeva perché avessero lasciato una piccola stanza vuota alla famiglia Lin.

Forse era perché la famiglia Lin aveva rifiutato di abbandonare l’ultimo negozio che avevano o, ancora più probabile, quando la famiglia Shen Tu e la setta del Fuoco Li si erano divisi equamente i negozi, era rimasta solo questa proprietà. Avevano deciso di lasciarla lì, senza toccarla, lasciando persino l’insegna della famiglia Lin.

La placca era coperta da uno strato di polvere e le mensole vuote mostravano una scena in pieno declino. Questa stanza vuota era diventata un motivo di derisione per la famiglia Lin.

Molti che erano venuti nella città marziale celesti si sarebbero ricordati dell’animazione di un tempo quando la famiglia Lin aveva aperto il negozio. E in confronto ad adesso, sembrava proprio un netto declino.

Yi Yun sospirò. Visto che la famiglia Lin era stata marginalizzata e avevano problemi ad entrare e ad uscire dal loro territorio, come potevano badare ai negozi nella città marziale celeste?

“Oh? Manifesti da ricercati!”

Ad entrambi i lati del negozio c’erano dei manifesti. E i cosiddetti criminali erano Yi Yun e Lin Xintong!

“Ricompensa per la cattura del traditore della razza umana Yi Yun e la strega Lin Xintong! Queste due persone hanno complottato con la razza della desolazione. Hanno usato dei trucchi sinistri per fare un agguato e uccidere molti geni del clan Shen Tu, della setta del Fuoco Li, della setta dei Dominatori delle Bestie e del clan del Totem Mistico nel regno misterioso della Grande Imperatrice! Hanno complottato per derubare la camera dei tesori della Grande Imperatrice che in origine apparteneva ai geni di varie grandi sette e anche l’eredità della Grande Imperatrice!”

“L’eredità della Grande Imperatrice è un tesoro della razza umana, ma adesso è stato ottenuto da persone senza scrupoli. Se la Grande Imperatrice lo sapesse nel suo aldilà, non lo tollererebbe!"

“Yi Yun e Lin Xintong hanno rubato importanti tesori dei nostri predecessori umani e hanno cercato rifugio nella razza della desolazione. E usando la razza della desolazione, hanno intenzione di distruggere le eredità della nostra razza umana e di dominare il mondo Tian Yuan. I loro piani malvagi devono essere fermati!”

“Così, l’Alleanza Marziale sta avvertendo il pubblico per reclutare ogni coltivatore ed eroe per catturare Yi Yun e Lin Xintong! Chiunque potrà fornire indizi all’alleanza marziale o a qualsiasi clan e setta menzionato sopra sarà ricompensato con dieci pillole della Longevità, 10.000 reliquie di grado supremo e un’ammissione nell’Unione del Dao Celeste come discepolo interno.”

“Chiunque possa uccidere i due, mutilarli o distruggere i loro dantian, sarà ricompensato dieci volte tanto. Verrà concessa un’ammissione nell’unione del Dao Celeste come discepolo principale!”

“Inoltre, Yi yun ha una sorella maggiore, Jiang Xiaorou. È una strega della razza della desolazione. Le ricompense sono le stesse se verranno offerti indizi o se la si ucciderà!”

“Nota: Yi Yun e Lin XIntong possiedono le eredità e i tesori della Grande Imperatrice. Se potete ucciderli, l’Alleanza Marziale non reclamerà nemmeno uno dei tesori!”

“Inoltre Yi Yun ha un fisico perfetto di puro Yang, con un’anima e sangue di puro Yang. Il suo corpo è molto prezioso.”

“Per quanto riguarda un fisico perfetto di puro Yin, Lin Xintong sarebbe perfetta per essere usata come schiava da coltivazione.”

“Jiang Xiaorou è una discendente reale della razza della desolazione, così la sua stirpe è speciale e la si può usare per raffinare pillole della Desolazione perfette.”

“Queste tre persone sono nemici della razza umana. Sono inumani o potrebbero essere diavoli travestiti. Persone del genere non dovrebbero essere trattate con rispetto, così devono essere eliminate ad ogni costo!”

“Missione dell’Alleanza Marziale, del clan Shen Tu, della setta del Fuoco Li, della setta dei Dominatori delle Bestie e del clan del Totem Mistico!”

I ritratti di Yi Yun, di Lin Xintong e di Jiang Xiaorou erano stati affissi accanto al lungo manifesto da ricercato.

Traditore della razza umana?

Hanno usato dei trucchi sinistri per fare un agguato e uccidere molti geni e hanno rubato l’eredità della Grande Imperatrice che in origine apparteneva ai geni di varie grandi sette?

Rubare l’eredità della Grande Imperatrice, cercare rifugio nella razza della Desolazione e cercare di massacrare il mondo Tian Yuan, distruggendo ogni eredità delle varie grandi sette nel mondo Tian Yuan?

Ottimo… davvero ottimo!

Le pupille di Yi Yun si rimpicciolirono mentre guardava con intensità i manifesti.

Dopo che il Lord dello Yang Azzurro e l’antica Grande Imperatrice erano morti, la Luna di Sangue aveva preso radici nel mondo Tian Yuan. Nel corso di milioni di anni, la fazione che controllavano si era già consolidata nel mondo Tian Yuan. Istigando conflitti tra la razza umana e quella della desolazione, l’Alleanza Marziale aveva preso lentamente il controllo sugli esseri umani. E sua sorella era diventata una strega.

Precedentemente, quando Yi Yun era uscito dal regno mistico della Grande Imperatrice, si era preoccupato solo per la sicurezza della famiglia Lin. Non aveva pensato alla sua situazione o a quella di Lin Xintong. Non sapeva perché così tante fazioni, inclusa la setta del Fuoco Li e il clan Shen Tu fossero di guardia all’entrata della famiglia Lin, a fare ispezioni.

Ora ne capì il motivo.

Era perché l’Alleanza Marziale aveva confuso la situazione e aveva addossato ogni colpa su di loro!


Nessuno nel mondo Tian Yuan sapeva dei piani dell’Alleanza Marziale. Inoltre, visto che la loro posizione era estremamente importante nel mondo Tian Yuan e controllavano una vasta quantità di risorse, praticamente potevano condizionare l’atteggiamento dell’intero continente.

Qualunque cosa dicessero sarebbe stata accettata come la verità!

Molti si erano ingelositi di come lui e di Lin Xintong avevano ottenuto l’eredità della Grande Imperatrice. Ma ora, viste le dichiarazioni dell’Alleanza Marziale, i geni dei grandi clan che avrebbero rifiutato di sottomettersi a chiunque, avevano creduto che Yi Yun e Lin Xintong avessero usato trucchi spregevoli per ottenere il riconoscimento del regno mistico della Grande Imperatrice.

Per quanto riguardava le ricompense offerte dall’Alleanza Marziale, avrebbero fatto impazzire chiunque!

A parte poter tenere i tesori e l’eredità del regno mistico, avrebbero ricevuto pillole della Longevità e sarebbero stati trattati come discepoli principali dell’Unione del Dao Celeste. Chi non sarebbe stato tentato da una ricompensa simile?

E per rendere la caccia più allettante, l’Alleanza Marziale aveva incitato le varie fazioni del mondo Tian Yuan a non considerarli umani. Sangue di puro Yang! Anima di puro Yang!

Per quanto riguardava Lin Xintong, poteva essere usata come una schiava da coltivazione con un fisico di puro Yin.

E il sangue di Jiang Xiaorou, che era di stirpe reale, poteva essere usato per raffinare pillole della desolazione di grado supremo…

Yi Yun strinse i pugni mentre l’intento omicida nel suo sguardo si intensificava.

Durante la sua vita, avrebbe odiato qualcuno non appena avesse fatto due cose: toccare i suoi cari e, secondo, calunniarlo in pubblico, impedendogli di rispondere alle accuse!

Precedentemente, Shen Tu Nantian aveva osato fare solo una delle due.

Ma l’Alleanza Marziale aveva fatto entrambe le cose!

L’entrata principale del regno mistico della Grande Imperatrice molto probabilmente era piena di gente proveniente da varie grandi fazioni, in attesa che lui e Lin Xintong uscissero, appostati.

Se non fosse stato per l’uscita del regno mistico nel lontano mare meridionale, ci sarebbero state conseguenze disastrose se fossero stati scoperti!

Luna di Sangue…

Yi Yun strinse i denti. Giurò di annientare lentamente questa fazione con le sue stesse mani!

Inoltre… Yi Yun rilesse la lista dopo l’Alleanza Marziale. Clan Shen Tu, Setta del Fuoco Li, Setta dei Dominatori delle Bestie, il clan del Totem Mistico…

Yi Yun memorizzò bene questi nomi.

Molte delle fazioni lo avevano già provocato. Allora, si erano scontrati nel regno mistico della Grande Imperatrice. Talenti di queste fazioni avevano desiderato l’eredità ottenuta da Yi Yun e da Lin XIntong, e avevano cercato di derubarli uccidendoli, ma alla fine erano stati eliminati da Yi Yun.

Ora, avevano distorto i fatti dicendo che Yi Yun aveva usato dei trucchi spregevoli per uccidere i geni delle loro sette, derubandoli dell’eredità che apparteneva a loro.

Erano davvero spudorati!

Mentre Yi Yun stava guardando il manifesto da ricercato, sentì all’improvviso una voce dietro di lui.

“Amico mio, ahah, sembra che anche tu sia una persona impetuosa!”


