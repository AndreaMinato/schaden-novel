---
weight: 584
title: Capitolo 584 - Jiang Yidao
pubDate: 2024-06-03T16:46:59.562Z
tags:
    - tmw
---


Yi Yun si girò e vide un uomo con una faccia lunga. Stava sorridendo mentre lo guardava, come se stesse ridendo della sua reazione.

“Anche io mi sono infuriato quando ho visto quel manifesto. Yi Yun e Lin Xintong sono feccia umana! A proposito, quella bambola, Lin Xintong sembra proprio bella. Il manifesto da ricercato dice che ha un fisico di puro Yin e può essere una schiava da coltivazione di massimo livello. Sarebbe migliaia di volte meglio di quelle concubine supplementari!”

Disse quella persona dalla faccia lunga mentre guardava Yi Yun con un’espressione che qualsiasi uomo avrebbe capito.

L’intento omicida nello sguardo di Yi Yun scomparì immediatamente. Lo seppellì lentamente. Doveva nascondere la sua rabbia, ma quest’altra persona aveva pensato che fosse l’indignazione di un giovane dalla testa calda.

“Un emblema del fuoco, un membro della setta del Fuoco Li…”

Yi Yun strinse gli occhi e identificò subito le origini dell’uomo dalla faccia lunga. Era nelle vicinanze del negozio della setta del Fuoco Li, così naturalmente proveniva da lì.

“Stimato fratello, come dovrei chiamarla?” Chiese con tono amichevole Yi Yun mentre sorrideva. Nessuno poteva sentire il gelo nella sua voce.

“Ahah, sono Gongsun Lai. Sono il direttore generale del negozio di livello Umano in città. Ho notato che le sue fondamenta sono piuttosto solide, così è anche destino che ci siamo conosciuti. Che ne dice, vuole venire a dare un’occhiata al mio negozio?” Disse con orgoglio l’uomo.

Era sulla trentina e la setta del Fuoco Li gestiva un po’ di negozi nella città marziale celeste, così doveva essere abbastanza capace vista la sua posizione.

Aveva notato le basi solide di Yi Yun e che sembrava abbastanza forte, per questo si comportava in modo così cortese. Per un uomo d’affari come lui, ampliare la propria rete di conoscenze naturalmente era positivo. Chi sapeva se non sarebbe stato utile conoscere una persona scambiando un po’ di parole? Anche se l’altra parte non fosse stata all’altezza delle aspettative, sarebbe potuto diventare un cliente.

Se fosse stato una persona ordinaria, non si sarebbe disturbato a parlargli.

“Va bene!” Yi Yun accettò immediatamente.

L’uomo non poteva capire cosa stava pensando dal suo atteggiamento calmo. Parlò allegramente con Yi Yun del manifesto da ricercato. Aveva notato l’interesse di Yi Yun e una delle tattiche migliori di un uomo d’affari era rispondere alle preferenze del cliente.

“A proposito di quella coppia diabolica, sono sicuramente la peggiore feccia immaginabile. Hanno causato danni ricorrendo a stratagemmi spregevoli, causando la morte di molti geni della mia setta del Fuoco Li. Adesso abbiamo disposto una formazione nel Mare Inattraversabile. Si può dire che sia un’ampia rete dal raggio di 5.000 chilometri. Non sfuggirebbe nemmeno un insetto ai nostri Anziani. Una volta che quella coppia diabolica apparirà, verranno catturati sicuramente!”

“Che peccato… che possa solo gestire un po’ di negozi in città e non possa andare nel Mare Inattraversabile. Sennò sarebbe ottimo ricevere del credito per la loro cattura. Ahahah! Per non parlare dell’eredità della Grande Imperatrice e delle ricompense, solo quella bambola, Lin Xintong… Eheh!” Disse l’uomo con uno sguardo perverso.

Era lascivo e, visto il suo acume da imprenditore, pensava che parlare di donne e fare battute sconce avrebbe accorciato le distanze facilmente tra uomini. Sfortunatamente per lui… si era sbagliato completamente stavolta.

“Giusto, non le ho ancora chiesto il suo nome.” Chiese Gongsun Lai.

Yi Yun sorrise e disse con tranquillità: “Il mio cognome è Jiang, per quanto riguarda il mio nome… non l’ho usato da un po’. Quando ero nel Mare Meridionale, avevo solo un titolo…”

Yi Yun stava usando il cognome di sua sorella.

Quando l’uomo sentì che Yi Yun proveniva dal Mare Meridionale, non poté che alzare gli occhi. Il Mare Meridionale era una regione remota e desolata. La maggior parte delle persone lì sarebbero state deboli. Che avesse commesso un errore e che l’unica caratteristica rilevante di questo giovane vestito di nero fosse il suo aspetto?

In tal caso, perché stava sprecando tempo parlando con lui?

In quanto capo di un negozio di livello Umano della setta del Fuoco Li, non c’era motivo per lui di sprecare tempo ad arruffianarsi un rifiuto del genere.

“Qual è il suo titolo?” Chiese in modo superficiale l’uomo, ma era già disinteressato.

“Il mio titolo è… Jiang Yidao (Una Sciabola). Questo perché tra i guerrieri al mio stesso stadio, chiunque sia, non ho mai avuto bisogno di attaccare una seconda volta. Ho solo bisogno di un fendente e il mio avversario sarà sconfitto.” Rispose con molta calma Yi Yun, come se stesse menzionando che aveva appena mangiato.

Quando l’uomo sentì queste parole, lo fissò ad occhi spalancati.

Questa canaglia! Che fosse un ritardato mentale?

L’uomo dalla faccia lunga aveva visto molte persone eccentriche in passato. Molti geni venuti nella città marziale celeste erano particolarmente insolenti. In quanto uomo d’affari, di solito li avrebbe accompagnati con attenzione e li avrebbe lusingati.

Tuttavia queste persone eccentriche di solito erano davvero capaci.

Questa canaglia di fronte a lui invece indossava un abito ordinario. E sarebbe stato accettabile se questo giovane non fosse stato di ampie vedute visto che proveniva da un posto così remoto come il Mare Meridionale, ma era assurdo che si vantasse di fronte a lui.

Poteva non farci caso, ma lui ne aveva parlato con tale calma come se fosse qualcosa di naturale.

<em>Jiang Yidao?

Mi stai prendendo per il culo?!

Credi davvero di essere un qualche pezzo grosso?!</em>

L’uomo si sentì davvero stupido ad aver sprecato tempo con un ritardato per così tanto tempo.

Non era più interessato a Yi Yun. In quel momento gli venne in mente qualcosa e sorrise: “Mare Meridionale… Mi ricorda qualcosa. Mi stavo chiedendo perché è così familiare. Solo di recente, un ritardato è andato nella famiglia Lin e ha ferito un po’ dei nostri discepoli che stavano sorvegliando la famiglia Lin e poi ha iniziato a vantarsene!”

“Ha detto di aver usato la sua coltivazione allo stadio del Seme del Dao per sconfiggere gli attacchi combinati di tre Anziani all’Apertura Yuan della mia setta del Fuoco Li e del clan Shen Tu. Tutti i guerrieri del Mare Meridionale sono così sempliciotti? Un guerriero allo stadio del Seme del Dao che affrontare e vince contro tre Anziani all’Apertura Yuan? È così divertente. Ahahah!” L’uomo scoppiò a ridere, era chiaro che volesse deridere Yi Yun.

<em>Non ti stavi vantando? Lascia che ti faccia vedere che sorta di persone sono i guerrieri del Mare Meridionale. Un ritardato dopo l’altro!</em>

“Un guerriero allo stadio del Seme del Dao che sconfigge tre Anziani all’Apertura Yuan?” Yi Yun ne fu divertito.

Quest’uomo chiaramente non sapeva che questa cosiddetta diceria era vera. Anche se era il direttore generale di un negozio e ricopriva una posizione abbastanza importante, non era nulla in confronto alla setta del Fuoco Li!

Tutti i discepoli principali stavano coltivando nella setta del Fuoco Li, così non sarebbero stati di certo mandati nei negozi della città marziale celeste.

Così quest’uomo non sapeva nulla di queste informazioni confidenziali.

Per evitare di perdere la faccia nel mondo Tian Yuan, la setta del Fuoco Li aveva già bloccato ogni fuga di notizie. Perfino diversi Anziani della corte esterna non sapevano della questione, figuriamoci i loro discepoli.

Naturalmente non avrebbero rivelato a tutti cos’era successo. Così gli altri discepoli della setta del Fuoco Li erano morti dalle risate sentendo una voce del genere visto che la loro setta aveva affermato che era falsa.

Tuttavia, non importava quanto l’uomo lo derideva, Yi Yun mantenne la calma. Chiaramente non gli importava.

L’uomo ne fu un po’ sbalordito. O questa canaglia aveva una gran faccia tosta o aveva raggiunto un nuovo livello di stupidità. Non aveva capito che lo stava deridendo?

Che stupido di massimo livello!


