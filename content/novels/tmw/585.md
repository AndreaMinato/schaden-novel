---
weight: 585
title: Capitolo 585 - Roccia Misteriosa
pubDate: 2024-06-03T17:46:59.562Z
tags:
    - tmw
---


Mentre l’uomo dalla faccia lunga stava riflettendo, sentì all’improvviso un rumore provenire da un negozio.

“Caro signore, abbiamo trovato questa roccia misteriosa in una caverna profonda estremamente pericolosa e anomala. Chissà quanti anni è rimasta sepolta sottoterra. Non può essere ordinaria! Non importa in che oggetto verrà raffinata o come verrà usata, sarà estremamente utile, ma mi vuoi offrire solo venti reliquie di basso livello per comprarla? Non è un po’ troppo poco?”

Questa voce sembrava estremamente familiare a Yi Yun. Visto che aveva una buona memoria, dedusse che apparteneva all’uomo sulla ventina che faceva parte del gruppo dei tre all’entrata della città marziale celeste.

Yi Yun alzò le sopracciglia mentre guardava dentro.

Vide tre figure di fronte al bancone dentro una sala brillante. C’era una roccia color oro scuro delle dimensioni di un pugno sul bancone. E davanti al tavolo c’era un negoziante paffuto sulla quarantina.

Questo negoziante indossava un abito appariscente. Portava una pipa dal fumo bianco fatta da ossa della desolazione in mano. L’anello al suo pollice era stato scolpito usando giada celeste acqua gelida. Il suo vestiario era in netto contrasto con i tre clienti trasandati.

In quel momento il negoziante stava strizzando gli occhi. Non guardava la roccia sul bancone, ma stava squadrando la ragazza di nome Ah Yu e suo fratello Ah Niu.

Non stava calcolando il valore della roccia, ma era curioso di che sorta di incontro aveva permesso loro di scoprire una roccia del genere.

Questo tipo di pietra era raro perfino nella città marziale celeste, così nemmeno lui poteva riconoscerla pienamente.

Una roccia simile era apparsa nella Casa dei Tesori in passato, ma mentre quella era grande come una macina, questa era delle dimensioni di una mano e il colore era lievemente diverso.

Allora, la grossa pietra alla casa dei tesori era stata venduta ad un prezzo astronomico, mentre… non era sicuro riguardo a questo pezzo di roccia.

Tuttavia valeva sicuramente più di venti reliquie di basso livello.

Comunque, più era preziosa, meno poteva rivelare il suo desiderio. Questo avrebbe messo in allerta chi la vendeva e li avrebbe insospettiti.

Specialmente quel giovane che chiacchierava in continuazione che mostrava lampi di avidità dagli occhi. Aveva perfino trasmesso la sua voce, dicendo al negoziante di abbassare il prezzo a patto che gli desse uno sconto.

Una persona del genere priva di scrupoli pensava di essere intelligente, ma nemmeno lui sapeva il vero valore della roccia.

Il negoziante poteva sfruttarlo, ma questo rendeva ancora più importante non sembrare tentato dall’acquisto.

Era importante poter toccare la roccia senza dare a vedere il suo interesse.

“La peserò.”

Disse il negoziante grasso mentre apriva pigramente gli occhi.

Un commesso accanto a lui la prese e la lanciò su una piccola bilancia dorata. La ragazza trasalì vedendo come stavano trattando la pietra.

Nel momento in cui la roccia color oro scuro atterrò sul piatto, la bilancia si sollevò ed emanò una luce, illuminando la pietra. Sotto di essa, si poteva vedere chiaramente ogni motivo sulla roccia.

Il color oro scuro iniziò a scintillare sulla sua superficie. Assomigliava alla gemma di più alto livello dei regni mortali. I motivi erano rune formate dalla natura ed erano molto misteriosi. L’interno della roccia era un completo mistero, non c’era modo di vederlo.

Tuttavia l’uomo sulla ventina concentrò lo sguardo sul piatto e analizzò la roccia. Sapeva che questa bilancia si chiamava bussola dell’occhio divino. Era uno strumento magico che poteva identificare tesori ed era estremamente prezioso. La setta del Fuoco Li era troppo ricca. Sarebbe stato grandioso se avesse avuto l’opportunità di unirsi a loro!

La ragazza e il giovane accanto a lei, Ah Niu, fissavano intensamente la roccia sul piatto. Molto presto il bagliore si attenuò.

Il negoziante grasso gettò un’occhiata verso di loro e disse con noncuranza: “La luce si è attenuata, così il suo valore è ordinario. Ventidue reliquie di basso livello. Questo è il prezzo più alto che posso offrire. Sta a voi decidere se vendere o no.”

Nonostante i risultati della bussola dell’occhio celeste fossero ordinari, il negoziante grasso sapeva che questo strumento aveva dei limiti nella sua analisi.

Sentendo il prezzo, Ah Yu si accigliò. Non sapeva che valore avesse la roccia, ma era sicura che fosse inestimabile.

L’offerta di 22 reliquie di basso livello la deluse. Tuttavia non c’erano state davvero trasformazioni speciali durante la valutazione dello strumento magico.

“Perché non andiamo a chiedere altrove?”

La ragazza scosse la testa. Solo se avesse provato a chiedere secondi pareri sarebbe stata convinta da un prezzo del genere.

Tuttavia il cugino accanto a lei iniziò a preoccuparsi. Il negoziante grasso aveva già trasmesso la sua voce in risposta, promettendogli cinque reliquie di basso livello se l’avesse convinta ad accettare l’offerta.

Naturalmente voleva concludere questo scambio. Dato che la roccia era stata valutata e non era un qualche tesoro meraviglioso, non sarebbe stato male per lui guadagnarci un po’.

Trasmise subito la sua voce: “Ah Yu, ciò che ho detto era per imbrogliare il negoziante. Ventidue reliquie non è poco! È solo una gemma ordinaria. Potrebbe essere preziosa per i mortali, ma per i guerrieri è ordinaria. Come posso sbagliarmi con i miei anni di esperienza? Inoltre non ti imbroglierei. Non avremo altre occasioni simili!”

Tuttavia la voce del cugino non le fece cambiare parere.

Lei e suo fratello avevano ottenuto questa roccia rischiando la vita. Per estrarla, Ah Niu aveva dovuto scalare una rupe ripida ed era perfino rimasto ferito. Si era addolorata per l’incidente per molto tempo.

All’inizio aveva intenzione di usare i soldi ottenuti vendendo la roccia per comprare pillole e reliquie per Ah Niu. Se non avessero scoperto questa roccia, lei non avrebbe deciso di portare Ah Niu nella città marziale celeste con suo cugino.

Tuttavia, se avessero venduto la pietra per 22 reliquie di basso livello, i suoi piani sarebbero andati in fumo. Lungo la strada, avevano già speso dieci reliquie di basso livello.

Solo entrare in città e trovare un posto dove stare aveva fatto capire ad Ah Yu i costi esorbitanti della città marziale celeste. Era un posto in cui guerrieri che venivano da posti remoti come lei non potevano sopravvivere.

“Sorella, andiamo.”

Ah Niu notò l’espressione di sua sorella e vide che le sue mani stavano tremando. Afferrò subito la roccia e la tirò per il braccio nel tentativo di andarsene.

Vedendo questa scena, il negoziante grasso si accigliò.

Come poteva lasciarsi sfuggire un affare del genere?

Guardò il giovane sulla ventina.

Il giovane mostrò subito un sorriso adulante e fermò il giovane testardo: “I bambini non sanno nulla. Credono che la loro roccia sia così sbalorditiva. Lascia che ci parli io.”

Dicendo questo, il giovane tirò in disparte i fratelli e sussurrò: “Ah Niu, cosa stai facendo? Ah Yu, puoi disciplinarlo?! Dove credete di essere? Questo è il negozio della setta del Fuoco Li! La setta del Fuoco Li è estremamente potente, non possiamo offenderli.”

Ah Niu disprezzava questo suo cugino e girò la testa dicendo: “Non li abbiamo offesi, abbiamo solo deciso di non vendere.”

“Ah Yu…” Il giovane guardò di nuovo la ragazza e rivelò uno sguardo irritato: “Siete sempre così ostinati. Credete che la venderete ad un prezzo migliore altrove? La Casa dei Tesori è grandi, ma non permetterebbero mai a gente come noi di entrare. Non sarebbero interessati a ciò che abbiamo! I negozi in quest’area hanno prezzi simili. La setta del Fuoco Li ha fatto affari in tutti questi anni e hanno una reputazione da difendere. Credi che imbroglierebbero persone poco importanti come noi?!”

Mentre il giovane li stava sollecitando, risuonò una voce gioviale: “Ahahah, giovane fratello. Quanti anni hai?”


