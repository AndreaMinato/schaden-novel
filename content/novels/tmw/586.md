---
weight: 5860
title: Capitolo 586 - Provocare la fazione più potente
pubDate: 2024-06-03T18:46:59.562Z
tags:
    - tmw
---


Sentendo questa voce, il trio spostò gli occhi verso la porta e vide l’uomo dalla faccia lunga entrare nel negozio con un sorriso.

Era il direttore generale di questo negozio della setta del Fuoco Li.

Era vestito in modo appariscente e il suo corpo era coperto da tesori. Solo un semplice pendente che indossava valeva diverse centinaia di reliquie di basso livello.

Anche se i due fratelli non lo conoscevano, si sentirono sotto pressione di fronte a lui.

Era una persona con una posizione prominente.

Mentre la ragazza stava riflettendo, vide il negoziante grasso dall’aspetto arrogante diventare rispettoso.

“Signorino Lai, ho offerto due reliquie di basso livello in più perché provavo compassione per questi due fratelli. Eppure non hanno mostrato gratitudine, sono davvero… Ah!”

Il negoziante grasso mostrò un’espressione amareggiata e scosse la testa.

Aveva capito che, date le sue capacità di discernimento, Gongsun Lai avrebbe capito subito il valore della roccia; così stava iniziando a recitare con lui.

L’uomo dalla faccia lunga mostrò un’espressione sprezzante: “Vecchio Lui, sei nel torto. La nostra setta del Fuoco Li deve fare anche buone azioni mentre perseguiamo il profitto. Guarda questi fratelli, è ovvio che devono venire da lontano… Probabilmente hanno origini ordinarie. Siete qui nella città marziale celeste per coltivare le arti marziali?”

L’uomo dalla faccia lunga era un venditore da molti anni, così poteva immaginare quale fosse lo scopo dei fratelli con una sola occhiata. Non era per via di una sua meravigliosa abilità, ma perché aveva visto numerose persone come loro nel corso degli anni. Provenivano da qualche posto rurale e avrebbero venduto tutti i loro tesori prima di venire qui a perseguire ad ogni costo i loro sogni, ma poi… la maggior parte di loro finiva in miseria!

Anche i fratelli di fronte a lui sarebbero finiti così probabilmente, inoltre… avevano anche una roccia misteriosa che non potevano proteggere.

Non era una situazione positiva per loro.

Questa fu la conclusione dell’uomo dalla faccia lunga mentre sorrideva con calore. Portare via la roccia misteriosa dai fratelli era un modo per prevenire che si abbattessero dei disastri su di loro in seguito.

Questo era anche un riflesso delle sue parole, delle buone azioni che la setta del Fuoco Li dovrebbe fare mentre miravano al profitto.

“Ehi, sorella, è quel signore generoso.”

Il giovane vide Yi Yun dietro l’uomo dalla faccia lunga…

Visto cos’era successo all’entrata, i fratelli avevano una buona impressione di Yi Yun. I fratelli si erano immaginati che fossero amici visto che Yi Yun era dietro l’uomo dalla faccia lunga. Chi si somiglia si piglia, e Yi Yun era una brava persona disposta ad aiutare i più deboli, così questa persona probabilmente doveva avere una personalità simile. Istintivamente sentirono un po’ più fiducia nei suoi confronti.

“Sì, ad essere sinceri signorino, ho portato qui mio fratello per via del suo buon talento. Vorrei che entrasse in una grande setta per imparare.”

“Oh?” L’uomo dalla faccia lunga mostrò un sorriso di apprezzamento. Disse: “Non male. Avere un cuore marziale nonostante le vostre umili origini. Questa sorta di intento è raro e meritevole. Sembra che tuo fratello abbia un ottimo talento. Facciamo così. Vi presenterò in modo che diventi un discepolo della setta del Fuoco Li. Tuttavia prima devo mettere in chiaro che, nonostante tu abbia un buon talento, le tue origini hanno limitato la tua crescita. Sei già stato superato di molto da guerrieri della tua età. Anche se posso farti entrare nella setta del Fuoco Li, non potrai diventare un discepolo ufficiale. Puoi solo iniziare da un discepolo inserviente. Forse potresti perfino diventare il servo di un discepolo ufficiale. Tuttavia, se potrai dimostrare il tuo valore in futuro, c’è la possibilità che tu possa diventare un discepolo ufficiale.”

I fratelli rimasero momentaneamente storditi. Entrare nella setta del Fuoco Li?

Era una setta di massimo livello nel mondo Tian Yuan.

In una setta c’erano molte tecniche di coltivazione, numerose risorse e fondamenta salde. Sarebbe stato perfetto entrarci.

Non avevano mai osato pensare di poter essere ammessi in una setta così grande prima d’ora.

Anche se sarebbe stato solo un discepolo inserviente, non importava. Ci sarebbe stata comunque la possibilità di diventare un discepolo ufficiale.

Finché avesse lavorato sodo, ci sarebbe stata una possibilità.

La ragazza prese le mani del fratello con entusiasmo. Lo sguardo del giovane si accese e giurò di lavorare sodo.

“Signorino, noi…”

La ragazza si fermò a metà frase mentre l’uomo dalla faccia lunga scoppiò a ridere: “Ahah, non dovete entusiasmarvi così tanto. È ciò che meritate. Il talento di tuo fratello è passibile ed è sufficiente a diventare un discepolo inserviente, dopo poi dipenderà tutto da lui in futuro. Vecchio Luo…”

Mentre parlava, si rivolse al negoziante grasso: “Non è stato facile per questi due fratelli ottenere la roccia. Così offri loro cento reliquie di basso livello.”

Il negoziante sembrò imbarazzato sentendo queste parole, ma accettò comunque l’ordine.

Tuttavia, proprio mentre il vecchio Luo stava per prendere la roccia misteriosa, una mano premette lievemente sulla pietra.

Il negoziante grasso rimase sbalordito e alzò gli occhi, per poi vedere il viso sorridente di Yi Yun.

“Cosa significa questo?”

Il negoziante grasso esitò per un momento mentre guardava il suo capo. Non sapeva ancora che rapporto ci fosse tra Yi Yun e il suo capo.

Tuttavia, a giudicare dall’espressione dell’uomo della faccia lunga, non erano affatto amici.

“Nulla davvero. Sono solo interessato a questa roccia e voglio comprarla. Poter scambiare questa roccia misteriosa per un posto da discepolo inserviente e cento reliquie di basso livello è un tale affare, vorrei fare anche io un’offerta allora!”

I fratelli sussultarono quando sentirono queste parole. Capirono cosa intendeva.

Il negoziante grasso si incupì e l’uomo dalla faccia lunga mostrò uno sguardo freddo. Il ragazzino stava causando dei problemi. Chiaramente aveva notato qualcosa di speciale riguardo alla pietra misteriosa.

“Chi ti credi di essere? Prima sono stato cortese con te e stai già superando il limite? Orami la vendita è stata fatta. Sai in che posto ti trovi adesso?”

Qualche momento fa, l’uomo dalla faccia lunga aveva già iniziato a deridere Yi Yun. Aveva già sprecato fiato per questo pazzo dei mari meridionali che si erano definito Jiang Yidao. Se non fosse stato per la comparsa improvvisa dei fratelli, lo avrebbe già cacciato via.

Ora questo ragazzino li stava provocando. Voleva proprio morire!

“Lo so, è soltanto un negozio della setta del Fuoco Li dopotutto.”

Disse con indifferenza Yi Yun. Il suo tono mostrava quanto sdegnava la setta del Fuoco Li.

“Dopotutto? Ahahah! È così divertente!” L’uomo dalla faccia lunga scoppiò a ridere di rabbia. E pensare che questo Jiang Yidao era così arrogante nonostante sapesse della setta del Fuoco Li. La gente del Mare Meridionale aveva proprio delle vedute ristrette riguardo al mondo.

“Gli ignoranti sono impavidi. Voi selvaggi dei Mari Meridionali siete sprovveduti. Puoi aver sentito della setta del Fuoco Li, ma non ti rendi conto di quanto è vasta. Una figura minuscola come te non può essere considerata nemmeno una formica di fronte alla setta del Fuoco Li. Dove hai trovato il coraggio di venire qui e causare problemi?!”


Le terre selvagge dei Mari Meridionali non erano molto meglio dell’est arretrato.

Il giovane sui vent’anni dietro l’uomo dalla faccia lunga rimase sbalordito. All’inizio pensava che Yi Yun fosse una persona formidabile. Non si sarebbe mai aspettato che provenisse dalle terre selvagge dei Mari Meridionali. Così non era tanto superiore a loro. In effetti, considerando da dove proveniva, era in condizioni peggiori. Yi Yun probabilmente era stato così generoso perché aveva avuto un colpo di fortuna e aveva pensato di essere un uomo ricco.

Giungendo a questa conclusione, il giovane provò insoddisfazione. La vita era così ingiusta, un selvaggio del genere aveva ottenuto un’opportunità così buona. Perché non era stato lui ad averla?

Non era facile per lui avere l’occasione di ricevere il supporto della setta del Fuoco Li, ma questo selvaggio aveva rovinato tutto.

Così il giovane disse: “Ehi, canaglia dei Mari Meridionali, potresti voler comprare la roccia, ma non voglio vendertela!”

Proprio mentre finiva di parlare, la ragazza lo trascinò indietro: “Cosa stai facendo, cugino?! Questo signore generoso ci ha aiutato prima.”

“Cosa intendi con aiuto? Non lo avete accettato.” Disse senza la minima preoccupazione il giovane. Stava ancora prendendo sul serio quella questione all’entrata!

“Ti sbagli. La roccia è nostra. Non sta a te decidere!” In quel momento Ah Niu si fece avanti e parlò.

“Tu!” Suo cugino lo fissò e iniziò a preoccuparsi.

L’uomo dalla faccia lunga strinse gli occhi. Guardò freddamente il giovane di nome Ah Niu.

“Allora a chi la venderai?”

Disse all’improvviso l’uomo dalla faccia lunga. Anche Yi Yun guardò Ah Niu.

Yi Yun apprezzava questo giovane, ma la scelta stava a lui. Dopotutto era lui il proprietario della roccia misteriosa. Se avesse scelto la setta del Fuoco Li, Yi Yun non avrebbe avuto nulla da dire.

Ah Niu fece un respiro profondo. Aveva capito che l’uomo dalla faccia lunga non era affatto una persona benevolente.

Molto probabilmente aveva cercato di ingannarlo prima. Poteva essere un imbroglio dall’inizio alla fine. Se fosse davvero entrato nella setta del Fuoco Li, forse sarebbe solo diventato un servo.

Tuttavia la fazione dietro di lui era troppo terrificante.

Ah Niu gettò un’occhiata verso Yi Yun e notò la sua espressione indifferente. Lo stava guardando fare la sua scelta.

Sapeva che, impedendo lo scambio, Yi Yun lo stava avvertendo. Un giovane dei Mari Meridionali doveva aver colto una qualche grande occasione visto che era capace di opporsi ad un’enorme entità come la setta del Fuoco Li, eppure… lo aveva comunque avvertito…

Una persona ordinaria non avrebbe corso dei pericoli per avvertire un estraneo. Ah Niu provò gratitudine nei confronti di Yi Yun.

“Io…” Ah Niu guardò sua sorella, ma lei non disse una parola. Si limitò ad annuire, chiaramente stava lasciando che fosse suo fratello a decidere.

L'uomo dalla faccia lunga sorrise. Anche se il suo piano era stato rivelato da Yi Yun, solo usare la setta del Fuoco Li poteva metterli sotto pressione. Non credeva che questi due fratelli avrebbero osato ribellarsi.

Tuttavia, proprio mentre stava sorridendo, si irrigidì.

Questo perché il giovane vestito in pelle di animale disse: “Ho cambiato idea. Non venderò la roccia.”

“Uh?!”

L’uomo dalla faccia lunga strizzò gli occhi. Non l’avrebbe venduta?

Nella città marziale celeste, c’erano delle regole di scambio. Anche se la setta del Fuoco Li era un’organizzazione potente, non potevano derubare apertamente la gente, altrimenti la sua reputazione sarebbe stata danneggiata. Nessuno sarebbe più osato entrare nei loro negozi se si fosse diffusa notizia dell’incidente!

Tuttavia… l’area di influenza della setta del Fuoco Li non si limitava alla città marziale celeste! Ci sarebbero state delle conseguenze una volta che qualcuno avesse osato offenderli.

Sentendo la decisione del giovane, Yi Yun sorrise e disse: “Fratello, dato che non la venderai a loro, perché non venderla a me?”

Yi Yun stava ancora premendo la mano contro la roccia. La raccolse facilmente visto che il negoziante grasso aveva un livello di coltivazione debole e non era stato in grado di fermarlo.

“Questo…” Ah Niu strinse le labbra e disse piano: “In realtà… non so qual è il valore di questa roccia…”

Disse con sincerità. In quel momento, non aveva motivo di nasconderlo.

Yi yun sorrise e disse con noncuranza: “Nemmeno io posso valutarlo bene. Tuttavia… non mi approfitterò di voi. Pagherò temporaneamente il pezzo di dieci reliquie da Empireo. Se in futuro il prezzo si rivelerà più alto, ti compenserò.”

Cosa?

Il negoziante grasso si irrigidì. Si dimenticò perfino di rimettersi in bocca la pipa d’osso.

Reliquie da Empireo?

Non poteva aver sentito male, vero?

Anche l’espressione dell'uomo dalla faccia lunga si irrigidì.

Anche se aveva capito che la roccia misteriosa era preziosa, nemmeno lui era sicuro di quanto valesse esattamente.

Eppure Yi Yun aveva offerto immediatamente dieci reliquie da Empireo.

Era davvero così ricco? E sopratutto, dove aveva ottenuto reliquie da Empireo?


