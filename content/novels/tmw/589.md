---
weight: 5890
title: Capitolo 589 - Reliquie macchiate di sangue
pubDate: 2024-06-03T21:46:59.562Z
tags:
    - tmw
---


Il cugino della ragazza impallidì immediatamente vedendo così tante guardie. Ah Niu ebbe un tuffo al cuore. Non aveva mai visto così tanti esperti nemmeno nel suo clan e ognuno di loro era molto più forte di lui. Poteva sentire la pressione.

“Cosa vuoi fare?”

Ad Ah Niu si mozzò il respiro mentre il suo cuore batteva rapidamente. Stavano per derubarli? Non c’erano leggi qui?

“Ahr ahr, non preoccupatevi. Queste guardie possono sembrare un po’ feroci, ma non vogliono farvi nulla. Abbiamo già concluso l’accordo. Cento reliquie di basso livello e la posizione di discepolo inserviente nella mia setta del Fuoco Li. Queste persone sono qui per scortarvi nella mia setta. Sono un uomo di parola!”

L’uomo dalla faccia lunga non avrebbe osato assassinare qualcuno nella città marziale celeste e per mantenere una buona reputazione e rimanere dalla parte del giusto, avrebbe davvero mandato Ah Niu e Ah Yu nella setta del Fuoco Li.

Tuttavia, una volta che avessero raggiunto la setta del Fuoco Li, sarebbero stati alla loro mercé. Sarebbe stata una pia illusione per loro pensare di poter vivere pacificamente come discepoli inservienti, molto probabilmente sarebbero stati torturati fino alla morte. E chi avrebbe badato alle loro morti visto che per la setta del Fuoco Li erano come formiche?

Ah Yu, che si era resa conto della situazione, sbiancò.

“No… non mi coinvolgete… Non ha niente a che fare con me!” Il cugino di Ah Yu, che era accanto a lei, fu destato improvvisamente dalle sue fantasticherie. Aveva capito che l’uomo dalla faccia lunga aveva gettato via la sua maschera e che sarebbe stato anche messo a tacere.
Uccidere due persone non era diverso dallo sbarazzarsi di tre persone.

Era tutta colpa di quell’idiota di Jiang Yidao. Se non fosse stato per lui, sarebbe potuto sopravvivere, ma ora… probabilmente era spacciato!

Vedendo questa scena, Yi Yun sogghignò: “Alla fina non sei più riuscito a trattenerti?”

Aveva previsto da tempo che avrebbe cambiato atteggiamento. In effetti stava aspettando che accadesse. Yi Yun aveva voluto sistemare i conti con lui dal momento in cui l’uomo dalla faccia lunga aveva insultato Lin Xintong.

“Da ciò che hai detto, stai trattando la mia setta del Fuoco Li come una tartaruga? Come potrei sopportarlo? Non puoi aspettarti che rimanga a guardare mentre qualcuno fa un affronto del genere nel territorio della mia setta, no?” Mentre l’uomo dalla faccia lunga parlava, i guerrieri robusti circondarono silenziosamente Yi Yun e gli altri.

Ah Niu e Ah Yu furono colti dal panico e si infuriarono.

L’uomo dalla faccia lunga al centro sorrise e sembrava estremamente sicuro di sé. Formava un netto contrasto con l’inquietudine di Ah Yu e degli altri.

“Avete violato le regole di scambio provando a vendere un oggetto a due persone diverse. Non me la sono presa e ho perfino mantenuto la mia offerta. Vi manderò nella mia setta del Fuoco Li, che è già estremamente generoso. Per quanto riguarda te…”

L’uomo dalla faccia lunga guardò Yi Yun e rivelò un’occhiata piena di avidità. “Un selvaggio del Mare Meridionale ha osato creare scompiglio nel mio negozio. L’uso della forza è proibito nella città marziale celeste, ma se qualcuno causa dei guai, allora…”

Mentre parlava, l’uomo dalla faccia lunga scagliò un pugno contro una mensola, facendola esplodere. Tutti gli oggetti che erano sopra si sparsero per terra.

Le erbe all’interno dei contenitori furono danneggiate dall' impatto.

“Tsk, tsk. Guarda. Eri scontento del fatto che questi fratelli abbiano venduto la roccia misteriosa a noi e così volevi causare problemi nella mia setta del Fuoco Li e hai danneggiato il mio negozio…”

“Quando la mia setta del Fuoco Li fa i suoi affari, sappiamo che essere amichevoli favorisce la nostra attività, ma se qualcuno causa guai, reagiremo. Un selvaggio arrogante come te osa venire nella mia setta del Fuoco Li a danneggiare la nostra merce, anche se ti uccidessi accidentalmente, il signore della città Zhang capirebbe. Tuttavia dovrò comunque offrire un tè a Lord Zhang per aver turbato la calma della città marziale celeste.

Sembrava indifferente, ma Ah Yu e gli altri potevano capire cosa stava suggerendo, doveva esserci un rapporto d’amicizia tra di loro.

Non era sorprendente dato che l’Alleanza Marziale governava la città. In qualsiasi posto gestito da esseri umani ci sarebbe stato nepotismo.

Era estremamente normale che la setta del Fuoco Li fosse in combutta con il capo della città marziale celeste.

Se… l’uomo dalla faccia lunga avesse offerto un compenso a Lord Zhang, come un po’ di reliquie da Empireo, non sarebbe stato sorprendente se avessero insabbiato tutto!

Le regole venivano stabilite dalle persone. In questo mondo non era insolito vedere persone che maltrattavano i più deboli trascurando le regole finché lo avessero nascosto.

Se la setta del Fuoco Li avesse messo in disordine il negozio e avesse insistito che figure minori come loro erano responsabili del trambusto, chi avrebbe saputo della verità?

Pensando a questo, la minuta Ah Yu iniziò a tremare per il dolore e l’indignazione.

Per quanto riguardava Ah Niu, strinse i pugni con forza finché le sue unghie non scavarono nei suoi palmi, facendoli sanguinare.

Era troppo debole! Se fosse stato più forte, come sarebbe stato umiliato così? Ora era alla mercè degli altri!

“In realtà… non voglio avere nulla a che fare con voi. Se consegnate ubbidientemente la roccia e farete una dichiarazione come testimoni, posso lasciarvi andare.”

L’uomo dalla faccia lunga sorrise mentre guardava Ah Yu e Ah Niu. Tirò fuori un disco da formazione video. Aveva intenzione di insabbiare tutto. Allo stesso tempo, tirò fuori un po’ di reliquie di basso livello e le lanciò ai fratelli.

<em>Ding ding dang dang!</em>

Le reliquie di basso livello si sparsero a terra, rotolando ai piedi dei due.

“Cento reliquie. Se ce ne sono di più, tenetevele pure. Sono un uomo d’affari onesto dopotutto.” Disse con un sorriso.

Anche il negoziante grasso sogghignò mentre guardava i fratelli che erano radicati sul posto dicendo: “Sbrigatevi e raccoglietele.”

Ah Yu e Ah Niu non si mossero. Sentivano solo profondo rimpianto. E in quel momento qualcuno si mosse.

Il cugino di Ah Yu mostrò un sorriso terrorizzato e adulante mentre si chinava a raccogliere le reliquie.

“Le prendo io, le prendo io. Ringrazio il signore per il suo dono. La roccia è vostra. Non la vogliamo. Smammeremo una volta che avremo raccolto le reliquie. Per favore non uccidetemi…”

Per abbassarsi a questo livello, aveva proprio paura!

“Ahahah, un uomo saggio si sottomette al fato. Per quanto riguarda te, Jiang. Perché non li aiuti a raccoglierle. Tsk, tsk, che Jiang Yidao. Ridicolo. Non hai detto che non dovevi usare un secondo fendente di sciabola per eliminare i tuoi avversari?”

L’uomo dalla faccia lunga scoppiò a ridere. Voleva derubare Yi Yun delle opportunità che aveva ottenuto nel Mare Meridionale. Come poteva una persona che poteva tirare fuori dieci reliquie da Empireo non aver trovato altri tesori?!

Yi Yun ridacchiò. Batté piano il pavimento con i piedi e infuse d’energia quattro reliquie che poi rimbalzarono con un “Ceng”.

Aveva davvero raccolto un po’ di reliquie.

Yi Yun iniziò a giocherellare con le perle in cui c’erano delle impurità. “Succede quando affronto talenti al mio stesso stadio. Sai cos’è un talento? Per la spazzatura di solito non ho bisogno di usare nemmeno la mia sciabola.”

“Uh?!”

L’uomo dalla faccia lunga mostrò un’espressione fredda. Non si sarebbe mai aspettato che in quel momento il selvaggio del Mare Meridionale avrebbe osato dire una provocazione del genere.

Poteva capire che Yi Yun era all’incirca allo stadio del Seme del Dao, ma anche le sue guardie erano allo stadio del Seme del Dao!


Nella città marziale celeste, a parte un Anziano all’Apertura Yuan che proteggeva il negozio di grado celeste, le altre attività erano presidiate da discepoli al picco dello stadio del Seme del Dao.

Per quanto riguardava i guardiani del suo negozio, erano tutti allo stadio del Seme del Dao. Anche se il loro talento era carente, erano esperti nel coalizzarsi in formazioni!

Quando si schieravano insieme, la loro forza si sarebbe moltiplicata! Era sufficiente per la città marziale celeste, che era relativamente sicura.

Un guerriero allo stadio del Seme del Dao come Yi Yun che proveniva dal Mare Meridionale apparentemente non sapeva quanto era terrificante una fazione di massimo livello del mondo Tian Yuan. Probabilmente pensava di poter affrontare persone dalla coltivazione superiore come aveva fatto nel Mare Meridionale.

Era davvero sciocco.

L’uomo dalla faccia lunga estrasse una scimitarra dal suo anello interspaziale. Con un lampo, un bagliore freddo si rifletté in ogni direzione. “Sai come muoiono i selvaggi del Mare Meridionale nel mondo Tian Yuan? Lascia che te lo dica. Di solito muoiono per via della loro stupidità. Oggi ti ucciderò e darò in pasto il tuo cadavere ai cani, allora nessuno saprà della verità!”

Mentre parlava, l’uomo dalla faccia lunga si fece avanti e menò un fendente verso il collo di Yi Yun.

Allo stesso tempo, le guardie dietro di lui si mossero. Si stavano precipitando su Yi Yun da ogni direzione.

L’uomo dalla faccia lunga guidava la carica. La sua posizione poteva sembrare pericolosa, ma in realtà era la più sicura. Le guardie dietro di lui si erano già messe in formazione e l’uomo dalla faccia lunga era proprio al centro.

Nel nucleo della formazione, poteva radunare il potere delle dodici guardie, dandogli l’attacco e la difesa più formidabili.

In questo stato, l’uomo dalla faccia lunga si sentiva invincibile. Avrebbe annientato qualsiasi ostacolo, divinità o budda!

Il potere delle dodici guardie si radunò nel suo corpo e le sue giunture cominciarono a crepitare. La grande quantità di energia lo fece sentire estremamente confortevole e non poté che gridare!

“Muori!”

L’uomo dalla faccia lunga ruggì mentre il raggio di sciabola brillò!

Tuttavia, in quell’istante, prima che Ah Yu e Ah Niu avessero il tempo di esclamare, un po’ di fendenti dorati trafissero il raggio di sciabola dell’uomo dalla faccia lunga.

Questi raggi divini non sembravano molto appariscenti, ma furono estremamente veloci. Superarono all’istante l’uomo dalla faccia lunga.

<em>Oh?!</em>

Le pupille dell’uomo dalla faccia lunga si rimpicciolirono mentre le sue orecchie ronzavano!

I fendenti sembravano aghi taglienti. Ebbe la sensazione che i suoi occhi fossero stati infilzati, accecandolo e dandogli un mal di testa inspiegabile!

Tuttavia durò solo per un centesimo di secondo prima di scomparire.

L’uomo dalla faccia lunga iniziò a sudare copiosamente mentre il suo attacco in qualche modo era stato distrutto!

Non si era ancora ripreso.. Aveva l’impressione di essere già morto, ma quando esaminò le sue condizioni, sembrava… che non fosse rimasto davvero ferito?

Tirò un sospiro di sollievo. Cos’era successo?

Guardò Yi Yun, che sembrava essere rimasto immobile. Non era nemmeno sicuro che l’attacco di prima fosse stato scagliato da lui.

Proprio mentre ci pensava, sentì dei tonfi ripetuti provenire da dietro di lui!

Si girò e impallidì immediatamente.

Le dodici guardie dietro di lui mostrarono espressioni spente. Schiumarono dalla bocca e cominciarono a cadere uno dopo l’altro come dei pezzi di domino.

In un batter d’occhio, le guardie caddero a terra disordinatamente. Nell’intero negozio erano rimasti solo lui e il negoziante grasso!

“C… cosa?!”

L’uomo dalla faccia lunga strabuzzò gli occhi. Non aveva ancora capito cos’era accaduto!

“Tu!”

Si girò verso Yi Yun e notò che il giovane stava ancora giocherellando con le reliquie di basso livello nella sua testa, ma ora… erano coperte di sangue…

Le reliquie impure non erano cristalline prima, ma dopo che erano state tinte di sangue, sembravano dei rubini.


