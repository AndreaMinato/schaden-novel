---
weight: 5900
title: Capitolo 590 - Grande Divario
pubDate: 2024-06-03T22:46:59.563Z
tags:
    - tmw
---


Cosa… cos’è successo?

Vedendo le reliquie insanguinate, l’uomo dalla faccia lunga sbiancò!

Questo selvaggio del Mare Meridionale… che abbia usato quelle quattro reliquie per uccidere le dodici guardie nel suo negozio?!

<em>Com’è possibile?!</em>

Aveva radunato tutto il potere dello schieramento, così il piccolo punto debole della formazione erano proprio le dodici guardie.

Tuttavia, anche così, sarebbe dovuto essere impossibile per qualcuno usare un po’ di reliquie di basso livello per ucciderle all’istante!

“Peng!”

In quel momento ci fu un rumore assordante e una mensola cadde a terra, spargendo tutti i suoi oggetti sul pavimento.

Era perché le gambe del negoziante grasso si erano afflosciate per la paura. Voleva scappare, ma per la fretta si era scontrato con una mensola.

“A… assassino… stammi lontano… se ti avvicini… farò… farò rapporto agli ufficiali…”

Il negoziante grasso era solo un guerriero dal Sangue Viola. Aveva raggiunto questo stadio solo mangiando pillole e non aveva mai praticato le arti marziali. Non aveva mai visto una scena del genere, così si era pisciato addosso per la paura vedendo dodici guerrieri allo stadio del Seme del Dao morire all’istante di fronte ai suoi occhi senza nemmeno capire com’erano stati uccisi.

Stava già parlando in modo incoerente. Le sue mani stavano ancora tenendo un gettone. Era un gettone usato per allertare gli ufficiali quando si era in pericolo in città. Non era stato usato per anni.

Tuttavia, anche mentre guardava Yi Yun camminare verso di lui, le sue mani grasse continuarono a tremare e non osò rompere il gettone.

Yi Yun calpestò le mani del negoziante con un’espressione impassibile.

“Crack!”

Il rumore di ossa rotte risuonò e l’uomo grasso urlò come un maiale al macello. Le sue mani erano state rotte facilmente come un ramoscello.

“Ahhhh, non uccidermi… non uccidermi… Sono solo un negoziante… Non ha niente a che fare con me!”

Il negoziante grasso era già in lacrime. Il gettone che aveva in mano era già rotolato a terra ed era stato raccolto da Yi Yun.

“Ora ti ricordi che nella città marziale celeste non è permesso uccidere? Tuttavia sono un cittadino rispettoso della legge. Non ho ucciso queste persone, ho solo mutilato il loro mare spirituale.”

In un attimo di secondo, aveva lanciato quattro reliquie della desolazione contro i mari spirituali delle guardie, annientando le loro anime.

Erano cerebralmente morti, ma ancora vivi, privi di percezione. Non era diverso dal morire.

“E tu…”

Yi Yun guardò l’uomo con la faccia lunga che stava tremando.

“Tu…”

La faccia dell’uomo era coperta di sudore. Non aveva mai visto una persona così terrificante. Non aveva il coraggio di resistere. Guardò silenziosamente la porta del negozio!

Dopo che l’ingresso era stato chiuso, era stato sigillato da una formazione. Voleva trapassare la formazione e precipitarsi fuori per strada per gridare aiuto.

Inseguire qualcuno per le vie della città marziale celeste per ucciderlo avrebbe comportato gravi conseguenze. Avrebbe allertato sicuramente una squadra di sorveglianza.

Tuttavia, proprio mentre lo pensava, Yi Yun scomparì all’improvviso!

Quasi allo stesso tempo, un’ombra nera apparsì di fronte a lui. Sembrava essersi teletrasportato all’istante, come se fosse arrivata la morte in persona!

“Ah!”

L’uomo dalla faccia lunga non ebbe nemmeno tempo di urlare che risuonò un’esplosione!

Yi Yun aveva premuto un palmo contro il suo Dantian. Il suo qi vitale era esploso dalla sua mano, trapassando il Dantian dell’uomo dalla faccia lunga e attraversando i suoi meridiani.

“Pa! Pa! Pa!”

Scoppiettando come fagioli in padella, il Dantian e i meridiani dell’uomo furono completamente distrutti!

Anche i suoi muscoli erano stati lacerati da Yi Yun. Avrebbe dovuto trascorrere il resto della sua vita confinato a letto.

Per un guerriero che prima poteva andare dove voleva, era un risultato cento volte peggiore rispetto alla morte!

L’uomo dalla faccia lunga vomitò una boccata di sangue. Il suo corpo tremò, visto che i suoi muscoli si stavano contraendo involontariamente dopo che erano stati distrutti. Quando si rese conto di cos’era successo, sbiancò!

Una vita peggiore della morte! In un batter d’occhio, era passato da un gestore della setta del Fuoco Li di una certa posizione ad un invalido che avrebbe condotto una vita orribile.

“Ho detto che ero un cittadino rispettoso delle leggi. Dato che non puoi uccidere nella città marziale celeste, ti ho risparmiato.”

Mentre parlava, Yi Yun lanciò le reliquie insanguinate all’uomo.

“Te le restituisco. Ho restituito le reliquie che mi hai dato. Consideralo una restituzione della merce. Questa roccia è ancora mia!”

Yi Yun raccolse la pietra misteriosa e poi guardò il negoziante grasso.

Questa occhiata conteneva l’intento di Yi Yun.

“Boom!”

Il negoziante grasso sentì un ruggito assordante nelle sue orecchie e ne fu intontito. Poi svenne immediatamente.

La sua anima era stata ferita gravemente dall’intento di Yi Yun. Quando si sarebbe risvegliato, anche lui sarebbe stato un ritardato mentale.

Yi Yun aveva mutilato tutte le persone nel negozio in poco tempo.

Solo allora si girò verso Ah Niu e Ah Yu.

Era successo tutto in pochi secondi.

I giovani di umili origini rimasero erano rimasti completamente sbigottiti di fronte ad una scena del genere.

Quando erano entrati in città, Yi Yun aveva preso l’iniziativa di rivolgersi a loro. Avevano pensato che fosse generoso e benevolente.

Per quanto riguardava l’abito di Yi Yun, era molto comune. Non era simile ai talenti prediletti dai grandi clan, che si coprivano di tesori.

Data la giovane età di Yi Yun, non si sarebbero mai aspettati che fosse così potente.

Una persona di tale livello di solito aveva origini straordinarie. Persone di questo calibro non dovevano usare le porte comuni della città marziale celeste, perché ci sarebbero state sempre delle entrate apposta in cui sarebbero stati accolti.

Tuttavia Yi Yun si era mescolato tra la folla e non era sembrato nulla di speciale.

Per Ah Niu e Ah Yu, Yi Yun era come i leggendari esperti che si nascondevano in città.

“Fratello Jiang, sei…”

Ah Niu e Ah Yu guardarono Yi Yun sconvolti. Ah Niu era particolarmente agitato dopo aver visto le mosse del giovane.

L’uomo dalla faccia lunga si era approfittato della situazione e li aveva minacciati. Così aveva capito profondamente quanto era impotente e quanto potesse essere massacrato per puro capriccio.

Aveva desiderato il potere di un sovrano per poter picchiare spietatamente l’uomo dalla faccia lunga.

Tuttavia non era in grado di farlo al momento.

Yi Yun invece aveva esaudito facilmente tutti i desideri di Ah Niu. Era sembrato facile come spazzare via delle tele di ragno.

Era estremamente impressionante e lo aveva riempito di ammirazione.

“Dobbiamo andare. La setta del Fuoco Li scoprirà velocemente la situazione qui.”

Nella città marziale celeste, molti negozi vendevano tesori preziosi, così per impedire furti, alcuni clan avrebbero disposto delle formazioni negli uffici capi per monitorare la situazione nelle frazioni.

La frazione di grado celeste della setta del Fuoco Li avrebbe notato velocemente questo grave problema nel negozio di grado umano.

La persona a capo del monitoraggio della formazione avrebbe fatto rapporto ad un Anziano, che non avrebbe tardato molto ad arrivare.

Anche la città marziale celeste avrebbero scoperto questi conflitti. Ciò che avevano fatto qui forse aveva già fatto trapelare fluttuazioni di qi vitale e molto presto le squadre di sorveglianza avrebbero circondato questo negozio.

Era impossibile cancellare tutte le tracce di cos’era successo qui.


