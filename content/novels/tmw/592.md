---
weight: 592
title: Capitolo 592 - Un cadavere da esporre
pubDate: 2024-06-04T00:46:59.563Z
tags:
    - tmw
---


In quel momento, città marziale, Casa dei Tesori.

La Casa dei Tesori era una pagoda di ventidue piani. Di solito i primi ventuno erano usati per fare affari, ma il ventunesimo e il ventiduesimo avrebbero accolto ospiti importanti.

Al ventunesimo piano della Casa dei Tesori, in una grande sala, c’era ogni sorta di tesoro prezioso.

Questi beni provenivano da ogni parte del mondo Tian Yuan. Alcuni erano in vendita, mentre altri erano doni di grandi varie fazioni all’Alleanza Marziale.

Un po’ di anni fa, l’Alleanza Marziale era una grande fazione, ma non aveva mai ricevuto regali da varie organizzazioni del mondo Tian Yuan.

Ora però, grazie alle pillole della Longevità, molti si stavano azzuffando per entrare in buoni rapporti con loro.

E lentamente, la gente aveva scoperto che l’Alleanza Marziale aveva nascosto molta della sua forza.

Un’organizzazione tipica come l’Alleanza delle Sei Spade era formata da sei fazioni che usavano arti della spada. Il loro potere combattivo principale erano le sei fazioni stesse, mentre l’alleanza stessa non era molto potente.

Tuttavia l’Alleanza Marziale era diversa. Negli ultimi anni, specialmente dopo aver organizzato diversi eventi su larga scala come incontri di arti marziali ed esplorazioni di regni mistici, la gente aveva scoperto che le eredità di questa organizzazione superava ogni loro immaginazione.

Sembrava che l’Alleanza Marziale stesse cercando di formare una fazione propria.

Nessuno sapeva quanti membri avesse o a che livello fossero, era piena di mistero.

La gente non aveva saputo quasi nulla all’inizio, solo che il loro emblema era la Luna di Sangue.

E in seguito, perfino l’intera Alleanza Marziale aveva iniziato ad usare la Luna di Sangue come emblema. E visto che si erano aperti al resto del mondo, avevano iniziato ad accettare discepoli da vari grandi sette a coltivare.

Così era nata l’Unione del Dao Celeste.

Di conseguenza, l’Alleanza Marziale si era evoluta lentamente in una setta.

Tuttavia era diversa da una setta tradizionale.

Una setta ordinaria avrebbe accettato discepoli, ma per impedire loro di tradirli, avrebbero punito gravemente o anche distrutto la coltivazione di chi si univa ad altre fazioni nel frattempo.

Tuttavia l’Alleanza Marziale non ci badava. I loro discepoli potevano entrare liberamente in altre sette.

Termini così generosi tentavano i membri d’élite di molte grandi fazioni.

Potevano preservare le fondamenta della loro setta originale ed entrare nell’Alleanza Marziale, diventando un membro dell’Unione del Dao Celeste.

Nell’Unione del Dao Celeste, finché una persona avesse avuto talento, sarebbe stata trattata allo stesso modo, che fosse cavalleresca, un genio incredibile o un pirata.

Si potevano ottenere le risorse di coltivazione dell’Alleanza Marziale usando la propria forza.

E le risorse che possedevano erano superiori a qualsiasi clan del mondo Tian Yuan!

In tali circostanze, chi non sarebbe voluto entrare nell’Unione del Dao Celeste?

Avevano tutto da guadagnare, ma nulla da perdere. Naturalmente, anche se era un’offerta allettante, l’Unione del Dao Celeste era estremamente esigente. Aveva rifiutato l’accesso a molti membri d’élite cresciuti da grandi clan.

Nella grande sala della Casa dei Tesori, un uomo di mezz’età composto con un seguito di più di dieci persone stava ammirando gli oggetti mandati dalle varie grandi fazioni del mondo Tian Yuan.

Tuttavia… a giudicare dalla sua espressione calma, probabilmente nulla aveva attirato la sua attenzione.

E su un tavolo non lontano da lui c’era una scatola di pillole.

Questo contenitore dall’aspetto ordinario era qualcosa che molti desideravano perché dentro c’erano dei tesori che facevano arrossare gli occhi dei patriarchi di molte grandi fazioni, pillole della Longevità!

Una singola pillola della Longevità avrebbe avuto un prezzo astronomico sul mercato, ma chiunque avrebbe tenuto una risorsa del genere per sé. Nessuno l’avrebbe venduta.

Tutte le grandi fazioni avrebbero riflettuto bene su come usarla.

E in quel momento, le persone che accompagnavano l’uomo di mezz’età raffinato erano figure importanti mandate da varie grandi fazioni nella città marziale celeste.

Una di loro includeva un Anziano della setta del Fuoco Li, Gongsun Ding.

Accanto a lui, c’erano due loro talenti, Gongsun Zhi e Gongsun Yang.

Due mesi fa, si diceva che Gongsun Yang fosse rimasto gravemente ferito da una persona misteriosa della famiglia Lin. Si vociferava perfino che due Anziani della Setta del fuoco Li avessero attaccato questa persona ad Anziano del clan Shen Tu, ma che se la fossero lasciata scappare facilmente e che fossero stati perfino sconfitti.

La setta del Fuoco Li l’aveva negato.

La diceria non sembrava credibile e, in seguito, quando la gente aveva visto Gongsun Yang completamente in salute, queste voci avevano smesso di girare.

Nessuno sapeva che la setta del Fuoco Li aveva usato numerosi tesori solo per curare le ferite di Gongsun Yang. E anche così, il giovane non si era ripreso pienamente.

Sembrava in salute, ma in realtà aveva ancora ferite interne.

Aveva seguito l’Anziano della sua setta per incontrare l’uomo di mezz’età simile ad uno scolaro per ottenere il suo riconoscimento e venire ammessi all’Unione del Dao Celeste.

Molti membri d’élite desideravano alla follia un posto nell’Unione del Dao Celeste.

In quel momento, lo scolaro di mezz’età passò di fronte ai tesori mandati dalla setta del Fuoco Li. L’Anziano Gongsun Ding lasciò deliberatamente che fosse Gongsun Yang a presentarli, così che avesse l’occasione di dare una buona impressione all’uomo di mezz’età.

Era una rara opportunità. Gongsun Yang descrisse i tesori con eloquenza rivelando occasionalmente le sue ispirazioni al riguardo.

Quando l’uomo di mezz’età faceva una domanda, Gongsun Yang avrebbe risposto in gran dettaglio, come se avesse preso degli stimolanti.

Per questo, si era preparato per diversi giorni per capire a fondo tutti questi tesori.

“Sei molto informato.” Valutò lo scolaro di mezz’età. Gongsun Yang ebbe la sensazione di aver ricevuto un’ottima ricompensa. Si riempì di gioia, ma mantenne un tono umile e disse: “Ringrazio il Lord ambasciatore per il complimento. Le mie conoscenze sono ancora limitate. Se possibile, apprezzerei uno o due insegnamenti da parte del Lord.”

Le parole di Gongsun Yang erano un ovvio suggerimento di permettergli di entrare nell’Unione del Dao Celeste. Solo entrandoci avrebbe potuto ricevere l’istruzione dell’uomo di mezz’età.

Lo scolaro di mezz’età si limitò a ridacchiare in risposta e rimase in silenzio. Tuttavia risuonò un sogghigno accanto a lui.

Questo sogghigno derisorio chiaramente suggeriva che Gongsun Yang si stesse illudendo.

Oh?

Gongsun Yang alzò le sopracciglia. Durante un’occasione del genere, in presenza di così tante figure importanti dove tutti erano amichevoli e si complimentavano l’un l’altro, c’era qualcuno che sogghignava in modo così presuntuoso!

Strinse i denti e notò che era stato un giovane di bell’aspetto a deriderlo.

Sembrava avere diciassette-diciotto anni. Anche se era giovane, nessuno osava sottovalutarlo perché era un membro dell’Unione del Dao Celeste, ed era anche molto apprezzato.

Questo giovane era chiaramente arrogante visto che aveva osato sogghignare. Chiaramente non era rimasto impressionato da Gongsun Yang.

Tuttavia, non importava quanto Gongsun Yang si fosse arrabbiato, non osò dire una parola.

La sua posizione era inferiore!

Il giovane era un grande talento dell’Unione del Dao Celeste. Aveva un futuro dalle prospettive illimitate. Gongsun Yang invece doveva usare ogni sorta di trucco solo per entrare.

Lo scolaro di mezz’età non lo rimproverò minimamente per questa insolenza. Era come se non lo avesse sentito e continuò a guardare i tesori.

<em>’Questo maledetto ragazzino osa sottovalutarmi!</em>’

Gongsun Yang strinse i pugni e represse la rabbia.

Proprio mentre lo scolaro di mezz’età stava per guardare i tesori della prossima fazione, Gongsun Yang si incupì all’improvviso!

Accanto a lui, anche Gongsun Ding si rabbuiò.

Un momento fa, i loro gettoni della trasmissione della voce avevano mandato una notizia che trovarono ridicola.

La notizia era stata inviata loro da uno dei loro guardiani, che aveva comunicato che uno dei loro negozi di grado umano erano stati distrutti!

E il direttore, il negoziante e le loro guardie erano state tutte mutilate, senza eccezioni!

Come… poteva essere?

Gongsun Ding trovava difficile crederlo. Chi avrebbe avuto un coraggio del genere?!

Lo scolaro di mezz’età notò il lieve cambiamento d’atmosfera. Nonostante desse l’impressione di essere tranquillo, era molto sensibile ai pensieri e alle emozioni della gente attorno a lui.

Gettò un’occhiata verso Gongsun Ding e disse: “È successo qualcosa?”

“Questo…” Gongsun Ding si accigliò. Non voleva menzionare una notizia così umiliante di fronte all’ambasciatore dell’Alleanza Marziale.

“Solo una questione da poco. Qualcuno ha causato problemi in uno dei nostri negozi.”

“Problemi?” Lo scolaro di mezz’età ridacchiò. Se fosse stato un guaio qualunque, non avrebbe fatto cambiare drasticamente l’espressione di Gongsun Ding.

Tuttavia non insistette. Invece l’espressione dell’uomo magro accanto allo scolaro di mezz’età si incupì.

Era l’assistente della città marziale celeste ed era il cosiddetto “Lord Zhang” menzionato precedentemente dall’uomo dalla faccia lunga.

Questo “Lord Zhang” era il responsabile della sicurezza nella città marziale celeste. Ora che l’ambasciatore dell’Alleanza Marziale era qui, naturalmente non era contento che ci fossero stati problemi sotto la sua amministrazione.

Dopo uno scambio fatto con una trasmissione di qi vitale, capì cos’era successo da Gongsun Ding.

Era assurdo che uno dei negozi di una grande fazione fosse stato distrutto durante la visita di un ambasciatore.

Gongsun Ding disse: “Dobbiamo risolvere la questione velocemente. Mandate Gongsun Zhi e Gongsun Yang a gestirlo!”

“In tal caso, prendi il mio gettone e una squadra punitiva per catturare il colpevole.” Zhang trasmise la sua voce e passò il gettone a Gongsun Ding senza attirare l’attenzione.

“Parti e risolvi la questione velocemente.” Gongsun Ding trasmise la sua voce.

Gongsun Yang strinse il gettone. Era già infuriato per via delle derisioni del giovane, e ora qualcuno aveva umiliato la sua setta del Fuoco Li.

Presto lo scolaro di mezz’età lo venne a sapere.

Per quanto riguardava il giovane talento, aveva già immaginato che qualcosa non andasse, proprio come l’uomo di mezz’età. Li stava guardando con un’espressione divertita.

Questo fece infuriare ancora di più Gongsun Tang.

Doveva uccidere subito il colpevole e appendere il cadavere in pubblico per farlo vedere a tutti! Doveva fare capire quali sarebbero state le conseguenze nell’offendere la sua setta. Voleva anche abbassare la cresta a quel giovane di bell’aspetto.

In quel momento, lo scolaro di mezz’età guardò i doni e disse senza nemmeno sollevare la testa: “Avete discusso per così tanto tempo. Perché, è una questione problematica?”

Il giovane di bell’aspetto rivelò un sogghignò.

“Sono questioni da nulla Lord ambasciatore. Saranno risolte in modo veloce e netto. Lord ambasciatore, non deve preoccuparsi. Si riposi un po’, tornerò presto.” Disse Gongsun Yang con grande autocontrollo, riempiendo di soddisfazione Gongsun Ding.

Tra le grandi fazioni che avevano deciso di ricevere il supporto dell’Alleanza Marziale, la setta del Fuoco Li era forte, ma non era nulla di speciale.

Gongsun Ding credeva perfino che, se la questione fosse diventata davvero seria, forse la situazione si sarebbe ribaltata.

Ad esempio, il combinaguai poteva avere una fazione potente a sostenerlo, altrimenti non sarebbe stato così arrogante.

In tal caso, distruggere una fazione del genere avrebbe anche mostrato il potere della setta del Fuoco Li.


