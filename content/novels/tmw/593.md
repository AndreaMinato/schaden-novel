---
weight: 5930
title: Capitolo 593 - Aspettare
pubDate: 2024-06-04T01:46:59.563Z
tags:
    - tmw
---


Erano passati solo quindici minuti quando Gongsun Zhi e Gongsun Yang arrivarono nel negozio di grado umano che era stato distrutto.

Quando decine di membri della famiglia Li e la squadra punitiva accorse con fare aggressivo, la folla di spettatori si disperse.

Nella città marziale celeste, la dignità della squadra punitiva era straordinaria. Raramente c’erano problemi in città, e una volta che ci fossero stati, sarebbe stato tutto risolto facilmente dopo l’intervento della squadra punitiva.

Specialmente ora, avevano ricevuto i rinforzi degli uomini della setta del Fuoco Li. Avrebbero sistemato facilmente la questione e la persona che aveva causato problemi era spacciata.

Vedendo il disordine e i più di dieci discepoli della setta del Fuoco Li a terra come maiali morti, Gongsun Yang si pizzicò i polsi, mentre raggi freddi brillavano dai suoi occhi. Pensava che il guardiano che gli aveva riferito la questione avesse esagerato, ma a quanto pareva la situazione era ancora peggiore!

Più di dieci persone erano state rese invalide. Che audacia!

“Signorino Zhi, signorino Yang, dovete parlare per questo sottoposto!”

Vedendo Gongsun Yang e Gongsun Zhi, accompagnati dalla squadra punitiva della città marziale celeste, l’uomo dalla faccia lunga strisciò verso di loro con grande difficoltà piangendo.

Gongsun Yang mostrò uno sguardo sprezzante. Disse freddamente: “Spazzatura!”

Accanto a lui, Gongsun Zhi sorrise e chiese: “Che sorta di persone ti hanno ridotto in questo stato? Dove sono andate?”

L’uomo dalla faccia lunga sputò sangue e descrisse l’aspetto di Yi Yun con grande difficoltà, e anche la causa dell’incidente.

Naturalmente non avrebbe detto com’era stato tentato dall’avidità. Invece addossò ogni colpa su Yi Yun.

Aveva trovato una speranza. C’era un barlume di speranza che gli suggeriva che la setta l’avrebbe salvato. Per quanto riguardava Yi Yun, aspettava con impazienza di vedere il suo cadavere.

“Si sono rimangiati la parola su cos’avevano venduto? Ha perfino osato prenderli con la forza? Questa persona merita di morire!”

Gongsun Yang si stiracchiò il collo, facendolo crepitare. Si era ripreso per due mesi e stava pensando di fare un po’ di attività!

Era perfetto che qualcuno che fosse venuto dritto da lui!

Seppero velocemente della destinazione di Yi Yun, la locanda delle Sei Spade.

“Tsk, credi che la locanda delle Sei Spade potrà proteggerti? Che ingenuità. Eliminiamo quello stupido!”


Mentre parlava, Gongsun Yang gettò un’occhiata verso l’uomo dalla faccia lunga che gemeva a terra. Disse gelidamente: “Portalo con noi così da poter trovare quella persona!”

Gongsun Yang e Gongsun Zhi guidarono i loro uomini e marciarono con maestosità verso la locanda delle Sei Spade.

Mentre passavano per le strade, rivelarono intenso intento omicida con fare appariscente. Attirarono l’attenzione di numerosi guerrieri.

Gongsun Yang camminava proprio di fronte al gruppo. Era incupito e mostrava un sogghigno.

Precedentemente, il combinaguai aveva attraversato la porta principale della setta del Fuoco Li e se n’era andato con arroganza. Molti lo avevano visto passare.

Ora voleva dare una lezione a quella persona e fare vedere a tutti come sarebbe finita. Non solo voleva dare una lezione brutale a quell’uomo, aveva anche intenzione di appendere il suo cadavere in modo da farlo vedere a tutti.

Solo allora avrebbero potuto ripristinare la loro reputazione. Gongsun Yang avrebbe anche attirato l’attenzione della gente della città marziale celeste. Non voleva essere ignorato completamente.

In un batter d’occhio, Gongsun Yang aveva un seguito di qualche centinaio di uomini. E in quel momento, la locanda delle Sei Spade era già di fronte a loro.

“La squadra punitiva è qui! Cosa succede?”

Gli ospiti nell’atrio della locanda mostrarono tutti espressioni sorprese.

Nel momento in cui Gongsun Yang varcò la porta, mostrò un gettone. “La squadra punitiva della città marziale celeste e la setta del Fuoco Li sono venuti qui per catturare il colpevole, Jiang Yidao! Jiang Yidao, esci fuori e preparati a morire!”

In quel momento, c’erano già molti spettatori a guardare il trambusto. Riferirono tutto quello che era successo ai clienti della locanda che ancora non sapevano nulla.

Queste persone rimasero senza parole. A giudicare dalla formazione della setta del Fuoco Li, questa persona di nome Jiang Yidao era spacciata. Tuttavia era colpa sua visto che aveva provocato la setta del Fuoco Li.

“Jiang Yidao, hai osato malmenarmi. Esci fuori e preparati a morire!”

L’uomo dalla faccia lunga aveva gridato a squarcia gola. Aveva usato troppa energia per urlare e le sue ferite iniziarono a dolergli. Tuttavia in quel momento non gli importava più.

Tutto ciò che voleva era vendicarsi!

Odiava Jiang Yidao fino all’osso. Ora che aveva ricevuto supporto, voleva che Jiang Yidao la pagasse dieci volte più cara!

Vedendo questo spiegamento, il locandiere si precipitò frettolosamente da Gongsun Yang e dagli altri.

Questo locandiere rappresentava l’alleanza delle Sei Spade. Anche se fu cortese nei confronti della squadra punitiva, non fu eccessivamente umile: “Signori, va bene che eseguiate la vostra missione, ma per favore non distruggete la mia locanda dell’Alleanza delle Sei Spade. E per favore non fate vedere sangue ai clienti della mia locanda, così da non disturbarli.”

Gongsun Yang sorrise e disse con noncuranza: “Non preoccuparti. Naturalmente trascinerò fuori Jiang Yidao prima di picchiarlo.” Non era così preoccupato riguardo all'Alleanza delle Sei Spade.

“Giusto, mi chiedo in quale stanza si stia nascondendo Jiang Yidao?” Chiese di nuovo.

Sia Gongsun Yang che le persone presenti credevano che Jiang Yidao fosse venuto qui per nascondersi. Ora, vedendo uno spiegamento del genere, sicuramente si era rinchiuso nella sua camera, temendo di fare anche solo un passo fuori.

Il locandiere capiva la situazione e mandò subito i suoi sottoposti ad esaminare la situazione. Sentendo la domanda di Gongsun Yang, si girò a guardare le scale.

In quel momento, l’uomo che aveva appena mandato stava correndo giù dalle scale.

“Come? In quale stanza si sta nascondendo?” Gongsun Yang mosse gentilmente le maniche.

L’uomo gettò un’occhiata verso Gongsun Yang e poi guardò il negoziante per poi deglutire: “Lui… non è nella sua stanza.”

“Oh? È già scappato?” Gongsun Yang si incupì.

“N… no. Quell’ospite sta bevendo il tè nella sala al secondo piano.”

“Bevendo il tè?” Gongsun Yang lo fissò.

Erano accorsi con fare intimidatorio, ma questa persona era ancora dell’umore per bere del tè?

Non sapeva che stava per abbattersi una catastrofe su di lui?

Il gruppo si precipitò su per le scale. Fortunatamente le scale della locanda erano ampie e fatte di materiali straordinari. Altrimenti sarebbero collassate sotto la forza di così tanti guerrieri.

Nel momento in cui raggiunsero il secondo piano, tutti i clienti che bevevano il tè si erano dispersi in un lato. C’era un giovane vestito d’azzurro che teneva una tazza da tè in mano ed era seduto da solo in un angolo del ristorante. Stava mescolando lentamente il tè e lo stava bevendo senza nessuna preoccupazione.

Sarebbe sembrato normale in circostanze ordinarie, ma adesso sembrava estremamente arrogante.

Gongsun Yang e Gongsun Zhi rimasero sbalorditi dalla scena. Gongsun Zhi scoppiò a ridere per la furia: “Ci hai aspettato? Che fegato!”

Anche Gongsun Yang voleva imprecare, ma gli si mozzò il fiato.

Dalla sua posizione, poteva vedere la schiena di Yi Yun e un po’ del suo profilo. Per qualche motivo, questa figura gli dava una sensazione familiare.

<em>’Non l’ho già visto da qualche parte?’</em>


