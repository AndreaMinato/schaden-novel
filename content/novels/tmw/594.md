---
weight: 5940
title: Capitolo 594 - Nemici destinati ad incontrarsi di nuovo
pubDate: 2024-06-04T02:46:59.564Z
tags:
    - tmw
---


Yi Yun era seduto accanto ad una finestra in un angolo del ristorante. Nonostante avesse sentito l’arrivo dei membri della setta del Fuoco Li e della squadra punitiva, rimase seduto sul posto senza muoversi.

Li aveva individuati da tempo, ma stava aspettando silenziosamente che lo raggiungessero.

Sapeva anche che Ah Niu e Ah Yu erano al terzo piano della locanda. Il cugino di Ah Yu era sbiancato per lo spavento. Stava tremando e stava cercando di trascinare Ah Yu e Ah Niu per scappare approfittandosi del trambusto.

I membri della setta del Fuoco Li e della squadra punitiva lo stavano fissando con ferocia. Gli astanti invece aspettavano di godersi un bello spettacolo. Lo stavano indicando costantemente, dicendo parole come “arrogante” e “altero”.

Al centro del vortice, Yi Yun sembrava non avere nulla a che fare con questa situazione. Coprì gentilmente la teiera.

Ora sembrava una persona che si era goduta il successo fin da giovane, un potente erede che aveva condotto una vita privilegiata.

Il suo sguardo era arrogante, come se non si volesse degnare di considerare gli altri.

Molti eredi di grandi famiglie si sarebbero comportati in quel modo perché avevano primeggiato sui loro coetanei fin da piccoli. Date le loro origini superiori, erano già abituati ad essere al centro del mondo e così sottovalutavano tutti gli altri.

Così, quando viaggiavano per il mondo, avrebbero mostrato la loro arroganza proprio come Yi Yun.

Yi Yun aveva condotto due vite. La prima era stata mediocre e monotona. In questa seconda vita, era capitato nelle Lande Selvagge della Nuvola e aveva sopportato ogni sorta di difficoltà. In seguito, anche se era andato nel Divino Regno di Tai Ah, lì aveva solo iniziato il suo percorso. Era stato estremamente debole e sarebbe stato sempre in allerta, senza potersi permettere di ostentare i suoi punti di forza.

Dopo che il Ragazzo Pastore aveva invaso il Divino Regno di Tai Ah e la comparsa di Shen Tu Nantian, Yi Yun aveva dovuto mostrare la massima cautela. Anche così però era stato quasi torturato a morte da Shen Tu Nantian!

In seguito, nel mondo Tian Yuan, si era ritrovato nel mezzo di un enorme gioco tra alcune grandi fazioni.

Yi Yun aveva dovuto mantenere un basso profilo. A parte occasionalmente reggere le fila senza farsi notare, dava l’impressione di essere una persona molto stabile e calma.

Ma in effetti, nel profondo delle sue ossa, aveva dovuto calmare il suo giovane spirito impetuoso perché era troppo debole!

Sia nella sua vita precedente che in quella attuale, aveva sempre sognato di diventare una figura di massimo livello e di essere uno spirito libero, conducendo una vita priva di preoccupazioni! Quello sarebbe stato un vero piacere della vita!

Ora aveva cambiato la sua identità e la sua forza era aumentata drasticamente. Era abbastanza potente e aveva abbastanza assi nella manica per decidere del suo fato. Così ora stava mostrando il suo spirito spensierato!

I guerrieri dovevano superare numerose difficoltà e situazioni letali. Se non fossero stati attenti, avrebbero perso la vita. Dovevano trattenere i loro desideri e sopportare la solitudine per decenni mentre si allenavano. Non era tutto per condurre una vita libera e fare come desideravano una volta che avessero raggiunto un livello abbastanza elevato?!

Tutto al mondo dipendeva dalle proprie preferenze.

Fare come si desiderava!

“Pa!”

Yi Yun posò la sua teiera. Il rumore netto della porcellana riverberò per il ristorante. Sembrava che il terreno fosse tremato lievemente, ma anche così, la teiera non si spaccò.

Molti sussultarono. Alcuni si erano ritirati di un passo, ma si arrabbiarono un momento dopo per via della loro reazione esagerata.

Aveva solo posato la sua teiera, cosa c’era da spaventarsi?

“Cos’hai da fingere? Sei destinato a morire!”

Gongsun Zhi e Gongsun Yang non dissero una parola. Tuttavia l’uomo dalla faccia lunga accanto a loro aveva gridato per via della sua furia.

Voleva che facessero a  pezzi questa persona che l’aveva ridotto ad un invalido. Inoltre come poteva mantenere la calma ora che aveva un seguito del genere?

Indicò Yi Yun e disse a Gongsun Yang: “Signorino Yang, è quel ragazzino! Lo uccida!”

Uccidere?

Le palpebre di Gongsun Yang fremettero. La persona di fronte a lui sembrava sempre più familiare. Gli venne in mente qualcuno.

Quella persona nei suoi ricordi gli aveva causato un enorme trauma psicologico. Era stata la prima volta che era stato afferrato da qualcuno e picchiato con noncuranza.

Giusto, picchiato, non era stato uno scontro tra pari. La differenza di forza era troppo grande.

Questo lo aveva anche riempito di dubbi sulla sua vita. Erano entrambi allo stadio del Seme del Dao e talenti. Perché il divario tra di loro era così enorme?

Dopo due mesi di recupero, Gongsun Yang finalmente era uscito dalla sua ombra, ma chi si sarebbe immaginato che, proprio quando voleva sfogare la sua frustrazione, avrebbe incontrato proprio una persona che gli dava un forte senso di familiarità?

Mentre voleva assicurarsene, l’uomo dalla faccia lunga in qualche modo radunò le forze e si tirò su a sedere. Indicò con entusiasmo Gongsun Yang e disse con arroganza: “Voi selvaggi non avete visto il mondo. Sai chi è? È un genio della giovane generazione della mia setta del Fuoco Li, il signorino Gongsun Yang! Dato il suo talento, presto potrà entrare nell’Unione del Dao Celeste. Uno zoticone di campagna come te non capirebbe nemmeno cosa significa.”

“Ti consiglio di non resistere. Preparati a morire. Forse il nostro signorino Yang ti mostrerà pietà e non ridurrà il tuo cadavere in mille pezzi!” La voce dell’uomo dalla faccia lunga risuonò nelle orecchie della gente. Stava esaltando Gongsun Yang così tanto perché era consapevole della sua importanza nella setta del Fuoco Li.

Se Gongsung Yang fosse entrato nell’Unione del Dao Celeste, la sua reputazione sarebbe migliorata. Finché avesse avuto un’ancora di salvezza, l’uomo dalla faccia lunga pensava che sarebbe stato salvato se Gongsun Yang avesse messo una buona parola per lui con i suoi superiori.

Sentendo le vanterie dell’uomo con la faccia lunga, Gongsun Yang non sapeva come reagire. Era una persona a cui piaceva venire esaltata di fronte alle masse, ma quella figura famigliare gli aveva fatto perdere la sicurezza.

In quel momento, non fermò l’uomo dalla faccia lunga perché non pensava che sarebbe capitata una coincidenza del genere.

<em>’Il mondo Tian Yuan è così grande, non credo che lo incontrerò una seconda volta…’</em>

Mentre pensava questo, Gongsun Yang recuperò un po’ di sicurezza e tuonò: “Ragazzino, hai causato guai in uno dei negozi della setta del Fuoco Li. Oggi te la farò pagare!”

Proprio mentre Gongsun Yang finiva di parlare, la persona che stava bevendo il tè si girò appena e disse: “Oh? Come hai intenzione di farmela pagare?”

<em>Weng!</em>

Questa voce fu come un amuleto vudù capace di accelerare la sua morte. Gongsun Yang lo fissò stordito.

Questa voce… Che fosse…

E in quel momento l’uomo dalla faccia lunga fece una smorfia: “Sembra che non rimpiangerai cos’hai fatto finché non ne pagherai le conseguenze! Lascia che il nostro signorino Yang dia una lezione ad un insolente come te che pensa di essere invincibile. Così un selvaggio del Mare Meridionale come te si renderà conto di quanto sono ristrette le sue vedute!”

Mare Meridionale! L’inquietudine nel cuore di Gongsun Yang aumentò!

In quel momento, finalmente la persona si voltò. Quella faccia familiare fece tendere Gongsun Yang.

Era davvero lui!

Gongsun Yang ebbe la sensazione di essere stato folgorato. Sentì tutto il suo corpo intorpidirsi.

Iniziarono subito a dolergli le ferite interne.

Gongsun Yang fremette, ma gli occhi della gente erano concentrati su Yi Yun, così nessuno lo notò.

L’uomo dalla faccia lunga stava ancora blaterando. I membri della squadra punitiva si stavano sfregando i pugni.

Gongsun Yang invece sembrava pietrificato, non disse nemmeno una parola.

Allora, perfino gli Anziani della sua setta erano stati messi in difficoltà da questa persona!


