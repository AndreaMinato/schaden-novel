---
weight: 596
title: Capitolo 596 - Tutto nel mondo è un’arma
pubDate: 2024-06-04T04:46:59.564Z
tags:
    - tmw
---


Una tazza di tè aveva distrutto l’accerchiamento di raggi di spada e aveva anche ferito un genio della setta del Fuoco Li!

Gli spettatori erano tutti guerrieri. Sapevano molto bene che, nonostante sembrasse ordinario, era tè infuso con un potere estremamente terrificante. Non era acqua normale, era un fiume di lava compresso!

Denso! Pesante! Impareggiabile!

Se uno schizzo di tè conteneva così tanta energia, avrebbe avuto abbastanza energia da frantumare raggi di spada!

Questo senza dubbio dimostrava il grande divario tra Gongsun Zhi e quel giovane del Mare Meridionale.

“Chi è?”

“Sembra così giovane, ma in realtà è un vecchio mostro!”

La forza di Yi Yun sconcertò tutti. Dal loro punto di vista, solo vecchi che avevano vissuto per millenni e che potevano mantenere un aspetto giovane potevano mostrare una potenza simile.

Tuttavia, alcuni dei presenti furono in grado di individuare il livello di coltivazione di Yi Yun. Scossero la testa e uno disse: “Assolutamente no. È giovane. Il suo livello di coltivazione è al massimo al picco del Seme del Dao. I progressi di una persona a quel livello sarebbero considerati lenti se avesse trent’anni.”

La gente iniziò a discutere mentre Yi Yun si stava avvicinando.

La faccia di Gongsun Zhi era coperta di sangue. Era sia sorpreso che arrabbiato. Tuttavia non poteva fare nulla contro Yi Yun, che aveva una forza ad un livello completamente diverso rispetto al suo.

Si portò una mano al viso mentre il sangue scorreva tra le sue dita.

Guardò con rabbia l’uomo dalla faccia lunga sdraiato a terra. Voleva proprio pestarlo a morte.

Perché aveva provocato una persona del genere?

L’uomo dalla faccia lunga era già sbigottito. Il suo viso da cavallo giallognolo era sbiancato. Non poteva diventare più brutto di così.

“Im… impossibile…”

L’uomo dalla faccia lunga stava ancora mormorando tra sé e sé. Era come un ragazzino che aveva tornato con dei rinforzi dopo essere stato malmenato. E nonostante le sue ulteriori istigazioni, aveva di nuovo avuto la peggio. Così non riusciva ad accettare la situazione.

“Fermo, non fare un altro passo avanti! Apparteniamo alla squadra punitiva della città marziale celeste! Manteniamo l’ordine nella città marziale celeste per conto dell’Alleanza Marziale. Hai violato le leggi della città marziale celeste causando problemi in città. Hai distrutto un negozio e ferito dei tutori dell’ordine. Chiunque tu sia, verrai punito!”

Disse freddamente un uomo dal naso ad uncino accanto a Gongsun Yang.

Rimase di fronte a Yi Yun e premette una mano sulla sua arma.

Nonostante avesse capito quanto era forte Yi Yun, sembrava non aver perso la sua sicurezza.

“Ti consiglio di arrenderti e cooperare con noi tutori dell’ordine. Se continuerai a sfidarci, verrai accusato di resistenza a pubblico ufficiale e allora te la sarai cercata!”

Nella città marziale celeste, i tutori dell’ordine godevano di un ampio successo. A volte, non perché fossero forti, ma perché chi veniva catturato non osava resistere, temendo conseguenze ancora peggiori.

Di conseguenza i tutori dell’ordine erano abituati ad usare la loro autorità come deterrente.

Da quando l’autorità dell’Alleanza Marziale era aumentata, pochissimi osavano sfidarli apertamente e causare guai.

<em>Cha!</em>

L’uomo dal naso ad uncino estrasse un gettone dal suo anello interspaziale.

Il gettone brillava ed emanava una strana fluttuazione d’energia.

“Ho un gettone marziale celeste qui, non hai intenzione di consegnarti?”

Gridò il capo della squadra punitiva. E mentre lui gridava, Yi Yun mosse piano la mano.

“Whew!”

Yi Yun avava lanciato la sua tazza!

Precedentemente aveva gettato il tè, ma stavolta aveva lanciato una tazza!

“Tu!”

L’uomo dal naso uncinato sussultò per lo spavento. Aveva intenzione di intimidire Yi Yun, ma chiaramente era stato inutile.

Il tè di prima era stato terrificante. Stavolta, l’uomo con il naso uncinato non osò esitare. Mentre si ritirava velocemente, brandì la sciabola.

“Clang!”

La sua sciabola emise raggi freddi. I raggi brillanti di sciabola ruggirono e avanzarono come uno tsunami!

Naturalmente, l’uomo con il naso ad uncino era molto potente visto che era diventato il capo di una squadra punitiva nella città marziale celeste.

I raggi di spada formarono un muro metallico privo di punti deboli!

Ma…

La tazza da tè che conteneva il qi vitale di puro Yang di Yi Yun sembrò diventare pesante come una montagna. Stavano schiacciando lentamente i raggi che avevano formato un muro.

“Peng!”

I raggi di luce furono lacerati e la tazza da tè esplose per via dell’impatto.

Tuttavia il potere di Yi Yun era troppo formidabile. Anche se la tazza si era frantumata, non perse il suo slancio.

Decine di frammenti di porcellana continuarono a volare verso l’uomo con il naso ad uncino!

“Cha! Cha! Cha!”

I frammenti sfrecciarono nell’aria sibilando.

L’uomo con il naso ad uncino ne fu scioccato e radunò qi vitale per menare un secondo fendente, sperando di distruggere i frammenti, ma… era già troppo tardi.

“Ah!”

L’uomo con il naso ad uncino urlò mentre veniva scaraventato all’indietro.

I frammenti di porcellana trafissero il qi vitale protettivo. Molti dei pezzi si ridussero in polvere e persero il loro potere distruttivo, ma circa sette frammenti più grandi trafissero la sua carne!

Il sangue schizzò!

L’uomo con il naso ad un uncino fu scaraventato pesantemente a terra, rompendo una scala solida fatta dal legno di un albero metallico dalle mille foglie e rotolando giù dal secondo piano!

<em>Boom!</em>

L’uomo con il naso ad uncino cadde pesantemente sul pavimento del primo piano e rotolò per un po’ di volte, ribaltando un po’ di tavoli prima di riuscire a fermarsi.

Immediatamente calò un silenzio tombale. Nessuno parlò più.

All’inizio, era possibile pensare che Jiang Yidao avesse vinto perché Gongsun Zhi l’aveva sottovalutato.

Stavolta però l’uomo con il naso ad uncino aveva usato tutte le sue forze fin da subito e Yi Yun l’aveva comunque scaraventato via usando una tazza da tè.

Questo Jiang Yidao era troppo terrificante! Esisteva un guerriero allo stadio del Seme del Dao così forte in questo mondo?

Yi Yun aveva lanciato il suo tè e poi la sua tazza. Ora era a mani vuote ed era arrivato di fronte al gruppo di persone rivelando un’aura impetuosa.

Ora che aveva sistemato Gongsun Zhi e l’uomo con il naso ad uncino, rimaneva solo Gongsun Yang!

“Tu… tu…”

La faccia di Gongsun yang era coperta di sudore.

In quel momento, se non ci fossero stati così tanti spettatori e ogni sua mossa avrebbe influenzato la reputazione della setta del Fuoco Li, sarebbe scappato sicuramente!

Se avesse affrontato di nuovo questo pazzo, sarebbe stato di nuovo mutilato. Allora forse la setta non avrebbe pagato più un caro prezzo per guarirlo di nuovo. Prima era stato fortunato perché la setta aveva cercato di insabbiare la notizia.

Stavolta però non c’era modo di farlo.

“Clang!”

Gongsun Yang brandì la spada e la puntò verso Yi Yun. Tuttavia la punta dell’arma stava tremando lievemente. Era chiaro che Gongsun Yang fosse spaventato in quel momento.

Come poteva non essere spaventato? Davanti ad una sciagura del genere, non sarebbe stato impossibile per lui venire ridotto al quindicesimo invalido dopo i quattordici uomini del negozio di grado umano!

Per un talento come Gongsun Yang, che aveva un futuro brillante davanti a sé, perdere le arti marziali sarebbe stata un’enorme sofferenza. Sarebbe stato ancora più orribile della morte.


