---
weight: 6020
title: Capitolo 602 - La Nomina di un Giovane Mostro
pubDate: 2024-06-04T10:46:59.565Z
tags:
    - tmw
---


“Tu…” Sentendo le parole di Yi Yun, Jian Wushuang, che era già ferito, quasi sputò un’altra boccata di sangue per la provocazione.

“È meglio se usi il tuo nome originale. Non puoi usare quel nome.”

Questa frase riecheggiò nella testa di Jian Wushuang. Non si era mai sentito così umiliato in vita sua.

Aveva creato quel titolo per deridere Yi Yun, ma non si immaginava che sarebbe diventato ridicolo dopo essere stato sconfitto da un solo fendente.

Non solo Jian Wushuang, perfino i guerrieri spettatori non sapevano cosa dire.

Jiang Yidao era troppo tirannico.

Molti erano tentati dall’andare a picchiarlo.

Tuttavia… come potevano vincere?

Inoltre, anche se Jiang Yidao era tirannico, aveva detto la verità. Nessuno poteva ribattere contro il suo titolo, né a ciò che aveva detto a Jian Wushuang.

“Non male questo fendente di sciabola!” Disse lo scolaro di mezz’età con le mani dietro la schiena. Guardò Yi Yun con un lieve sorriso: “Poter dimostrare le tue capacità e comportarti con eccessiva sicurezza per via del tuo talento è sia un bene che un male. Possono condurti ad una vita piena di vita. Ad ogni vittoria, questa sicurezza si imprimerebbe nelle tue ossa, rafforzando la tua posizione.”

“Così la tua forza potrà aumentare drasticamente, senza che nulla possa fermarla! Ma questa serie di vittorie non durerà per sempre. Un giorno fallirai. E allora, più alta sarà stata la tua scalata, peggiore sarà la caduta. E quando accadrà, perderai la tua convinzione.”

“Perdere la mia convinzione?” Yi Yun gettò un’occhiata verso lo scolaro di mezz’età e si limitò a ridacchiare una volta, con un’espressione noncuranza.

La risposta che diede fece scuotere la testa agli spettatori.

“È troppo arrogante. Ci sono così tanti geni nel mondo Tian Yuan. Fin dai tempi antichi, molti talenti sono stati considerati re delle loro generazioni, ma non sono riusciti a maturare pienamente. Molti hanno fallito prima.”

“Che sorta di esperienza ha l’ambasciatore dell’Alleanza Marziale? E pensare che non ascolta un consiglio del genere. Credo che questo Jiang Yidao presto fallirà!”

“Potrebbe avere un buon potenziale, ma… andrà sprecato!”

La gente iniziò a discutere. Tuttavia Yi Yun rimase in mezzo alla folla, ignorandoli.

“Sembri indignato?”

Lo scolaro di mezz’età sorrise raggiante: “La vastità di questo mondo supera la tua immaginazione. Non parliamo di persone lontane, solo l’Unione del Dao Celeste è sufficiente ad aprirti gli occhi!”

“Unione del Dao Celeste?” Yi Yun si mosse lievemente un risvolto e disse con noncuranza: “Dopo tutte quelle banalità incessanti, non sta solo cercando di destare la mia curiosità per l’Unione del Dao Celeste?”

La folla rimase senza parole.

Destare la sua curiosità?

C’era chi desiderava entrare nell’Unione del Dao Celeste, ma non poteva. Chi si credeva di essere?

Tuttavia lo scolaro di mezz’età non era irritato. Scosse la testa e disse: “L’Unione del Dao Celeste è nella montagna della Grande Spada del quartier generale dell’Alleanza Marziale. Sta a te decidere se entrare. Non insisterò.”

Yi Yun rise: “Se ciò che ha detto è vero, che amplierei i miei orizzonti entrando nell’Unione del Dao Celeste, allora non nuocerebbe farlo. Tuttavia, se è necessario un contratto spirituale per entrare, non importa, non lo farò.”

Disse queste parole con un tono estremamente insolente, facendo roteare gli occhi alla gente attorno.

Che importava se era un genio? Era solo un guerriero allo stadio del Seme del Dao. Credi di essere un impareggiabile Grande Imperatore?!

Ma anche così, lo scolaro di mezz’età non ne fu irritato e sorrise mentre si sfregava le mani: “Non preoccuparti. Non ci sono contratti spirituali. Sarai libero di fare ciò che vuoi.”

Dopo che lo scolaro di mezz’età finì di parlare, si girò e se ne andò. Il suo seguito gettò un’occhiata arrabbiata verso Yi Yun per poi andarsene pieno di emozioni contrastanti.

Specialmente Gongsun Ding, che era infuriato. Gongsun Yang invece sembrava una melanzana rinsecchita, come se non si sarebbe mai ripreso da questa umiliazione.

Aveva sperato che Yi Yun e Jian Wusuhuang si sarebbero uccisi a vicenda, ma la differenza di forza tra di loro era troppo vasta. Quello sciocco irritante di Jian Wushuang poteva essere stato sconfitto, ma Yi Yun era diventato ancora più arrogante. Aveva parlato all’ambasciatore dell’Alleanza Marziale con un tono così provocatorio. Yi Yun non solo non sembrava interessato, ma aveva perfino dato l’impressione che avrebbe fatto loro un favore entrando nell’Unione del Dao Celeste, qualcosa che Gongsun Yang sognava di fare da tempo.

Ci si poteva immaginare quanto fosse avvilito Gongsun Yang.

“Tra dieci giorni ti aspetterò nella montagna della grande spada!” Lo scolaro di mezz’età scomparì e una trasmissione della voce eterea risuonò nelle orecchie di Yi Yun.

Il giovane non mostrò ansia, né entusiasmo per aver ottenuto il posto che innumerevoli membri d’élite del mondo Tian Yuan desideravano. Si girò e ritornò nella sua stanza nella locanda delle Sei Spade.

Dopo aver chiuso la porta, si sedette in silenzio sul letto.

La sua espressione si rilassò lentamente mentre sembrava completamente diverso dallo Jiang Yidao che sdegnava tutti quanti.

“Unione del Dao Celeste!” Yi Yun ne mormorò il nome.

Come aveva menzionato precedentemente, sospettava che ci fosse uno scopo dietro la fondazione dell’Unione del Dao Celeste.

Dal punto di vista della Luna di Sangue, perché avrebbero usato le loro risorse per crescere membri d’élite di varie grandi fazioni del mondo Tian Yuan?

Probabilmente nascondevano un piano malvagio. Quei talenti che erano entrati nell’Unione del Dao Celeste forse avrebbero fatto una brutta fine.

Yi Yun però non era sicuro delle intenzioni della Luna di Sangue.

L’Alleanza Marziale era una fazione che la Luna di Sangue usava come facciata. Era stata fondata e gestita per anni, ma adesso che stava facendo la sua mossa, erano riusciti a stabilire velocemente la loro autorità nel mondo Tian Yuan.

Grazie alle pillole della Longevità, le eredità e le risorse che forse provenivano dai dodici Cieli Empirei, non sarebbe stato difficile per l’Alleanza Marziale riuscirci.

Era troppo allettante. Anche se l’Unione del Dao Celeste non organizzasse reclutamenti, naturalmente numerosi geni avrebbero cercato di entrarci ad ogni costo.

Inoltre, sotto ogni altro aspetto, la Luna di Sangue stava godendo di un grande successo.

Anche se Yi Yun non credeva alle parole dello scolaro di mezz’età, sapeva che la cosiddetta calamità probabilmente non era lontana.

“Prima entrerò nell’Unione del Dao Celeste!”

Yi Yun si calmò ed espirò qi vitale. La sua energia circolò lentamente secondo il Sutra del Cuore della Grande Imperatrice.

Molti parlarono del trambusto accaduto nella locanda delle Sei Spade per giorni.

Yi Yun restò nella locanda delle Sei Spade, ma nessuno tornò a sfidarlo.

Tutta la città marziale celeste venne a sapere di come Yi Yun aveva sconfitto Jian Wushuang.

Forse alcune persone si erano ingelosite, così l’immagine di Yi Yun non era così positiva. Diversi affermavano che non solo Jiang Yidao era forte, ma anche impudente e dalla pessima morale. Chi veniva battuto da lui, non solo sarebbe stato umiliato dalla sconfitta, ma sarebbe stato anche deriso. Solo il suo atteggiamento tirannico era sufficiente a fare vacillare il tuo cuore marziale o a farti questionare il significato della vita.

Mentre le voci proliferavano, Yi Yun diventò un giovane mostro. Alcuni membri d’élite fantasticavano su come l’avrebbero sconfitto, per poi diventare famosi in un solo scontro, ma nessuno di loro aveva il coraggio di sfidarlo.

Yi Yun non ci badò. Invece la locanda delle Sei Spade non solo non protestò per il trambusto, ma rinunciò al pagamento per l’alloggio di Yi Yun. Gli offrì ogni sorta di cibo spirituale gratuitamente.

Non erano molti soldi, ma rifletteva anche l’atteggiamento della locanda delle Sei Spade. Pensavano che il potenziale di Yi Yun fosse illimitato.

Per quanto riguardava Yi Yun, mantenne la sua promessa e portò Ah Niu e Ah Yu alla Casa dei Tesori per comprare ogni tipo di medicina divina che poteva migliorare il talento.

Per quanto riguardava il giovane sulla ventina, rimase stordito vedendoli spendere le reliquie da Empireo. Tuttavia, non osò mostrare avidità. Dopo tutto quello che era successo, era apprensivo di fronte a Yi Yun. Non osò dire una parola mentre lo seguiva.

“Se avremo l’occasione di ricambiare il favore, non esiteremo a farlo.” Dissero con solennità Ah Niu e Ah Yu.

Ora erano troppo deboli e non potevano ricambiare il favore.

Yi Yun fece un cenno e suggerì un po’ di grande fazioni dove andare, includendo la famiglia Li. Stava a loro scegliere, perché era convinto che una qualsiasi di quelle grandi organizzazioni sarebbero state contente di accettarli.

Era anche il momento di partire per Yi Yun.

Alla Casa dei Tesori, comprò un po’ di erbe e reliquie adatte alla Nove Neonati.

Queste reliquie attirarono a stento l’attenzione di Yi Yun. Aveva anche sentito che i migliori tesori erano conservati nell’Alleanza Marziale.

L’Alleanza Marziale non vendeva questi tesori, li usava per crescere questi talenti.

Mentre lasciava la città marziale celeste, Yi Yun si fermò davanti al divino albero torreggiante.

Gettò un’occhiata all’albero divino che assomigliava a due esperti che combattevano e sentì un intenso intento omicida.

Si tese e recuperò la concentrazione mentre una brezza fredda soffiava su di lui.

“Un vero albero divino.” Yi Yun lo fissò. Anche se il mondo Tian Yuan era sigillato, era un posto pieno di caratteristiche sbalorditive.

Yi Yun avanzò. Iniziò a camminare baldanzosamente e presto scomparì nel percorso avvolto dalle nuvole…


