---
weight: 6030
title: Capitolo 603 - Montagna della Grande Spada
pubDate: 2024-06-04T11:46:59.565Z
tags:
    - tmw
---


Yi Yun arrivò nella montagna della Grande Spada esattamente al decimo giorno.

Il picco svettava tra le nuvole, rendendo impossibile per gli uccelli attraversarlo. Alla base del percorso verso il cielo, Yi Yun osservò il picco con fare gelido.

La Luna di Sangue era in cima.

Queste persone lo volevano morto, e così anche Lin Xintong e Jiang Xiaorou. Eppure non sapevano che adesso era proprio di fronte ai loro occhi.

Entrare nell’Unione del Dao Celeste sarebbe stato davvero pericoloso, ma Yi Yun aveva già deciso.

Il suo obiettivo era molto chiaro. Era qui per causare distruzione.

Naturalmente non poteva esserci nulla di gratuito in questo mondo. L’Unione del Dao Celeste aveva sicuramente i suoi motivi e Yi Yun lo sapeva fin troppo bene.

Mentre iniziava la sua scalata lungo il percorso verso il cielo, il vento si intensificò al punto da diventare tempesta. I rilievi ripidi delimitavano entrambi i lati della via. Se una persona avesse avuto un livello di coltivazione insufficiente, sarebbe stata spazzata via facilmente, facendola precipitare in fondo alla montagna.

Yi Yun usò la sua tecnica di movimento e il flusso di qi vitale nel suo corpo gli permise di trattare questo percorso come se fosse una pianura.

In quel momento, un po’ di figure apparirono all’improvviso di fronte a lui.

“Oh.” Scoprì alcune persone che non indossavano le divise dell’Alleanza Marziale. Probabilmente erano giovani membri d’élite di altre fazioni.

Yi Yun sentì le conversazioni di alcuni di loro.

“Le nostre applicazioni per unirci all’Unione del Dao Celeste sono state approvate da giorni, ma solo ora possiamo entrare ufficialmente. È un’opportunità così rara.”

“Giusto. La lista delle nuove reclute è stata già pubblicata. Ho aspettato tutti in fondo al percorso verso il cielo. Dato che i nostri clan sono amici, dovremmo prenderci cura l’uno dell’altro quando entreremo.”

“Con così tanti geni radunati nell’Unione del Dao Celeste, è necessaria un’alleanza, altrimenti sarà difficile sopravvivere.”

Sentendo la loro conversazione, capì subito la situazione.

Oggi era il giorno in cui l’unione del Dao Celeste avrebbe accettato un nuovo gruppo di geni. Era la data ufficiale di reclutamento.

Allora, quando lo scolaro di mezz’età aveva trasmesso la sua voce, stabilendo un incontro tra dieci giorni, non l’aveva specificato solo per Yi Yun.

Le divise di queste persone erano ricamate con emblemi di diversi clan. Dando loro un’occhiata, notò un simbolo familiare, quello del clan del Totem Mistico.

Nel regno mistico della Grande Imperatrice, la donna pantera che Yi Yun aveva incontrato proveniva dal clan del Totem Mistico.

E in seguito, nella città marziale celeste, il manifesto da ricercato includeva il clan del Totem Mistico nella sua iscrizione.

Questo talento del clan del Totem Mistico era un giovane, il suo viso era coperto da un tatuaggio misterioso, il segno runico della sua famiglia.

Mentre Yi Yun li esaminava, anche loro notarono l’arrivo di un’altra persona.

L’uomo del clan del Totem Mistico si girò: “Chi è quello?”

“Sembra giovane e non indossa la divisa dell’Alleanza Marziale. Dovrebbe essere come noi ed è qui per unirsi all’Unione del Dao Celeste. Conosco meno della metà delle persone nella lista delle nuove reclute e non l’ho mai visto prima.”

Queste persone non nascosero le loro conversazioni da Yi Yun.

“Amico, perché non mi dici il tuo nome? Da che clan provieni?”

Chiesero un po’ di persone a Yi Yun.

Tutte le persone che entravano nell’Unione del Dao Celeste avrebbero gareggiato l’una contro l’altra. Questo gruppo aveva già formato un’alleanza per sostenersi a vicenda. Erano molto più guardinghi nei confronti di un estraneo, ma si stavano anche chiedendo se ci fosse una possibilità di coalizzarsi anche con lui.

Sfortunatamente per loro, non si aspettavano che Yi Yun li avrebbe superati dopo aver dato loro un’occhiata.

Yi Yun non si disturbò a rispondere a queste persone, specialmente a membri del clan del Totem Mistico. Questo clan era coinvolto nel mandato contro Lin Xintong, Jiang Xiaorou e lui stesso, così era già benevolo da parte sua non attaccarli di nascosto.

La tecnica di movimento di Yi Yun era agile, così li superò in un batter d’occhio.

Quando riuscirono a reagire, Yi Yun era già molto più avanti.

“Questa persona…!”

L’uomo del clan del Totem Mistico si infuriò subito.

“Che impudenza!”

“È troppo arrogante!”

Questa persona li aveva ignorati ed era passato oltre nonostante le loro domande.

C’erano gli emblemi delle loro famiglie sui loro abiti, eppure questa persona li aveva ignorati, e così indirettamente aveva sottovalutato i loro clan.

“Inseguitelo!”

Queste persone si scambiarono delle occhiate, erano infuriate.

Volevano inseguire Yi Yun, non per litigare con lui, ma per via del loro spirito competitivo.

Yi Yun non si girò nemmeno. Non poteva perdere tempo con loro e si limitò ad usare la sua tecnica di movimento per avanzare nella tempesta come se fosse in pianura.

Non aumentò deliberatamente la sua velocità, ma, visto che era troppo potente, seminò velocemente i giovani geni.

“È così rapido!”

La gente dietro di lui poté solo fissarlo. Uno di loro, dalla coltivazione più debole, stava già ansimando per una mancanza di qi vitale.

Questo percorso era solo una piccola prova di entrata. In questa tempesta, più si saliva, e più sarebbe stato stancante.

Volevano farsi valere, ma si resero conto che erano stati seminati e che il venti feroci stavano lacerando il loro qi vitale protettivo. Per quanto riguardava Yi Yun, era scomparso da tempo.

“Si specializza nelle tecniche di movimento.”

“Quella persona è troppo arrogante. Solo perché ha un vantaggio con le sue tecniche di movimento, avanza disperatamente solo per superarci. Di sicuro è infantile nella sua speranza di prevalere contro gli altri!”

“Tsk! È solo giovane e aggressivo! Tutti hanno il loro forte, così non c’è nulla di cui andare orgogliosi!”

Dissero indignate queste persone. Sembravano essersi dimenticate delle loro speranza di superare gli altri a loro volta. Solo quando si erano resi conto di non poterlo battere che avevano assunto una posizione altera dicendo che una competizione del genere era inutile.

Meno di un’ora dopo, Yi Yun riuscì ad arrivare al picco della montagna della grande spada dopo aver attraversato il percorso verso il cielo.

Alla sua velocità, avrebbe potuto metterci meno di cinque minuti per scalare la montagna, ma era stato trattenuto perché la vetta era coperta da formazioni!

Si girò a guardare il percorso verso il cielo pensando che era un buon luogo dove coltivare. Se un guerriero ordinario lo avesse scalato e avesse continuato ad allenare la sua tecnica di movimento, il suo qi vitale sarebbe diventato più denso.

Guardandosi attorno, una parte del picco della montagna della grande spada era una piattaforma di pietra vasta, ma piatta. Solo dopo che Yi Yun finì di scalare la montagna che atterrò su di essa.

In quel momento, erano radunati molti talenti lì. Quando Yi Yun arrivò, molti di loro gettarono un’occhiata verso di lui.

I loro sguardi erano indagatori e un po’ guardinghi.

Anche se la situazione sembrava calma e pacifica, Yi Yun poteva sentire animosità provenire dai numerosi geni.

Visto che questi talenti provenivano da vari grandi sette o clan, c’era una rete di rapporti intricata e complessa tra di loro.

Yi Yun esaminò la folla. Nel regno mistico della Grande Imperatrice, erano presenti solo membri della giovane generazione di qualche clan. Questo gruppo invece comprendeva persone che provenivano da ogni parte del mondo Tian Yuan.

Nonostante questo, non erano comunque in molti per Yi Yun.

In quel momento, il gruppo di prima, incluso l’uomo del clan del Totem Mistico, arrivò.

Nel momento in cui raggiunsero la piattaforma, cercarono subito Yi Yun.

E quando Yi Yun percepì i loro sguardi, ricambiò con un’occhiata noncurante e li ignorò.

“Questa canaglia!” Il giovane del clan del Totem Mistico guardò scontento Yi Yun. None ra un conflitto serio, ma era sufficiente per spingerlo a sfidare Yi Yun.

Yi Yun non si preoccupò degli altri e trovò un posto dove sedersi a meditare.

Tuttavia, in quel momento sentì qualcosa. Un brivido sorprendente si levò dal suo cuore, mettendolo in allerta!

<em>Questo…</em>

Yi Yun aprì subito gli occhi!

Percepì un’aura estremamente familiare, ma non riuscì a capire dove l’avesse incontrata.

Questo lo fece riflettere. Dopo aver praticato le arti marziali, la sua memoria era diventata superba. Ricordava tutto quello che vedeva, così avrebbe potuto richiamare alla mente anche una persona poco importante che aveva visto di sfuggita. Stavolta però non riusciva a ricordarsi chi fosse.

<em>Cosa poteva essere…</em>

Yi Yun si guardò attorno. Molti dei presenti stavano discutendo silenziosamente usando trasmissioni della voce in sporadici gruppi o stavano meditando da soli. Non sembrava che ci fosse qualcosa di strano.

Yi Yun non sapeva se la persona dall’aura misteriosa provenisse da questi gruppi.

Yi Yun si ripromise di fare attenzione. Dato che questo era il quartier generale dell’Alleanza Marziale, si poteva dire che fosse entrato nella tana della tigre. Nel momento in cui la sua identità fosse stata rivelata, ci sarebbero state conseguenze impensabili!


