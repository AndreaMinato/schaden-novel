---
weight: 6040
title: Capitolo 604 - Uomo con la Maschera
pubDate: 2024-06-04T12:46:59.566Z
tags:
    - tmw
---


Sempre più persone si radunarono nella piazza della montagna della grande spada. Anche se Yi Yun sembrava calmo in superficie mentre meditava, in realtà era costantemente in allerta.

Dopo che arrivarono un po’ di altri talenti, era già mezzogiorno. Il sole era in alto nel cielo, ma i suoi raggi sembravano deboli. Pareva che i suoi raggi fossero stati dispersi dall’aura solenne della montagna della grande spada.

“Oh? C’è qualcuno…”

Yi Yun si accigliò all’improvviso. Percepì che, in un posto a decine di metri di distanza di fronte a lui, c’era stata una lieve fluttuazione di qi vitale. Poteva sentire un’osservazione furtiva da quel punto.

Tuttavia, quando esaminò quel luogo, trovò solo una solitaria pagoda di pietra.

Yi Yun strinse gli occhi, aveva sentito qualcosa di particolare in quella pagoda.

“È una formazione?”

Yi Yun chiuse gli occhi per percepirla. La fluttuazione di energia sembrava nascondersi in uno spazio-tempo distorto e pareva una formazione.

Così aprì la visuale d’energia del suo Cristallo Viola.

Nulla poteva nascondersi da lui adesso!

Nella visuale d’energia, non c’era nessuna pagoda di pietra, in realtà c’era una grande sala da palazzo.

E ai due lati della sala c’erano due sculture di pietra demoniache. Sopra la grande sala c’era un’insegna con su scritto “Sala della Divinità Demoniaca”!

C’erano quattro giovani che indossavano le divise dell’Alleanza Marziale e indicavano la folla.

Sembravano membri d’élite dell’Unione del Dao Celeste.

Anche il loro livello di coltivazione era al Seme del Dao. Nella formazione, nessuno poteva individuarli.

In quel momento, un giovane basso indicò Yi Yun.

Yi Yun aveva percepito quell’osservazione furtiva di prima perché era stato indicato da questo giovane basso. Sennò non avrebbe trovato immediatamente la formazione, non importava quanto fosse sensibile.

“È quel tipo, vero?”

Disse con tono derisorio il giovane basso indicando Yi Yun.

“Esatto, è lui. Sembra ordinario, un bifolco.” Disse ridendo un giovane alto accanto.

“Eh, perché sta guardando quaggiù?”

Proprio mentre stavano discutendo di lui, Yi Yun li aveva guardati.

Tuttavia, il giovane alto non ci badò e guardò dritto negli occhi Yi Yun. Disse con fare sicuro: “Cosa può vedere? È solo una coincidenza. Questa formazione illusoria è stata creata da un Re Empireo maestro di formazioni. Credi che possa vederci?”

Un po’ di loro avevano dato per scontato l’occultamento della formazione e iniziarono a criticare Yi Yun senza trattenersi in alcun modo.

Poter criticare, spiare e ridicolizzare i talenti appena entrati senza che lo sapessero dava loro una sensazione di superiorità indescrivibile.

Yi Yun fece circolare silenziosamente il Sutra del Cuore della Grande Imperatrice. Non poteva sentire le loro conversazioni perché la sua percezione non poteva penetrare attraverso le illusioni di una formazione creata da un Re Empireo.

Tuttavia, poteva vedere le loro bocche attraverso la visuale d’energia. Così, anche se le loro voci erano isolate dalla formazione, Yi Yun poteva leggere le loro labbra.

Nonostante le conversazioni perfide, Yi Yun rimase indifferente e continuò a meditare.

“Questo Jiang Yidao non sembra affatto speciale. E pensare che ha ricevuto un tale apprezzamento dal Lord Ambasciatore.”

“Non sottovalutarlo. È riuscito a sconfiggere il fratello minore Wuhen con un solo fendente.”

“Wuhen è troppo giovane e arrogante. Non è sorprendente che sia stato battuto da Jiang Yidao. Se ci fossi stato io, sarebbe stato sicuramente lui a soffrire!”

“Eheh, potresti non essere in grado di sconfiggerlo. Tuttavia non se la passerà bene. Anche se il Lord Ambasciatore ha fatto un’eccezione per farlo entrare, la sua personalità è troppo tirannica. I superiori dell’Unione del Dao Celeste non permetteranno ad una persona del genere di esistere. Chiunque alla fine dovrà diventare ubbidiente una volta entrato nell’Unione del Dao Celeste. Sennò non sarebbe un’umiliazione per gli Anziani? Aspettate e vedrete, arriverà il momento in cui la pagherà per la sua arroganza. Potremo goderci lo spettacolo quando accadrà!”

“Guardare e basta è troppo noioso. È un selvaggio del Mare Meridionale, non è familiare con gli altri clan o sette. Quando sarà in difficoltà, potremo cogliere l’opportunità di ‘aiutarlo’. Potrebbe perfino rimanere impressionato dalla nostra gentilezza al punto da piangere per la gratitudine. Potremmo perfino riceverne dei benefici in seguito.”

Mentre parlavano, iniziarono a ridere fragorosamente.

In seguito, smisero di parlare di Yi yun e iniziarono a parlare delle donne che stavano per entrare nell’Unione del Dao Celeste. Cominciarono a valutare l’aspetto e il fisico di ogni ragazza. Erano commenti pieni di degradazione sessuale.

Grazie all’isolamento della formazione, era un’altra forma di brivido per questi giovani parlare in modo frivolo di queste ragazze orgogliose.

Yi Yun non era affatto interessato.

Decise soltanto di ricordarsi di loro, in particolare del giovane alto e di quello basso.

Proprio mentre Yi Yun stava per chiudere la sua visuale d’energia, sentì il suo cuore sprofondare.

Vide un po’ di persone uscire dalla grande sala di pietra nera.

E quei giovani, che stavano gesticolando con gli altri sotto l’insegna nascosero subito le loro espressioni frivole e diventarono rispettosi.

“Signori Ispettori!”

I giovani cominciarono ad inchinarsi.

I nuovi arrivati avevano tutti aure potenti e intimorirono i talenti con le loro aure demoniache.

La persona a capo del gruppo portava una maschera color oro scuro. Emanava un’atmosfera cupa e terrificante. Di fronte a lui, i giovani dalla lingua lunga erano così spaventati da non osare respirare.

L’uomo con la maschera guardò freddamente i giovani membri d’élite radunati nella piazza.

Questi talenti erano ancora radunati in gruppi di tre e quattro. Stavano parlando tra di loro usando trasmissioni della voce o stavano meditando. Erano ignari di cosa stava succedendo.

Eccetto una persona… Yi Yun!

Yi Yun fece un respiro profondo mentre stringeva gli occhi. Non guardò direttamente l’uomo con la maschera dorata, ma lo esaminò attraverso la visuale d’energia del Cristallo Viola.

Finalmente capì da dove proveniva la sensazione di gelo familiare.

Proveniva da questa persona!

Freddo, malvagità, crudeltà. Quest’aura…

Era quell’energia malvagia!

Yi Yun ne fu illuminato. Quando aveva scoperto il complotto malvagio del clan Shen Tu contro la famiglia Lin, aveva estratto l’energia malvagia invecchiante dalla reliquia.

Questa energia malvagia era estremamente strana. Allora, tutti gli Anziani della famiglia Lin non erano riusciti ad individuarne l’esistenza, ma era stata controllata dal Cristallo Viola.

Yi Yun poi aveva impiantato sinistramente questa energia malvagia nel corpo di Shen Tu Nantian senza che nessuno se ne accorgesse. In seguito, quando Yi Yun aveva ucciso Shen Tu Nantian, aveva lasciato l’energia malvagia nel suo cadavere.

E adesso… Yi Yun aveva percepito l’esistenza di quell’energia malvagia nel corpo di quest’uomo con la maschera!

Tuttavia, in confronto al passato, questa energia malvagia si era trasformata in modo bizzarro. Yi Yun non l’aveva riconosciuta all’inizio proprio per via di questo mutamento.


