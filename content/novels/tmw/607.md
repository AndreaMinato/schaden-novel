---
weight: 6070
title: Capitolo 607 - Antica Eredità
pubDate: 2024-06-04T15:46:59.566Z
tags:
    - tmw
---


I geni presenti non reagirono. La legge della giungla era un princìpio estremamente comune nel mondo marziale. Per allenare le arti marziali, i guerrieri dovevano competere l’uno con l’altro. Era molto normale che il debole servisse da preda per il più forte.

Questo si addiceva alle intenzioni di questi geni. Tutti volevano diventare il più forte!

“Coltivando nell’Unione del Dao Celeste, a volte le vostre vite saranno a rischio. Se avete paura, potete ritirarvi ora!”

Dopo aver detto questo, l’uomo con la maschera dorata esaminò i geni presenti.

“Nessuno vuole rinunciare? Molto bene! Allora lasciate che vi congratuli per essere diventati i nuovi membri dell’Unione del Dao Celeste.” Si girò e disse: “Seguitemi.”

L’andatura dell’uomo con la maschera non era veloce, né lenta, ma in pochi passi coprì una grande distanza.

Quando i geni lo videro, gli corsero dietro.

Un po’ di loro non avevano tecniche di movimento di ottima qualità, così dovettero usare tecniche di coltivazione per tenere il passo.

La grande sala di pietra nera era l’entrata dell’Alleanza Marziale. Dopo averla superata, videro una grande regione di edifici.

Il picco della montagna della Grande Spada era molto ampio. Guardando in lontananza, ebbero la sensazione di essere allo stesso livello del cielo stesso. Era un’esperienza piuttosto sbalorditiva.

Tra gli edifici, c’erano alte pagode di pietra che assomigliavano a spade, dritte e dall’aura tagliente.

L’uomo con la maschera dorata li condusse da una pagoda di pietra e poi si fermò.

Queste pagode sembravano piccole colline da lontano, ma da vicino erano palazzi. Di fronte ad esse, si poteva sentire una pesante oppressione provenire dalle pietre usate per costruirle.

“Questo sarà il posto dove starete. In quanto nuovi membri, riceverete i privilegi dell’Unione del Dao Celeste d’ora in avanti. Ci sono formazioni dentro le pagode che radunano il qi vitale del mondo di quest’area per formare un flusso denso, puro e sconfinato. È anche una terra di coltivazione di massimo livello.”

Le parole dell’uomo con la maschera dorata fecero accendere gli sguardi dei talenti. Questi luoghi di coltivazione erano di gran lunga migliori di quelli dei loro luoghi di provenienza, tutto grazie alla raffinatezza delle formazioni posizionate nella pagoda di pietra.

Tuttavia Yi Yun non era interessato. Queste pagode di pietra erano di gran lunga inferiori al regno mistico della Grande Imperatrice.

“Inoltre…”

L’uomo con la maschera dorata portò i nuovi membri dell’Unione del Dao Celeste in un’altra pagoda di pietra.

C’erano molte file di mensole dentro, piene di varie reliquie, tecniche di coltivazione, pergamene di giada, armi e tesori. Era appariscente ed era proprio uno spettacolo per gli occhi.

“Questo è il posto dove si scambiano tesori. Date un’occhiata voi stessi!”

Disse con noncuranza l’uomo con la maschera dorata.

I talenti presenti avevano visto ogni sorta di tesoro e tecnica di coltivazione nei loro clan. Alcune grandi fazioni avevano tesori simili.

C’era ogni risorsa che potevano desiderare in quanto manuali di tecniche di coltivazione, armi e pillole!

Così, quando videro questa esibizione appariscente, questi talenti orgogliosi non ne furono impressionati. Non reagirono in modo esagerato.

Molti di loro avanzarono e cominciarono a sfogliare con noncuranza le pergamene sulle mensole di legno.

All’inizio lo fecero con tranquillità.

Tuttavia cambiarono lentamente le loro espressioni.

“Eh? Questa tecnica di coltivazione assicura che diventerai un Re Empireo una volta padroneggiata?”

Una ragazza sui vent’anni rimase sbalordita quando lesse l’introduzione di un Sutra del Cuore Interno.

Nel mondo Tian Yuan, Re Empireo era un titolo impressionante. Era superiore perfino a quello di Saggio.

In una grande fazione, ci sarebbero state poche persone che erano Re Empirei.

Una volta che avessero ricevuto il titolo di Re Empirei, sarebbero stati considerati tra i migliori coltivatori nell’intero mondo Tian Yuan!

Questa ragazza aveva i suoi dubbi e cominciò a leggere.

La pergamena di giada di fronte ai suoi occhi era protetta da una formazione, così non poteva leggerla tutta, ma poteva leggere l’anteprima di una piccola porzione del primo volume.

Questa ragazza era un talento e aveva una percezione sbalorditiva.

Provò un profondo interesse nel momento in cui lesse il contenuto della tecnica di coltivazione.

“Interessante!”

Esclamò la ragazza, attirando l’attenzione di numerose persone.

E in seguito…

“Poter controllare il potere dello spazio. Questa è… una tecnica di coltivazione per le leggi dimensionali dello spazio!”

Risuonò un altro sussulto non lontano dalla ragazza.

Leggi dimensionali spaziali!

Nel mondo Tian Yuan, le leggi dimensionali spaziali erano estremamente misteriose. Era estremamente raro sentire di qualcuno che coltivava le leggi dimensionali spaziali. Anche se lo avessero fatto, avrebbero solo toccato la superficie senza spingersi oltre.

Questo perché pochissime tecniche permettevano di coltivare le leggi dimensionali spaziali nel mondo Tian Yuan!

E visto che erano così rare, erano classificate come confidenziali nei vari grandi clan, impedendo loro di propagarsi fuori dalla famiglia. Era molto difficile per una persona ordinaria entrarci in contatto. Così le leggi dimensionali spaziali erano avvolte dal mistero.

“Dev’essere un falso…”

Molti si rifiutarono di crederci. Si radunarono attorno a dare un’occhiata. Chiaramente le descrizioni delle leggi nella pergamena di giada non erano inventate. La pergamena conteneva la descrizione del Grande Dao, facendo palpitare i loro cuori.

“È vera!”

Disse qualcuno con incredulità. Questi membri d’élite erano tutti persone con grande discernimento. Potevano capire cos’era genuino e cos’era falso.

E in seguito, scoprirono molte tecniche di coltivazione che assicuravano di poter diventare Re Empirei. Trovarono anche manuali che descrivevano le leggi dimensionali spaziali, insieme ad altre scioccanti eredità.

Queste eredità non erano mai state viste in altre grandi fazioni del mondo Tian Yuan!

“Incredibile. Come l’Alleanza Marziale ha tutti questi tesori?”

“Solo un po’ di questi manuali da soli desterebbero invidia in una fazione di massimo livello!”

Molti ne furono allarmati. Anche se l’Alleanza Marziale esisteva da molto tempo, aveva sempre mantenuto un basso profilo. Ora, nonostante si fosse rivelata, pochi avevano capito quanto era formidabile.

Adesso questi manuali avevano aperto i loro occhi.

Inoltre erano curiosi del perché l’Alleanza Marziale non li avesse mai rivelati in passato.

Mentre li ascoltava parlare, l’uomo con la maschera dorata sogghignò e disse: “Le tecniche di coltivazione e i tesori che vedete sono solo una porzione dell’eredità dell’Alleanza Marziale. Nel mondo Tian Yaun non ci sono altre fazioni che possono competere con la nostra Alleanza Marziale. Vi starete chiedendo da dove provengono queste eredità.”

Quando l’uomo con la maschera dorata disse queste parole, si fermò. I membri d’élite presenti drizzarono le orecchie. In effetti erano curiosi.

“Potete aver sentito che, nei tempi antichi, c’è stata un’epoca d’oro per le arti marziali. Durante quell’era, esistevano numerosi membri d’élite e anche molte splendide eredità!”

“Il mondo Tian Yuan di quell’epoca era pieno di luoghi sacri e numerosi esperti. Tra i migliori, c’era anche una persona come l’antica Grande Imperatrice…”

I membri d’élite presenti ne furono illuminati.

L’antica Grande Imperatrice superava di gran lunga i patriarchi di qualsiasi fazione nel mondo Tian Yuan. Era ad un livello completamente diverso!

La gente poteva solo fare ipotesi sull’era d’oro delle arti marziali perché non erano rimasti documenti storici al riguardo.

Eppure, da ciò che stava dicendo l’uomo con la maschera, chiaramente era esistita un’era d’oro del genere!

“Probabilmente non immaginavate che la nostra Alleanza Marziale discendesse da quell’antica epoca d’oro. Siamo la sola fazione umana sopravvissuta da allora e così abbiamo una grande riserva di antiche eredità che il resto del mondo Tian Yuan non possiede!”

L’uomo con la maschera disse tutto questo con grande gusto e le sue parole riecheggiarono nelle orecchie dei membri d’élite.

Cosa?

Una fazione sopravvissuta da quell’antica era d’oro?

Quanto era antica?


