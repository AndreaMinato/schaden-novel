---
weight: 61
title: Capitolo 61 - Voglio essere un saggio
pubDate: 2023-07-07T14:09:48.028Z
tags:
    - tmw
---


Dopo essersi assicurato che Jiang Xiaorou si fosse addormentata, Yi Yun ritrasse silenziosamente la mano. Non andò a risposare, usò il Cristallo Viola dell’Origine nel suo corpo per assorbire l’energia della testa del Chi Lin.

Il Chi Lin era una bestia della desolazione e, quando era avanzato allo stadio dei Meridiani, Yi Yun aveva assorbito troppo potere della desolazione del Pitone Gelido a causa della sua mancanza di esperienza. I suoi meridiani erano quasi scoppiati.

Aveva imparato la lezione. Controllò con attenzione questo influsso di essenza e, dalla sua velocità, capì che il flusso di energia della testa della bestia Chi Lin sarebbe durato un mese.

In un mese avrebbe superato la selezione dei guerrieri e avrebbe ottenuto nuove risorse.

Mentre la notte diventava più cupa, Yi Yun assorbì abbastanza energia e uscì silenziosamente dalla casa sull’albero.

Era come un’agile scimmia che saltava di albero in albero, raggiunse velocemente uno spiazzo.

Sotto il cielo limpido e la luna, si sedette sotto un albero e posò la schiena contro il suo tronco. Iniziò a sfogliare le pagine dell’antico libro verde con una concentrazione perfetta.

Una foglia ingiallita fuggì da uno dei rami del vecchio albero e cadde lentamente su una delle pagine aperte, ma il giovane la tolse con gentilezza e tornò a leggere con attenzione.

Nonostante fosse buio di notte, dopo aver raggiunto lo stadio dei Meridiani, Yi Yun poteva vedere chiaramente come se fosse giorno.

“Così il Drago che vola fino al nono cielo non è composto solo da quella mossa. Ce ne sono altre tre, creando un intero set di quattro movimenti…”

Leggendo il pugno costola di drago osso di tigre, Yi Yun gradualmente risolse molti dei dubbi che gli erano venuti in precedenza.

Quando Yao Yuan aveva istruito i membri del campo dei guerrieri, considerando che chi doveva istruire aveva scarse capacità di apprendimento, aveva semplificato tutte le mosse. Aveva mostrato loro solo i movimenti più semplici.

Ora, con l’intero manuale del pugno costola di drago osso di tigre poteva colmare tutte le lacune.

“Oh? La signorina Lin ha scritto qui che: ‘nonostante il pugno costola di drago osso di tigre sia ingegnoso, dopotutto è una tecnica elementare per i pugni e non ci si dovrebbe limitare al programma del pugno costola di drago osso di tigre. Se ci si concentrasse solo su questo, allora si potrebbe raggiungere lo stadio completo del pugno costola di drago osso di tigre, ma non si potrebbe migliorare ulteriormente’.”

Le parole di Lin Xintong sorpresero Yi Yun. Si concentrò immediatamente sulle sue note.

La scrittura della giovane era elegante e ogni piccola parola era dolce e splendida, ma il suo contenuto era maestoso. Yi Yun poteva solo rimanere scioccato!

Secondo le note di Lin Xintong, il livello più alto che si poteva raggiungere con il pugno costola di drago osso di tigre era il picco del Sangue Viola.

Era questo il cosiddetto “stadio completo”, ma c’era altro da allenare dopo?

Mi dispiace, non c’è!

A quel punto, bisognava ottenere una tecnica di coltivazione di livello superiore per raggiungere uno stadio ancora più elevato, come la “Sacra Tecnica di Tai Ah”. Se uno avesse potuto ottenerla, avrebbe dovuto sicuramente allenarla.

Ma sarebbe nato un problema. Il pugno costola di drago osso di tigre imparato precedentemente sarebbe stato completamente diverso dalla “Sacra Tecnica di Tai Ah”. Non c’erano molti punti in comune tra le due.

La “Sacra Tecnica di Tai Ah” era stata creata dal fondatore del regno Tai Ah, mentre il pugno costola di drago osso di tigre era stato ottenuto inaspettatamente da uno degli imperatori dopo. Non condividevano le stesse origini.

Se i due sistemi differenti fossero stati usati insieme, ci sarebbero state delle parti che non si sarebbero potute fondere alla perfezione.

Sulla terra, sarebbe stato simile ad uno studente delle superiori che sceglieva di fare matematica all’università per poi passare invece a studiare storia.

Questo non significava che non avrebbe potuto imparare nulla. Una persona talentuosa sarebbe potuta diventare facilmente un famoso storico. Tuttavia, la matematica imparata prima sarebbe stato uno spreco per fare ricerche su articoli storici.

Sarebbero nati dei problemi cambiando tecniche, dopo aver appreso la “Sacra Tecnica di Tai Ah”, il pugno costola di drago osso di tigre sarebbe stato inutile. Avrebbe avuto solo la funzione di fare arrivare al picco del Sangue Viola!

Proprio come per uno studente delle superiori che apprendeva matematica solo per ottenere una lettera d’accettazione per un college.

Era uno spreco di risorse e il tempo di un guerriero era estremamente prezioso. Allenare le arti marziali era una sfida contro le leggi della natura. Per avanzare ad un livello superiore, bisognava continuare a lottare e non sprecare tempo!

Lin Xintong era una persona che stava sfidando le leggi celesti; desiderava compiere un miracolo impossibile, così come poteva permettersi un tale spreco?

Il metodo di Lin Xintong era andare oltre i movimenti e comprenderli completamente per adeguarli a sé stessa!

Così dimenticarsi delle routine permetteva di diventare indipendenti dalle tecniche, un passo importante per iniziare il proprio percorso marziale!

Partendo dalle basi specifiche e caratteristiche, si poteva trovare un modo per raggiungere un alto livello. Le tecniche imparate lungo la strada, che fossero elementari, intermedie o avanzate potevano essere comprese completamente e assimilate nella propria comprensione delle arti marziali.

Così non sarebbe stato uno spreco.

Una nota del genere diede molto da riflettere a Yi Yun.

Sì, le tecniche avevano dei limiti, ma le arti marziali non ne avevano!

Nell’antica Cina, Mengzi aveva detto, “Se credi a tutto quello che leggi, faresti meglio a non leggere.” Un vero saggio avrebbe letto "Tre personaggi classici" e dei "Cento cognomi di famiglia" o i Quattro Libri e anche opere delle cento scuole di pensiero.

Tutti questi innumerevoli classici sarebbero stati integrati nelle loro conoscenze prima di scrivere i loro splendidi articoli!

’Voglio essere un saggio, voglio essere un saggio delle arti marziali!’

Giurò Yi Yun e iniziò a studiare con ancora più impegno il pugno costola di drago osso di tigre con le annotazioni di Lin Xintong.

Era evidente che ci fosse un vantaggio in quanto ad origini, Lin Xintong era nata in un grande clan, aveva avuto molte interazioni e fatto diverse esperienze, così era straordinaria.

Yi Yun aveva praticato le arti marziali solo per due mesi, anche se la sua percezione era elevata, sarebbe stato seminato da Lin Xintong.

L’esperienza non si accumulava solo apprendendo incessantemente. Perfino un saggio aveva dovuto iniziare facendo versi come un bambino.

Yi Yun impiegò due ore per finire di leggere tutto il pugno costola di drago osso di tigre. Ci rifletté su e ne trasse un’enorme ispirazione!

“Non posso nemmeno contare sulla comprensione della signorina Lin. Tutti hanno diversi punti di vista. Molte cose possono essere solo comprese, ma non possono essere descritte. Devo formare le mie opinioni.”

Bisognava capire le opinioni degli altri, ma non poteva solo contare su di esse.

Yi Yun mise da parte con cura il manuale e balzò su una grossa roccia.

Il suo corpo era pieno dell’energia elementale del fuoco della bestia Chi Lin. Da quando era avanzato allo stadio dei Meridiani, il più grande vantaggio che aveva era di poter controllare la sua energia con flessibilità.

L’energia della bestia Chi Lin che aveva assorbito nella casa sull’albero era stata sigillata nel suo dantian. Ora Yi Yun iniziò ad aprire i suoi meridiani Ren e Du Mai, e percepì un’ondata di calore nel corpo.

Il calore fluì attraverso i meridiani Ren e Du Mai, e circolò più volte. Lentamente sentì il suo corpo bruciare, come se si fosse svuotato un grosso fiasco di vino in una sorgente calda!

Usando questa forza, Yi Yun iniziò a praticare il pugno costola di drago osso di tigre!

Con l’energia Chi Lin che si precipitava nella sua testa, Yi Yun sentì il suo spirito rilassarsi pienamente. Cominciò a muoversi liberamente senza pensarci, come se fosse spinto dall’istinto.

Uno stato così dissociato era quello ideale per apprendere le arti marziali.

Bisognava dire che, nonostante la costituzione di Yi Yun non fosse buona, la sua percettività e la sua intelligenza erano di gran lunga superiori di quelle dei bambini della sua età. Anche i membri d’élite delle grandi tribù sarebbero impalliditi in confronto a Yi Yun che aveva condotto due vite.

Dal quarto al quinto stadio del Sangue Mortale, a parte mangiare tesori, un altro punto critico era radunare qi vitale nel corpo!

E in effetti era il passo più difficile!

I guerrieri nelle vaste lande selvagge potevano volare, sollevare decine e centinaia di calderoni di peso, spazzare via montagne.

Da dove proveniva questa energia?

Mangiare porridge, verdura e tè avrebbe procurato questa forza? Ovviamente era impossibile!

Secondo le conoscenze della terra, l’energia doveva essere conservata da qualche parte.

Per fare correre un cavallo, bisognava dargli da mangiare erba. Valeva lo stesso per i guerrieri; per fare spostare loro una montagna, era necessario dargli l’energia per farlo!

Così quando i guerrieri allenavano i loro corpi, dovevano consumare continuamente tesori, carne di bestie od ossa della desolazione, la loro energia dipendeva comunque da una fonte di nutrimento.

Ma una volta arrivati allo stadio del Raccoglitore di Qi, i guerrieri non dovevano più contare solo sul cibo, potevano anche assorbire l’energia dell’ambiente attorno.

Quando i guerrieri ottenevano una coltivazione ancora superiore, potevano distruggere montagne e travolgere i mari. In quel momento, la principale fonte di energia sarebbe stata quella del qi vitale del mondo.

Dopo due serie di pugno costola di drago osso di tigre, Yi Yun sentì il corpo riscaldarsi. Era fradicio di sudore. Praticare l’intero pugno costola di drago osso di tigre era estremamente laborioso.

L’energia si esaurì dopo due serie, poi sarebbe stata assimilata dal corpo di Yi Yun, nutrendolo…



