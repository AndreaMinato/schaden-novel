---
weight: 6100
title: Capitolo 610 - Sciabola Macella Maiali
pubDate: 2024-06-04T18:46:59.567Z
tags:
    - tmw
---


“Fratello minore Gongsun, mi sta mettendo su un piedistallo. Il mio talento non è niente di che e le mie origini sono umili. Come posso essere così capace? L’antica eredità dell’Unione del Sangue Celeste deve avere tecniche supreme. Vorrei davvero apprenderle e vorrei che mi desse qualche consiglio. Vorrei vedere il potere straordinario dell’antica eredità! Sono disposto a pagare le cento Giade di Sangue per ampliare i miei orizzonti. Così i membri d’élite presenti assisteranno all’eccellenza dell’antica eredità, ed entreremo nell’Unione del Sangue Celeste insieme!”

Yi Yun aveva mostrato la sua disponibilità a pagare cento Giade di Sangue per vedere quanto erano formidabili le antiche eredità. Se fossero state potenti, naturalmente sarebbe entrato nell’Unione del Sangue Celeste, ma avrebbe considerato di non farlo in caso contrario.

Gongsun Hong sorrise. Era sicuro di poter “ampliare” gli orizzonti di Yi Yun, convincendolo delle sue capacità.

In quanto capo di questo nuovo gruppo di membri dell’Unione del Dao Celeste, era uno dei suoi doveri dimostrare la potenza della suprema eredità dell’Unione del Sangue Celeste e convincerli ad entrare.

Combattere contro membri dell’Unione del Dao Celeste era il modo migliore per rivelarlo.

Gongsun Hong all’inizio temeva che questi membri dell’Unione del Dao Celeste avrebbero esitato per via del prezzo da pagare e che avrebbero evitato di sfidarlo. Non sarebbe stato positivo per lui.

Era meglio che qualcuno facesse da esempio.

“Ahah! Non lo definirei solo qualche consiglio, ma le antiche eredità che coltivo in effetti sono piuttosto potenti. Posso dimostrare solo un decimo della loro forza, ma non è una questione insignificante. Dato che questo fratello vuole provarle, non mi tratterrò.” Gongsun Hong brandì una lunga spada.

Yi Yun invece estrasse lentamente la sua sciabola.

“Il fratello minore Gongsun deve stare scherzando. Qualsiasi mossa delle antiche eredità che coltiva probabilmente saranno straordinarie contro di me. Ma farò del mio meglio.” Mentre parlava, Yi Yun brandì la sciabola in modo esagerato e rozzo.

Gongsun Hong ebbe l’impulso di ridacchiare ma non lo diede a vedere. La tecnica di sciabola di questa persona non sembravano adeguate. Non assomigliavano alle tecniche di una fazione di massimo livello del mondo Tian Yuan. Erano umili come le sue origini di cui aveva parlato.

“Userò una mossa delle mie 36 Spade del Dio Eretico. Guardate bene!” Mentre parlava, Gongsun Hong attaccò.

Era determinato a mettersi in mostra. Questa mossa era uno degli attacchi più splendidi che coltivava.

Quando menò un fendente, 36 ombre di spada apparirono con un bagliore. Ogni ombra era una spada volante controllata dall’aura di Gongsun Hong. Dal modo in cui i fendenti si intrecciavano per formare il Dao e la Verità, avevano creato una formazione misteriosa!

Le 36 spade del Dio Eretico in essenza erano una formazione!

“Oh, una mossa del genere?”

I membri d’élite presenti erano tutti percettivi. Dal modo in cui le 36 spade si muovevano, potevano capire a grandi linee la complessità di questo attacco.

Usare una spada per creare una formazione di spade sarebbe stata una grande dimostrazione di forza. Era piuttosto accattivante!

Come previsto da un’antica eredità!

“Una formazione di spade?”

Yi Yun aveva trascorso sette anni nella torre dell’Avvento Divino e aveva letto molte delle eredità lasciate dal Lord dello Yang Azzurro.

Anche se Yi Yun non aveva tempo di padroneggiarle tutte, dopo averle sfogliate aveva acquisito un livello di comprensione generale. Questo gli aveva permesso di sviluppare un discernimento straordinario. Poteva capire con un’occhiata il livello approssimativo della mossa di Gongsun Hong.

Forse nell’antico mondo Tian Yuan, queste 36 Spade del Dio Eretico non erano una tecnica di pessima qualità, ma in confronto a quelle dei dodici Cieli Empirei non era niente di notevole!

Yi Yun usò il Cristallo Viola dell’Origine per individuare tutte le correnti d’energia della formazione!

Vedendo l’energia e la sua forma elementale, Yi Yun capì subito che Gongsun Hong poteva dimostrare solo una piccola porzione del potere della formazione. A causa delle sue varie limitazioni, coltivazione e ispirazioni, la formazione che stava mostrando non era perfetta. C’erano molti difetti!

Dopo che Yi Yun aveva coltivato la tecnica del palazzo della Spada di Puro Yang, la sua comprensione del Dao della Spada aveva superato di gran lunga quella di Gongsun Hong.

In quell’istante, Yi Yun non poteva capire subito qual era il modo più accurato per dissolvere la formazione della spada. Ma sarebbe stato estremamente facile per lui individuare alcuni punti deboli!

Vedendo che la spada stava per colpirlo, Yi Yun tenne la sciabola con entrambe le mani e lanciò un fendente verso l’alto.

In confronto alle splendide mosse di Gongsun Hong, la sua tecnica sembrava troppo semplice. Sembrava un macellaio che tagliava delle ossa.

Questo…

La gente lo fissò ad occhi spalancati. Precedentemente, molti avevano visto come aveva dimostrato la sua forza durante la prova d’entrata. Sicuramente non era debole, ma la sua mossa sembrava troppo superficiale. Come poteva vincere?

Gongsun Hong sorrise. Pensava che la battaglia fosse già finita. Anche se il suo avversario non era forte, avrebbe potuto comunque batterlo in un solo colpo, e questo sarebbe stato sufficiente a sbalordire il gruppo.

Proprio mentre stava per colpire Yi Yun, la sua espressione cambiò all’improvviso.

<em>Oh?!</em>

Il fendente di sciabola di Yi Yun sembrava ordinario, ma… era troppo forte. Solo questo semplice attacco era abbastanza potente da poter ribaltare montagne!

Nell’istante in cui i due raggi di sciabola e di spada si scontrarono…

<em>Crack!</em>

Con un netto schiocco, i fendenti a mezz’aria che intrecciavano Dao e Verità si frantumarono!

“Crackle!”

Dopo una serie di esplosioni, il raggio di sciabola avanzò con fare tirannico. E avvenne una serie di reazioni a catena che distrussero i raggi di spada!

Il fendente di Yi Yun aveva attaccato un punto debole della formazione, permettendogli di procedere con fare inarrestabile, proprio fino a Gongsun Hong!

<em>Cosa?</em>

Gongsun Hong ne fu allarmato. Non si sarebbe mai aspettato che la sua formazione sarebbe stata distrutta in modo così devastante.

Radunò forzatamente qi vitale e menò un fendente per bloccare l’assalto, ma era troppo tardi, il raggio di sciabola era troppo veloce.

“Peng!”

L’energia protettiva di Gongsun Hong fu distrutta direttamente e il giovane urlò. Il raggio di sciabola lo ferì dalla spalla fino alle costole. Il suo abito si squarciò e schizzò sangue!

Fu scagliato via come un aquilone dal filo rotto, per poi sbattere pesantemente contro le mura della pagoda di pietra per poi rimbalzarci.

Gongsun Hong era stato surclassato. Sangue colava dagli angoli della sua bocca mentre era completamente sbalordito.

Aveva pensato che Yi Yun non fosse forte e aveva lanciato il suo attacco più splendido per impressionare il gruppo. In realtà non aveva coltivato abbastanza approfonditamente le 36 Spade del Dio Eretico.

Tuttavia, chi avrebbe pensato che uno zoticone di campagna come Yi Yun sarebbe riuscito a distruggere la formazione di spade con un solo fendente?

Com’era possibile?!

Gongsun Hong era incredulo. Non solo lui, perfino le nuove reclute dell’Unione del Dao Celeste erano sbigottite. Erano a bocca aperta e le loro gole fremevano. Sembravano pietrificati.

Tutti, incluso Yi Yun, sembrava che non si fosse mai aspettato che il suo attacco sarebbe stato così forte.

Guardò stordito la sua sciabola, guardò Gongsun Hong e mormorò: “L’antica eredità non è molto potente…? Come può essere stata distrutta dalla sciabola dal mio attacco Macella Maiali?”

Yi Yun mostrò un’espressione innocente.

Tuttavia, gli altri membri dell’Unione del Dao Celeste sentirono male allo stomaco, specialmente Gongsun Hong, che quasi vomitò un’altra boccata di sangue.

Sciabola Macella Maiali?

Puoi ripetere il nome dell’attacco?

C’erano alcune potenti tecniche che avevano nomi mondani. Sembravano di seconda categoria, ma non era sorprendente. Dopotutto ad alcuni degli esperti che avevano creato mosse del genere piaceva mantenere un basso profilo.

Ad esempio c’erano tecniche di movimento come “Volare oltre l’Erba” e “Giunco che Attraversa i Fiumi”. Esistevano anche tecniche come “Pugni delle Ossa Forgiate dei Tendini.” Potevano avere nomi umili, ma erano riservati ed erano ancora utilizzabili.

Ma… Sciabola Macella Maiali…

Solo sentire questo nome rese senza parole molte persone. Che sorta di potente esperto avrebbe chiamato così la sua mossa?

Che l’antenato di questo potente esperto fosse un macellaio?

Inoltre il nome dell’attacco poteva sottovalutare chi la utilizzava, ma malediva anche l’avversario. Chi veniva sconfitto non sarebbe diventato pari ad un maiale?



