---
weight: 6170
title: Capitolo 617 - Intento omicida
pubDate: 2024-06-05T01:46:59.568Z
tags:
    - tmw
---


I sette, incluso Yi yun, lasciarono la piattaforma sotto gli sguardi sdegnosi o compassionevoli dei membri dell'Alleanza Marziale.

“Un branco di codardi.”

“Queste persone non sono adatte a praticare le arti marziali. Stanno disertando solo perché un regno mistico è un po’ pericoloso. Anche se temporaneamente rimarranno al sicuro, questa fuga senza combattere probabilmente condurrà ad ossessioni.”

La gente discuteva mentre guardava i sette andarsene.

Le persone rimaste continuarono ad essere scelte dai reincarnati sulla piattaforma, mobilitate per la missione.

Pensando alle risorse e all’eredità che ognuno di loro avrebbe ricevuto prima della missione, provarono un grande entusiasmo.

Yi Yun tornò nella sua residenza e fece i bagagli. In realtà non c’era molto da raccogliere. Tutti i suoi oggetti erano nel suo anello interspaziale e gli assi nella manica più importanti che aveva erano tutti sigillati nella torre dell’Avvento Divino.

In quel momento sentì bussare alla porta.

Wei Chiwei aveva portato gli altri cinque giovani determinati a lasciare l’Alleanza Marziale alla sua porta.

I sei guardarono Yi Yun. In quanto più forte tra tutti loro, Yi Yun era diventato tacitamente il loro capo.

Yi Yun diede loro un’occhiata. Proprio di fronte c’era un giovane pelato. Aveva una figura robusta ed era al picco dello stadio del Seme del Dao. Dietro di lui c’erano due ragazze dall’aspetto simile. Erano entrambe snelle, minute e carine. Sembravano avere sui sedici-diciassette anni. Erano gemelle.

Diversi gemelli avevano talento marziale simile. L’ambiente in cui erano stati cresciuti erano simili, così anche la loro forza era molto simile.

Gli ultimi due erano alti e magri. Erano persone di poche parole.

“Fratello maggiore Jiang, cosa farai?” Chiese Wei Chiwei.

“Cos’altro possiamo fare? Dovremmo lasciare la montagna della grande spada prima.” Disse con noncuranza Yi Yun.

“Fratello maggiore Jiang, il mio clan è vicino. Perché non andiamo nel mio clan a riposare per un po’ di giorni prima che decida il tuo prossimo passo?” Propose una persona dalla voce molto piacevole. Era una delle due gemelle.

Yi Yun si girò e vide che la ragazza che aveva appena parlato era diventata un po’ imbarazzata. Disse arrossendo: “Provengo dalla famiglia Chu. Sono Chu Qing’er e lei è la mia sorella gemella, Chu Ke’er.”

La famiglia Chu era una famiglia ascesa da poco che era localizzata nella regione centrale del mondo Tian Yuan. Anche se la sua storia era ordinaria, il suo recente sviluppo era piuttosto sbalorditivo.

Yi Yun ridacchiò e disse: “Dovremo raggiungere la tua famiglia sani e salvi prima di poter parlare d’altro.”

“Oh?”

Le parole di Yi Yun sbalordirono tutti gli altri.

Cosa intendeva dire?

“Fratello maggiore Jiang, intendi dire che l’Alleanza Marziale non ci lascerà andare?”

Un po’ di loro si scambiarono delle occhiate, un po’ increduli. Erano già determinati ad uscire dall’Alleanza Marziale. Come avrebbe fatto l’Alleanza Marziale a trattenerli? Non potevano imprigionarli o anche ucciderli, no?

Yi Yun non rispose. Era un tacito assenso.

“Fratello maggiore Jiang, non stai esagerando? L’Alleanza Marziale ha enfatizzato la sua virtù per conquistare il mondo in tutti questi anni. Sono sempre stati giusti e hanno distribuito risorse. Hanno anche rinunciato a moltissimi benefici durante le spedizioni nei regni mistici che hanno organizzato. Perché ci attaccherebbero? Se si sapesse in giro, non distruggerebbe l’immagine dell’Alleanza Marziale? Questo influenzerebbe la loro immagine virtuosa, inoltre trattenerci non sarebbe vantaggioso per loro…” Disse con incredulità il giovane pelato mentre si accarezzava il mento.

Anche Chu Qing’er e Chu Ke’er rotearono gli occhi e guardarono Yi Yun con curiosità.

“Sto solo facendo ipotesi. Sarebbe meglio se mi fossi sbagliato.”

Yi Yun non spiegò. Quando Wei Chiwei aveva menzionato che si sarebbe ritirato dall’Unione del Dao Celeste, aveva sentito chiaramente un’ondata di intento omicida.

Quell’intento omicida proveniva dall’uomo con la maschera.

L’intento omicida e sottile era nascosto nell’aura dell’uomo con la maschera. Era molto difficile da individuare.

Chiaramente l’uomo con la maschera non avrebbe permesso loro di andarsene, almeno non Yi Yun.

Forse l’Alleanza Marziale stava già rinunciando alla sua farsa e aveva iniziato ad attuare i suoi piani…

“Fratello maggiore Jiang. Anche se l’Alleanza Marziale ci ha sempre fatto pressione, ci ha comunque dato molte risorse di coltivazione. Che non vogliano separarsi da quel poco di risorse e abbiano intenzione di attaccarci per questo?” Disse accigliato Wei Chiwei.

Aveva sempre creduto alle parole di Yi Yun, ma non riusciva proprio a pensare ad un motivo per cui l’Alleanza Marziale li avrebbe attaccati.

“Questo non posso saperlo.” Yi Yun si limitò a sorridere con indifferenza. “Forse vogliono solo che rimanga io, o forse anche tutti voi. Chi è più forte sarà più al sicuro se non mi seguirà, così calcolate i vostri rischi. Tuttavia… se mi seguirete, non posso garantire che rimarrete al sicuro.”

Dopo aver detto questo, raccolse le sue cose e iniziò a scendere giù dalla montagna.

Il resto rimase momentaneamente sbalordito: “Non può essere così esagerato…”

“Fratello maggiore Jiang, aspettaci.”

Le gemelle naturalmente seguirono Yi Yun. Non avevano nemmeno considerato le scelte che Yi Yun aveva dato loro.

Anche gli altri fecero lo stesso. Pensavano tutti che Yi Yun fosse troppo pessimista- Che ragioni aveva l’Alleanza Marziale di attaccarli?

Alcuni di loro usarono le loro tecniche di movimento e superarono rapidamente la tempesta della vetta della grande spada e arrivarono indenni ai piedi della montagna.

In quel momento, il giovane pelato tirò fuori una barca spirituale: “Usiamo questa, potrà farci risparmiare energie.”

“Va bene!”

I sette erano tutti giovani e, dato che erano stati tutti isolati dall’Alleanza Marziale, avevano la sensazione di potersi commiserare l’un l’altro. Così potevano anche diventare molto più vicini in un certo modo.

La barca spirituale volò molto velocemente. Non ci volle molto per percorrere decine di migliaia di chilometri. La montagna della grande spada era già scomparsa all’orizzonte e non la vedevano più.

Tutti si sentirono rassicurati. L’Alleanza Marziale non li aveva fermati dopotutto. Il fratello maggiore Jiang stava solo esagerando.

“Sembra che siamo salvi.” Chu Qing’er tirò un sospiro di sollievo. Si diede una pacca al petto mentre il suo visino si arrossava.

“Credo che noi sette abbiamo condiviso la buona e la cattiva sorte, perché non diventiamo fratelli e sorelle giurati?” Lo sguardo di Wei Chiwei si accese pensando a quest’idea.

Anche gli altri la trovarono una buona idea. Erano tutti talentuosi, così anche se avevano lasciato l’Alleanza Marziale, avevano comunque futuri promettenti davanti a loro. Sarebbe stato di grande beneficio per loro allearsi.

I sei guardarono Yi Yun. Se fossero davvero diventati fratelli giurati, naturalmente Yi Yun sarebbe stato il più grande e la persona più importante. Se non avesse accettato, non avrebbe avuto significato.

Yi Yun era impassibile, come se non avesse sentito il suggerimento di Wei Chiwei. Guardava le nuvole fuori dalla finestra dalla barca spirituale.

In quel momento disse: “Sembra che la nostra barcia stia vagando nello stesso posto da molto tempo.”

Le sue parole sbalordirono tutti. Cosa?!

La loro barca aveva mantenuto la stessa direzione per tutto il tempo. Era anche estremamente veloce ed era uscita da tempo dai confini dell’Alleanza Marziale. Eppure Yi Yun aveva detto che stavano vagando nello stesso punto?

“Cosa succedere?” Il giovane pelato controllò subito la formazione Spirit della barca spirituale, ma non trovò nessun problema.

“Non c’è bisogno di controllare. La barca spirituale non ha problemi, è solo che… siamo entrati in una grande formazione.” Disse Yi Yun mentre stringeva l’impugnatura della sua sciabola Antica polvere.

“Entrati in una formazione? Che sia…”

Le espressioni del gruppo cambiarono. Non si erano resi conto di essere entrati in una formazione. Proprio mentre il giovane pelato stava per parlare, percepirono un’aura gelida calare dall’alto e avvolgere l’intera barca.

Il giovane pelato si raggelò e la sua espressione cambiò drasticamente. Solo ora se n’era accorto e il nemico era già di fronte a loro!


