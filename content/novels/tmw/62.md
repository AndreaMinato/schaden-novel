---
weight: 62
title: Capitolo 62 - Capro Espiatorio
pubDate: 2023-07-08T14:09:48.028Z
tags:
    - tmw
---


In quel momento, nel cortile del patriarca del clan Lian.

“Cosa?! Quella pu***na di Jiang Xiaorou è scappata?”

Sentendo la notizia, Lian Chengyu sgretolò la sua tazza!

“Pa!”

Il tè caldo schizzò, spaventando Zhao Tiezhu.

Non sapeva perché il suo capo si fosse arrabbiato così. In effetti Lian Chengyu aveva un complesso di inferiorità, ma era anche un uomo orgoglioso. Doveva essere umile di fronte ai membri d’élite delle grandi tribù, tuttavia non avrebbe lasciato che qualcosa minasse il suo orgoglio di fronte alla povera gente del clan Lian.

Ad esempio, nonostante desiderasse Jiang Xiaorou, non aveva mai espresso un desiderio del genere di fronte ai suoi sottoposti. Era come un imperatore che apprezzava una ragazzina a corte. Le avrebbe solo fatto visita, ma mai l’avrebbe corteggiata.

Come poteva una misera persona comune essere degna della sua attenzione?

Questo era il motivo per cui Zhao Tiezhu non sapeva nulla dei progetti che aveva nei confronti di Jiang Xiaorou. Il tirapiedi era ancora confuso adesso, perché Lian Chengyu sarebbe stato arrabbiato dopo aver sentito la notizia che era scappata via?

“Vattene!” Lian Chengyu fece un cenno. La sua espressione era cupa. ’Non mi aspettavo che quella pu***na sarebbe stata così testarda, disposta a morire piuttosto che essere posseduta da me!’

Uno dei motivi per cui Lian Chengyu era così arrabbiato era perché apprezzava il temperamento eccezionale e l’aspetto di Jiang Xiaorou.

Il secondo motivo era quello principale. Lian Chengyu, dato che era sempre vissuto in un clan povero, era sempre riuscito ad ottenere ciò che voleva. Ma doveva inginocchiarsi solo per ottenere una risorsa scartata da un grande clan tribale. Questo lo aveva frustrato al punto da fargli accumulare un grande desiderio.

Era ossessionato dall’ottenere ciò che non gli apparteneva e nessun altro avrebbe potuto toccare ciò che era suo.

Per Lian Chengyu, Jiang Xiaorou apparteneva al clan Lian, così era già esclusivamente sua.

Poteva accettare di non ottenere di più, ma qualunque risorsa e persona nel clan tribale Lian era sua e della sua famiglia. Così nulla lo avrebbe reso più arrabbiato della fuga di Jiang Xiaorou!

“Questa pu***na potrebbe essere già morta.”

Una ragazza di quindici anni doveva avere molto coraggio per scappare nelle vaste lande selvagge da sola, era equivalente ad un suicidio.

E mandare uomini a cercarla era impossibile. Le vaste lande selvagge erano così grandi, chi sapeva in che direzione era scappata?

E inviare decine dei suoi uomini del campo dei guerrieri probabilmente avrebbe causato dei morti. Non ne valeva la pena.

Molto presto, Lian Chengyu ricevette una seconda notizia.

Gli uomini che avevano assunto la pillola della Trasformazione del Sangue alla fine si erano ammalati! In realtà erano resistiti già più di quanto si aspettasse Lian Chengyu.

Erano tutti estremamente deboli e ognuno di loro tossiva sangue.

Questi uomini ammalati erano tutti i pilastri delle loro famiglie. All’inizio avevano sperato di guadagnare un po’ di cibo in più per i loro cari raffinando le ossa.

Ma ora le loro colonne portanti erano sparite!

In questi ultimi giorni, a causa della mancanza di cibo, già alcune persone erano morte di fame e di freddo.

I primi a perire erano stati i malati e gli anziani.

Le famiglie con uomini robusti potevano a stento sopravvivere, ma senza di loro, ci si poteva immaginare quale sarebbe stato il loro futuro!

E per questo i superiori del clan Lian smisero di fornire aiuti. Non distribuirono altro cibo perché Lian Chengyu aveva previsto che queste persone non sarebbero durate a lungo e avevano perso il loro valore.

Con la scarsa quantità di cibo rimasta nella tribù, dovevano continuare a reclutare uomini dalla costituzione robusta per raffinare le ossa della desolazione.

Naturalmente, dopo che il gruppo migliore era stato menomato, il secondo sarebbe stato formato da gente mediocre. Ma non importava dato che il raffinamento stava per concludersi.

Nonostante i superiori del clan Lian fossero così freddi e crudeli, la gente rimase all’oscuro. Non sapevano la verità, perché avevano addossato tutta la colpa su Yi Yun.

I familiari disperati degli uomini forzuti si diressero verso il cortile del patriarca, nella speranza di ricevere un po’ di cibo e di ottenere una pillola della Trasformazione del Sangue che in precedenza aveva “salvato” le vite dei loro uomini.

Naturalmente agli occhi dei familiari era stata una “droga miracolosa” salvavita.

Ma i superiori del clan Lian ignorarono le richieste. C’era un numero limitato di pillole della Trasformazione del Sangue e, dato che esauriva la forza vitale di una persona, perché sprecarle su queste persone che non avevano possibilità di sopravvivere?

In quanto portavoce, Zhao Tiezhu gettò occhiate sdegnoso verso i familiari da una pedana.

Un tempo faceva parte di questo gruppo di gente povera, ma adesso Zhao Tiezhu era in condizioni migliori. Non apparteneva più alla classe dei poveri ed era diverso da queste creature inferiori simili a formiche.

Adesso era un sottoposto di Lian Chengyu. Quando Lian Chengyu sarebbe diventato un guerriero del Regno Divino Tai Ah o perfino un “Cavaliere”, sarebbe stato uno dei servi di un Cavaliere del regno!

Sapete quanto è grande un Cavaliere? Un cane da guardia della casa di un primo ministro equivaleva ad un ufficiale di terzo grado, allora, Zhao Tiezhu avrebbe potuto sposare più mogli e sarebbe diventato un uomo di successo! Come poteva frequentare questi poveri che vivevano a scrocco?

“Cosa fate baccano a fare? Cosa fate baccano a fare? Voi branco di zoticoni volete altre droghe miracolose per salvarvi la vita. Quante pensate che ne abbia la nostra tribù? Sapete quanto costa raffinare una medicina miracolosa?”

Zhao Tiezhu guardò con sdegno il gruppo cencioso di donne e bambini.

Ma vedendo che erano rimasti sbalorditi dalle sue parole, ebbe la sensazione di fare parte della classe superiore: “A dire la verità, tutte le vostre vite insieme non sarebbero sufficienti ad ottenere una sola droga miracolosa!”

“Volete cibo? Volete medicine miracolose? Non illudetevi!”

“La tribù ha già salvato le vite dei vostri uomini una volta e vi aspettate che lo faccia una seconda volta? Sono stati i vostri uomini ad essere infettati accidentalmente da una pestilenza. Non ha niente a che fare con la tribù. Se volete biasimare qualcuno, biasimate quel ragazzino Yi Yun. È stato lui a rimanere infettato e ad avervi contagiati. Quel bas***do, perfino da morto fa del male agli altri!”

Zhao Tiezhu aveva dei secondi fini per istigare la gente.

E in quel momento, una voce cattiva risuonò: “Il soldato Zhao ha ragione, è tutto a causa di quello iettatore di Yi Yun!”

Questa era la voce di Lian Cuihua. Si era mescolata alla folla e aveva aspettato l’opportunità per aizzare la folla.

“E anche quella seduttrice di Jiang Xiaorou! Il nostro clan ha accettato quella famiglia in difficoltà, dandole cibo e un posto dove vivere, e non solo non ci hanno ripagato, ci hanno anche portato disastri!”

“Abitanti del villaggio, se volete biasimare qualcuno, biasimate quei due menagrami!” Gridò a squarciagola Lian Cuihua e i membri delle famiglie degli uomini forzuti, disperati, non poterono distinguere le menzogne dalla verità.

Inoltre la verità era troppo complicata per loro, rendendola troppo difficile da comprendere.

“Ora che quella pu***na di Jiang Xiaorou se n’era andata, è scappata per evitare di essere punita! Bruciamo la loro casa! Assicuriamoci che congeli a morte anche se ritorna! Che muoia di fame!”

“Bruciare la loro casa è anche una forma di esorcismo, andiamo!” Lian Cuihua si tolse il suo mantello lacero, scoprendosi al freddo, e iniziò a sventolarlo come una piccola bandiera.

La gente aveva la tendenza di farsi contagiare dalla massa, così fu convinta facilmente.

Inoltre pensavano davvero che fosse stato Yi Yun ad aver causato il collasso dei loro uomini forzuti, condannandoli ad un futuro disperato. Probabilmente sarebbero morti di fame o di freddo.

Sotto le istigazioni di Lian Cuihua, la gente assediò di nuovo la casa di jiang Xiaorou.

Queste persone erano davvero arrabbiate o stavano solo seguendo il gregge. Alcuni non ebbero il cuore di farlo.

Ma il risultato non cambiò, dieci torce furono gettate verso la capanna in rovina di jiang Xiaorou piena di sterco di vacca.

Le fiamme si levarono al cielo.

I crepitii assomigliavano alle grida di un demone. Mentre le lingue di fuoco si sollevavano, si innalzò denso fumo che tinse lo splendido cielo rosso di nero…

Da lontano, Lian Chengyu guardò la scena impassibile. Bruciare la casa di Jiang Xiaorou non era sufficiente a soddisfarlo, gli sarebbe solo importato di trovare Jiang Xiaorou.

Disse con calma a Zhao Tiezhu dietro di lui: “Manda quest’ordine, che non influenzi il raffinamento delle ossa della desolazione. Inoltre, quando andate a cacciare, se trovate Jiang Xiaorou, portatela da me. Ci sarà una ricompensa!”

“Sì giovane maestro Lian. Sarà fatto!” Zhao Tiezhu accettò l’ordine per poi andarsene.



