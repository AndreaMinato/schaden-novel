---
weight: 622
title: Capitolo 622 - I ricordi dello Spettro Yin
pubDate: 2024-06-05T06:46:59.569Z
tags:
    - tmw
---


Questa energia malvagia fece rabbrividire Yi Yun dal profondo del suo cuore. Nel mare spirituale di “Shen Tu Nantian”, i fili dell’energia malvagia avevano intrecciato un grosso bozzolo. Dentro c’era un piccolo teschio. Lo spettro Yin dell’uomo magro.

In quel momento, il piccolo teschio si stava dimenando disperatamente e stava ruggendo di dolore, ma ogni filo radicato in esso stava divorando lentamente la sua energia.

Questa scena lo inquietò.

“Strano…” Yi Yun strinse gli occhi. Guardò l’energia malvagia. L’energia spirituale di un essere umano conteneva ricordi.

La base di alcune tecniche mistiche d’ispezione spirituale avrebbe frantumato l’anima di una persona per poi leggere le informazioni di cui uno aveva bisogno.

Anche se le tecniche d’ispezione spirituale erano crudeli, non erano considerate tecniche malvagie. Molti guerrieri della corrente cosiddetta ortodossa le coltivavano.

Così, quando l’energia malvagia aveva assorbito gli spettri Yin, avrebbe anche divorato alcuni frammenti di ricordi.

Queste briciole di ricordi si sarebbero radunati lentamente per poi fondersi con l’energia malvagia. Avrebbero formato lentamente una personalità.

E questa era la sua coscienza.

Yi Yun credeva che, se avesse avuto abbastanza tempo, l’energia malvagia sarebbe cresciuta lentamente e sarebbe diventata sempre più potente. Una volta che avesse acquisito una sua intelligenza come una persona normale, il Cristallo Viola non sarebbe stato più in grado di controllarla.

Se avesse continuato a divorare anime e altre vite, sarebbe potuta diventare un disastro per il mondo Tian Yuan.

Se Yi Yun non fosse entrato nell’Unione del Dao Celeste e non avesse incontrato l’energia malvagia in maturazione che si era impossessata di “Shen Tu Nantian”, molto probabilmente questo scenario si sarebbe avverato.

Tuttavia, ora che Yi Yun aveva scoperto l’energia malvagia, non avrebbe permesso che accadesse. Aveva già deciso di raffinare questa energia per controllarla, permettendogli di usarla in modo esclusivo.

Yi Yun rimase di fronte a “Shen Tu Nantian” e studiò le correnti d’energia nei suoi meridiani. Lentamente attivò il Cristallo Viola per tentare di controllare l’energia malvagia in “Shen Tu Nantian”.

Il Cristallo Viola creò un vortice d’energia, intrappolandola.

L’energia malvagia iniziò a lottare disperatamente!

“Shen Tu Nantian”, che era controllato dall’energia malvagia, strinse i pugni all’improvviso. Gas nero vorticò attorno alla sua mano, mentre condensava l’ombra di artigli neri. Gli occhi di “Shen Tu Nantian” divennero scarlatti. Spalancò la bocca, rivelando zanne orribili.

“Roar!”

Sotto la minaccia del Cristallo Viola, “Shen Tu Nantian” ruggì e attaccò Yi Yun!

Yi Yun lo guardò con indifferenza mentre scagliò un colpo verso la sua fronte!

“Bam!”

Con un forte tonfo, il corpo di “Shen Tu Nantian” tremò e si afflosciò.

In quell’istante, la forza del Cristallo Viola inondò il mare spirituale di “Shen Tu Nantian” dissipando l’energia malvagia!

Il Cristallo Viola riecheggiò in continuazione e l’energia di colore viola vorticò come un mulino. Roteò nel mare spirituale di “Shen Tu Nantian”, facendo a pezzi l’energia malvagia e distruggendola.

Questo processo distrusse quel briciolo di coscienza che l’energia malvagia era riuscita a formare.

Non sarebbe stata una minaccia finché non avesse creato una coscienza vera e propria.

Circa quindici minuti dopo, tutta l’energia malvagia nel corpo di “Shen Tu Nantian” era stata macinata dal vortice di colore viola.

Tuttavia non era sufficiente. Yi Yun voleva controllare questa energia malvagia e usarla.

Dopo un po’ di esitazione, divise un po’ di coscienza e la fece sfrecciare nella fronte di “Shen Tu Nantian”.

Voleva controllarlo completamente.

Quasi sette anni fa, Yi Yun aveva scoperto tre tesori importanti al sesto piano della torre dell’Avvento Divino. Una forcina di giada che era andata a Lin Xintong e il nucleo delle formazioni della torre dell’Avvento Divino, che Yi Yun aveva raffinato.

Per quanto riguardava il terzo tesoro più importante, era l’indistruttibile feto del Dao di Vero Oro Taiyi.

Allora, Yi Yun aveva diramato un po’ della sua coscienza per raffinarlo e renderlo una sua personificazione.

E ora aveva intenzione di fare lo stesso per controllare l’energia malvagia.

Finché la sua coscienza fosse stata presente, poteva monitorare gli sviluppi dell’energia malvagia e trasformarla in una delle sue personificazioni. Era simile a ciò che aveva fatto con il Vero Oro Taiyi. Tuttavia stavolta non era un corpo fisico, ma d’energia.

Quando la coscienza di Yi Yun caricò nel mare spirituale di “Shen Tu Nantian”, non incontrò nessuna resistenza. Sia l’energia malvagia, che l’anima di “Shen Tu Nantian”, che il piccolo teschio erano tutti implosi nel vortice d’energia.

Quando Yi Yun occupò il mare spirituale di “Shen Tu Nantian” e fuse il briciolo della coscienza che aveva diramato dalla sua mente in esso. Questo gli diede la sensazione che soffocante qi gelido si fosse levato dai suoi piedi.

Anche se aveva usato solo un po’ della sua coscienza, una volta si fosse fusa con il suo corpo principale, avrebbe potuto sperimentare tutte le sensazioni dell’anima divisa.

Questa energia malvagia era proprio strana. Non sapeva cosa sarebbe successo se fosse maturata ulteriormente.

Ora però, con lui a controllarla, sarebbe potuta essere di grande aiuto in futuro.

Mentre Yi Yun rifletteva, all’improvviso si rese conto di qualcosa.

“Oh?”

Una volta che la sua coscienza si fuse con l’energia malvagia, iniziò a “vedere” i ricordi che appartenevano all’energia malvagia.

L’energia malvagia non aveva sviluppato una sua intelligenza, così le memorie erano sparse e confuse. E quando Yi Yun le lesse con attenzione, fu sorpreso nello scoprire che non erano ricordi che appartenevano all’energia malvagia, ma erano le memorie che aveva divorato.

Quasi tutti i ricordi provenivano dallo spettro Yin che si era impossessato del corpo di Shen Tu Nantian.

Per quanto riguardava l’anima del secondo spettro Yin, l’uomo magro, era stata divorata e così non c’era stato abbastanza tempo per assorbire i suoi ricordi.

“Allora è così. L’energia malvagia può divorare ricordi e prima o poi trasformarli nella sua personalità.”

Yi Yun fece un’ipotesi, ma adesso non c’era tempo di pensarci. Era più preoccupato dello spettro Yin che si era impossessato del corpo di Shen Tu Nantian. Voleva indagare sui suoi ricordi.

Questo avrebbe influenzato la guerra che Yi Yun avrebbe dichiarato contro la Luna di Sangue.

Se non avesse compreso il suo nemico, sarebbe stato come una tigre che cercava di divorare il cielo. Non avrebbe potuto lanciare un attacco incisivo.

I ricordi del primo spettro Yin divorati dall’energia malvagia erano per lo più confusi. Molti erano frammentati.

Tuttavia ottenne un risultato di gran lunga migliore rispetto a quello delle tecniche d’ispezione spirituale, che potevano solo fornire un concetto generale dei ricordi.

Era impossibile usare tecniche di ispezione spirituale per ottenere metodi di coltivazione. Questi frammenti generali non avrebbero potuto ricostruire leggi o Dao Celesti, concetti molto misteriosi e profondi.

Naturalmente Yi Yun non avrebbe potuto praticare la tecnica di coltivazione di uno spettro Yin leggendo questi ricordi. Anche se aveva trovato frammenti riguardo alle leggi dimensionali spaziali o alla grande tecnica della reincarnazione del dao celeste, erano troppo sparsi per essere utili.

Yi Yun voleva soprattutto sapere delle questioni dell’Unione del Dao Celeste.

“Così è per questo che hanno creato l’Unione del Dao Celeste…”

“Così anche il Sangue della Distruzione è una cospirazione.”

“Quel contratto spirituale aveva davvero dei problemi…”

“Così le cosiddette prove della pietranera sono il preludio dei piani finali della Luna di Sangue…”

Anche se erano tutti ricordi confusi, Yi Yun sussultò leggendoli.


