---
weight: 6240
title: Capitolo 624 - Tomba delle Anime
pubDate: 2024-06-05T08:46:59.569Z
tags:
    - tmw
---


Le “prove della pietranera” erano una fase importante dei piani della Luna di Sangue.

E dopo aver ottenuto i ricordi dello spettro Yin, anche se Yi Yun non fosse venuto a sapere dei loro progetti, aveva immaginato che la Luna di Sangue aveva creato l’Unione del Dao Celeste per radunare un gruppo di geni. Li avevano ingrassati come maiali per macellarli, dandoli in pasto agli spettri Yin che si sarebbero impossessati dei loro corpi.

L’entrata nell’Unione del Dao Celeste era in sé una tragedia per i talenti del mondo Tian Yuan.

Ora, la cosiddetta prova della pietranera “senza precedenti”, che non sarebbe ricapitata per un millennio, consisteva nel mandare i geni un po’ cresciuti nei campi di estremo Yin, così che potessero essere posseduti dagli spettri Yin in ibernazione.

E visto che avevano firmato un contratto spirituale, c’era una maledizione del Dao Celeste nascosta nel profondo delle loro anime, così sarebbe stato difficile per loro perfino resistere.

Nelle terre di estremo Yin naturalmente non c’era nessuna opportunità. La missione così rischiosa, ma piena di “occasioni” che avrebbe influenzato il fato della razza umana e del mondo Tian Yuan in realtà era solo un suicidio.

La Luna di Sangue aveva intenzione di possedere ogni singolo genio. Una volta che fosse accaduto, sarebbero diventati nemici del mondo Tian Yuan.

Tuttavia alla Luna di Sangue non sarebbe importato. Questo piano che era durato per decine di milioni di anni ora avrebbe dato i suoi frutti.

Tutto il potere che la Luna di Sangue aveva radunato nell’area di estremo Yin sarebbe apparso in un solo giorno!

Ma la Luna di Sangue non era priva di avversari. Il suo più grande nemico era la razza della Desolazione!

La razza della Desolazione aveva combattuto per molto tempo contro la Luna di Sangue, che però era rimasta nascosta per molto tempo. Si erano celati nelle profondità del mondo Tian Yuan, così che la razza della desolazione non li distruggesse.

Inoltre, il vero nucleo della Luna di Sangue era la terra di estremo Yin dov’erano in ibernazione i numerosi spettri. La Luna di Sangue chiamava quell’area Tomba delle Anime.

La Tomba delle Anime era uno spazio indipendente estremamente importante per l’organizzazione. Se fosse stata distrutta, tutti gli spettri Yin in ibernazione sarebbero stati annientati. Sarebbe stato un colpo che la Luna di Sangue non avrebbe potuto sopportare.

La Tomba delle Anime era il punto debole della Luna di Sangue.

Gli spettri Yin in ibernazione nella Tomba delle Anime mancavano di potere combattivo prima che si fossero impossessati di un corpo. Se una potente figura della razza della Desolazione come il Ragazzo Pastore fosse entrata lì, gli spettri Yin non si sarebbero potuti opporre.

Per decine di milioni di anni, la Luna di Sangue aveva usato vari metodi per proteggere la Tomba delle Anime. L’avevano nascosta e avevano impedito alla gente di sapere dove fosse.

Tuttavia non era un segreto perfetto e non poteva essere tenuta nascosta per sempre. Nell’arco di decine di milioni di anni, la razza della Desolazione si era infiltrata ripetutamente tra la razza umana, permettendo loro di rintracciare gli spettri Yin, per poi interferire, prevedere e cercare dove fosse la terra di estremo Yin. Alla fine la razza della Desolazione era riuscita a trovare la Tomba delle Anime.

Tuttavia la Luna di Sangue aveva preparato una grande quantità di misure difensive attorno alla Tomba delle Anime.

C’erano grandi formazioni attorno e dentro la Tomba delle Anime. Gli strati delle grandi formazioni si intrecciavano l’una con l’altra, rendendola un labirinto. Anche se la razza della Desolazione aveva numerosi esperti, era anche estremamente difficile per loro disattivare così tante grandi formazioni.

Inoltre tra le grandi formazioni, ce n’era un’antica che proveniva dai dodici Cieli Empirei. Era una formazione comune nei dodici Cieli Empirei ed era usata spesso in regni mistici che contenevano l’eredità di una figura leggendaria. Il loro scopo era limitare l’entrata di chi superava una certa età ossea.

Quando una figura impareggiabile tra i dodici Cieli Empirei lasciava la propria eredità, naturalmente avrebbe voluto lasciarla ad un giovane dall’enorme potenziale, così da mostrarne il potenziale al massimo e alla fine diventare il suo successore.

Di sicuro non volevano che fossero vecchi sciocchi vissuti per decine di milioni di anni, specialmente i loro rivali, ad ottenere le loro tecniche di coltivazione e i tesori che avevano accumulato per tutta la vita, dando loro un pasto gratis.

Allora una formazione che limitava l’età ossea sarebbe stata estremamente utile.

La Tomba delle Anime usava una formazione del genere come misura difensiva. Era perfetta usarla in questa occasione.

Primo, l’antica formazione limitava l’accesso solo per chi aveva un’età ossea di un certo livello. Gli spettri Yin erano solo anime e così non avevano un’età ossea. Così potevano entrare e uscire liberamente dall’area.

Inoltre ogni tanto la Tomba delle Anime aveva bisogno di alcuni membri d’élite che servissero come corpi per gli spettri Yin.

Visto che questi talenti non superavano mai i quarant’anni, nemmeno loro sarebbero stati limitati dalle restrizioni dell’antica formazione e sarebbero stati liberi di entrare.

Tuttavia, le potenti figure della razza della Desolazione come il Ragazzo Pastore non sarebbero potuti entrare.

La razza della Desolazione non era riuscita a decifrare l’antica formazione che proveniva dai dodici Cieli Empirei, così potevano solo mandare la giovane generazione.

Tuttavia c’era ogni sorta di grande formazione come quelle intrappolanti, assassine e illusorie nella Tomba delle Anime.

Era una terra che cresceva varie anime Yin o fantasmi assassini.

La giovane generazione della razza della Desolazione non avrebbe potuto gestirli facilmente.

In tali circostanze, anche se le potenti figure della razza della Desolazione fossero riuscite a decifrare le formazioni esterne della tomba e a mandare i loro giovani, c’era una grande possibilità che i loro talenti morissero. Potevano essere uccisi dai fantasmi o rimanere intrappolati nelle grandi formazioni, alla fine nutrendo o anche venendo posseduti dagli spettri Yin in fin di vita!

Si ptoeva dire che questa antica formazione che limitava l’accesso a chi superava una certa età era stata un colpo da maestro della Luna di Sangue. Proteggeva la Tomba delle Anime e al tempo stesso le permetteva di continuare a giocare il suo ruolo nei loro piani. Non avrebbe escluso i corpi di cui avevano bisogno.

In tali circostanze, anche se la razza della Desolazione sapeva l’esatta posizione della Tomba delle Anima, non avevano avuto modo di distruggerla nell’arco di decine di milioni di anni.

Potevano solo guardare come i membri della Luna di Sangue usavano la Tomba delle Anima come la loro base, creando un flusso costante di spettri Yin e portando caos nel mondo.

“Allora è così. La Luna di Sangue si è nascosta così tanto da superare le mie aspettative.”

Mormorò tra sé e sé Yi Yun. Finalmente aveva capito come questa organizzazione era sopravvissuta. In passato si era incuriosito di come una fazione così potente si fosse nascosta senza che nessuno la notasse.

Ora aveva capito perché.

Dopo aver compreso i vari segreti delle prove della pietranera, naturalmente Yi Yun non avrebbe permesso loro di continuare.

Aveva intenzione di distruggere questa prova e infliggere un duro colpo alla Luna di Sangue!

Per questo, Yi Yun aveva già un piano.

In realtà lo spettro Yin che si era impossessato di Shen Tu Nantian era uno dei comandanti delle prove della pietranera in quanto ispettore dell’Unione del Dao Celeste.

Il signorino Feng Ming e gli altri tre reincarnati erano tutti comandanti.

Dopo che i reincarnati rinascevano, la loro età ossea sarebbe ripartita da zero. Così anche un giovane reincarnato sarebbe potuto passare oltre l’antica formazione della Tomba delle Anime.

Così non c’erano dubbi riguardo l’enorme potere di un reincarnato. Con i reincarnati e gli spettri Yin a presiedere le prove della pietranera e i contratti firmati dai geni dell’Unione del Sangue Celeste, l’organizzazione era sicura che non ci sarebbero stati incidenti.

Tuttavia, non importava quanti piani avessero escogitato, non avrebbero mai previsto la comparsa di una persona come Yi Yun. Dopotutto, i superiori della Luna di Sangue non avrebbero considerato Yi Yun una minaccia. Era solo un membro della giovane generazione con un buon talento. Era lontano dal poter danneggiare la Luna di Sangue.


