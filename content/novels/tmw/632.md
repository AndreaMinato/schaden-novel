---
weight: 6320
title: Capitolo 632 - Ossa di Serpente
pubDate: 2024-06-05T16:46:59.571Z
tags:
    - tmw
---


Da una parte c’era la nuova regina della desolazione, dall’altra una misteriosa Reincarnata. Era inutile discutere ulteriormente, potevano solo combattere ora che si erano incontrate nella Tomba delle Anime.

“Successore, lascia che la metta alla prova.”

Chiese Chen Fei accanto a Jiang Xiaorou.

La razza della Desolazione non aveva nessuna informazione riguardo ai poteri dei Reincarnati.

La razza della Desolazione sapeva solo che la Luna di Sangue possedeva la Grande Tecnica di Reincarnazione del Dao Celeste e che chi la praticava poteva reincarnarsi diverse volte. Per quanto riguardava chi era un Reincarnato? Non lo sapevano.

Ogni reincarnazione della Luna di Sangue veniva tenuta segreta. Nell’arco di decine di milioni di anni, c’erano lunghi periodi di tempo in cui la Luna di Sangue avrebbe solo conservato le forze e così si sarebbero rivelati solo uno o due Reincarnati. A volte non ce ne sarebbe stato nessuno.

Quei Reincarnati erano molto deboli nel momento in cui nascevano. Dovevano ripartire da zero e, durante la loro giovinezza, avrebbero potuto uccidere facilmente un adulto allo stadio del Sangue Viola. Se fossero morti allora, sarebbe stata una grande perdita.

Così, durante i milioni di anni di inattività della Luna di Sangue, ogni Reincarnato avrebbe mantenuto un basso profilo. Molti Reincarnati avrebbero continuato a rimanere riservati anche quando arrivavano ad un livello elevato e fossero diventati i più potenti combattenti del mondo Tian Yuan. La razza della Desolazione non aveva modo di sapere chi era un Reincarnato e la loro forza era un mistero per loro. Nemmeno gli altri Reincarnati erano a conoscenza degli assi della manica e dei limiti dei loro compagni.

Così era senza dubbio rischioso affrontare Sheji.

Se Chen Fei si fosse fatto avanti per primo, avrebbe potuto aiutare Jiang Xiaorou a capire le sue abilità. Allo stesso tempo, trasmise anche la sua voce per ordinare agli altri membri della Volpe Celeste di creare una grande formazione da battaglia.

Qualsiasi membro della Volpe Celeste da solo aveva una capacità di combattere ordinaria, ma in una grande formazione da battaglia, la loro forza sarebbe diventata straordinaria. Se fosse stato possibile, Chen Fei avrebbe cercato di uccidere la strega Sheji in un colpo solo.

Ma Jiang Xiaorou scosse la testa e trasmise la sua voce: “Chen Fei, ritirati. Avrà preparato un asso nella manica visto che osa apparire qui. Come potrebbe venire uccisa facilmente da tutti voi? Per ora non intervenire e rimanete in allerta. Ho la sensazione… che ci sia qualcuno vicino a Sheji…”

“Non spero nemmeno di trattenerla davvero, voglio solo vedere quanto sono forti i Reincarnati da giovani.”

Jiang Xiaorou indossava un lungo abito rosso e il suo sguardo era pieno di intento combattivo. Era completamente diverso dalla giovane delle Lande Selvagge della Nuvola dieci anni fa.

Anche se Sheji non poteva sentire la tramissione della voce di Jiang Xiaorou, avrebbe intuito cos’aveva detto.

Mentre sorrideva in modo seducente, rimosse il velo che copriva il suo viso.

Il suo viso era estremamente attraente e sensuale. C’era un piccolo neo all’angolo della sua bocca, dandole un tocco aggiuntivo di fascino.

“Lascia che metta alla prova la forza della regina della Desolazione di quest’era.” Sheji rise piano. E in quel momento, le enormi ossa di serpente sotto di lei cominciarono a tremare. Riecheggiando, le ossa prima sepolte da forse decine di migliaia di anni emersero dal terreno.

“Peng! Peng!”

Dopo due tintinnii, nelle cavità vuote del serpente bruciarono due lievi fiamme verdi, come se fossero iridi.

I membri d’élite della razza della Desolazione fecero un po’ di passi indietro quando lo videro. Nella Tomba delle Anime, l’aspetto più terrificante era il qi Yin malvagio e in particolare i re zombie che dormivano qui da decine di millenni.

E ora Sheji era in grado di controllare una serie di ossa zombie nella Tomba delle Anime?

“Pa!”

Jiang Xiaorou fece schioccare la sua frusta e attaccò. La sua espressione rimase impassibile. Sulla sua arma si condensò della luce che formò una fenice azzurra.

La fenice spalancò le ali e caricò verso le ossa.

L’enorme serpente ruggì, sputando grandi quantità di fuoco verde. Nel momento in cui la fenice azzurra entrò tra le fiamme, le sue ali squarciarono le fiamme come se fossero lame.

“Oh?” Lo sguardo di Sheji si accese e lei rise in modo seducente. Mosse le dita e circa una decina di punte d’osso volarono in avanti.

Questi spuntoni emanavano un bagliore gelido accecante e sfrecciarono verso la fenice fischiando nell’aria.

“Si!” La fenice scosse le ali, spazzando via i pungiglioni d’osso, poi continuò ad attaccare.

Sheji non sembrava minimamente allarmata dalla scena.

Rivelò un sorriso seducente: “Esplodi!”

Gli spuntoni d’osso sparse a terra esplosero, formando piume di fumo verde.

La fenice fu corrosa velocemente dal fumo.

Il bagliore negli occhi di Jiang Xiaorou si offuscò e, mentre brandiva la frusta, emise dei lampi che dissiparono il fumo tossico attorno a lei.

Sheji tornò a mostrare uno sguardo serio. Indicò il serpente colossale: “Vai!”

<em>Boom!</em> Le enormi ossa si mossero come dei fulmini e cercarono di attorcigliare Jiang Xiaorou.

Sheji rivelò un sorriso sinistro. Aveva intenzione stritolarla a morte approfittandosi di un momento di distrazione di Jiang Xiaorou, quando la fenice era stata ferita.

Voleva sapere se la gente della razza della Desolazione l’avrebbe considerata ancora una dea una volta che l’avesse ridotta in poltiglia.

Vedendo questa scena, Chen Fei e gli altri membri della Volpe Celeste si preoccuparono. “Successore, attenta!”

Jiang Xiaorou sembrava troppo fragile in confronto al feroce serpente d’ossa bianche.

I movimenti del mostro facevano vibrare le montagne, facendo cadere costantemente detriti. I più piccoli erano delle dimensioni di un pugno, mentre i più grandi arrivavano alle dimensioni di una macina.

La macarie contenevano un’aura malvagia terrificante e opprimente.

I membri della Volpe Celeste non ebbero altra scelta se non evitare o distruggere questi detriti. Ma Jiang Xiaorou galleggiò immobile a mezz’aria di fronte alla valanga, circondata dall’enorme corpo del serpente.

Stese lentamente le mani, facendo fluttuare le sue ampie maniche. Sembrava sul punto di venire soffiata via insieme al vento.

Un suono che sembrava provenire da un’epoca antica, ma che emanava un’aura di mistero provenne dalle sue labbra. Allo stesso tempo, anche il vento sembrava trasmettere quel rumore, in quel momento però una traccia d’energia azzurra cominciò a circolare attorno al suo corpo.

“Trucchi inutili! Vai! Uccidila!” Sheji rafforzò il suo controllo sul serpente colossale.

Anche se Jiang Xiaorou aveva altre tecniche a disposizione, sarebbe rimasta ferita sicuramente se fosse stata colpita.

Tuttavia, in quell’istante, l’energia azzurra si infiltrò nel corpo del serpente, connettendo Jiang Xiaorou all’enorme bestia.

Le fiamme verdi nelle cavità del serpente si agitarono all’improvviso. Sembrava essere stato agitato dall’energia azzurra e la sua velocità diminuì fino a fermarsi.

Sheji ne fu momentaneamente sbalordita. Cosa stava succedendo?

Cercò continuamente di assumere il controllo dell’enorme serpente, ma fu inutile. La testa del mostro continuò a tremare, come se stesse lottando.

Jiang Xiaorou volò di fronte al colosso. Sembrava estremamente minuta e debole di fronte alla sua testa, ma la sua aura assomigliava all’antenato del gigantesco serpente, che rimase a capo chino.

“Cosa? Questo…” Non era un caso che il nome di Sheji contenesse la parola “She” (serpente). Aveva il potere di controllare i serpenti. Grazie alla sua comprensione delle leggi della Morte Spirituale, poteva assumere il controllo perfino di ossa di serpenti usando la sua energia.

Non si sarebbe mai aspettata che la sua tecnica sarebbe stata resa inefficace oggi.

“È strano?” Jiang Xiaorou stese l dita per toccare la testa dell’enorme serpente, sorridendo a Sheji: “La connessione della mia razza con le bestie della desolazione passa attraverso l’anima. Questo serpente può essere morto, ma visto che è rimasto seppellito qui, il suo spirito non si è dissipato dopo la morte. Anche se sono passati così tanti anni, la sua anima può essersi indebolita, ma è sufficiente per formare una connessione con me.”

Mentre parlava, Jiang Xiaorou salì sulla testa del serpente, che tremò. Le fiamme verdi nelle cavità dei suoi occhi bruciavano lievemente. Non stava più resistendo e al contrario, alzò la testa e la sollevò.

Il serpente guardava Sheji con sempre più intento omicida.

Vedendo questa scena, Sheji si raggelò. Non aveva scelto a caso queste ossa. Nell’ultimo milione di anni, un tempo era stata nella Tomba delle Anime durante una delle sue reincarnazioni precedenti. Aveva scelto questa serie di ossa e le aveva raffinate, ma oggi Jiang Xiaorou gliele aveva rubate così facilmente?

Perfino i membri della razza della Desolazione avevano spalancato gli occhi, figuriamoci Sheji. Nessuno di loro poteva credere a cosa stava succedendo.

La razza della Desolazione poteva usare la loro connessione con le loro anime per controllare le bestie della desolazione, ma… era riuscita a controllare una bestia della desolazione morta da così tanti anni usando quel briciolo di spirito?

Questo superava ogni loro preconcetto. Al suo posto, non sarebbero riusciti a controllare una bestia della desolazione morta di recente, figuriamoci una che era perita così tanto tempo fa.

Il controllo di Jiang Xiaorou era davvero sbalorditivo!

Sheji fu colta momentaneamente dall’agitazione. Spostò istintivamente gli occhi verso un angolo.

Jiang Xiaorou notò questa occhiata fugace, c’era davvero un’altra persona nascosta qui…

Alla fine Jiang Xiaorou ebbe la sensazione che qualcuno la stesse osservando direttamente.

“Interessante… davvero interessante. All’inizio pensavo che fosse un genio della razza della Desolazione che ha potuto risvegliare la sua antica stirpe, ma sembra che non si limiti a questo…”

“Questo tipo di stirpe è davvero interessante…”

Mormorò una voce nell’oscurità. La sua aura era completamente nascosta nel buio, rendendo difficile individuare da dove provenisse.


