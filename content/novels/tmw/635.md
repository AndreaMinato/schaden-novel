---
weight: 635
title: Capitolo 635 - Fiore Rosso
pubDate: 2024-06-05T19:46:59.571Z
tags:
    - tmw
---


Tutti i membri della razza della Desolazione si aspettavano già che sarebbe scoppiata una guerra nella Tomba delle Anime. Erano pronti a lottare fino alla morte, e così anche Jiang Xiaorou.

Però lei non sapeva che Yi Yun era uscito dal regno mistico della Grande Imperatrice.

Pensava che Yi Yun probabilmente fosse ancora in isolamento e che la Luna di Sangue aveva messo una taglia astronomica sulla sua testa.

Dopo che Yi Yun aveva ottenuto l’antica eredità della Grande Imperatrice, era entrato in cima alla lista nera della Luna di Sangue.

Tutto ciò che Jiang Xiaorou desiderava era che Yi Yun rimanesse nel regno mistico della Grande Imperatrice per un secolo. Sperava che sarebbe uscito solo quando fosse stato assolutamente potente e che allora avrebbe avuto la capacità di affrontare i suoi nemici.

E durante questo secolo, Jiang Xiaorou era determinata a combattere insieme alla razza della Desolazione fino alla morte.

Tuttavia Jiang Xiaorou era solo una donna ordinaria. Stava facendo tutto questo non per salvare ogni forma di vita al mondo. Non aveva degli scopi così nobili.

Lottava solo per i suoi cari. Aveva solo due parenti, uno era Yi Yun e l’altra era sua madre.

Sarebbe stata dura lottare contro due Reincarnati, Sheji e Qiongqi, da sola.

Inoltre c’era il misterioso Zhulong tra di loro!

Guardava la battaglia con le mani dietro la schiena, mentre cinque piume di fuoco fluttuavano attorno a lui, come se non fosse minimamente preoccupato.

Queste piume di fuoco erano le anime dei membri dell’Unione del Sangue Celeste che erano stati uccisi dalla formazione Da Yan. Erano state condensate grazie alle leggi della Morte Spirituale. Non solo non si erano dissipate, ma potevano anche assistere alla battaglia.

Rinsaldavano la sicurezza dei membri dell’Unione del Sangue Celeste.

La gente avrebbe temuto la morte e ora, visto che avevano un piano di riserva, era molto più coraggiosa mentre combatteva.

Ora potevano ignorare la loro incolumità e, anche se si fossero sacrificati, una volta che avessero ottenuto dei meriti sarebbero potuti perfino diventare Reincarnati.

Jiang Xiaorou percepì perfino derisione provenire dalle cinque anime brucianti.

Questi cinque stavano aspettando che i Reincarnati e i membri dell’Unione del Sangue Celeste cercassero vendetta per loro. Volevano vedere mutilati i talenti della razza della Desolazione e assistere a come Jiang Xiaorou sarebbe stata usata per raffinare pillole.

Jiang Xiaorou fece un respiro profondo mentre stringeva la lunga frusta che aveva in mano. La sua aura aumentò costantemente fino ad assomigliare ad un’alta montagna di cui non si poteva scorgere la cima.

Motivi divini cominciarono ad apparire sul suo viso.

Erano i simboli dello Spirito Sacro. Quando Jiang Xiaorou aveva scalato l’altare d’ossa, aveva ottenuto il riconoscimento del Sacro Spirito della razza della Desolazione, risvegliando la sua antica stirpe.

E una porzione della forza del Sacro Spirito era rimasta nel suo sangue.

“Successore!”

Nel momento in cui Chen Fei vide i motivi divini sul viso della giovane, strinse i pugni mentre gli doleva il cuore.

Anche se la forza del Sacro Spirito della razza della Desolazione era immensa, non la si poteva usare facilmente.

Specialmente dato che Jiang Xiaorou aveva coltivato per un periodo di tempo così breve, al suo livello non avrebbe potuto usare con tranquillità la forza del Sacro Spirito nonostante la potenza della sua stirpe. Ogni volta che lo utilizzava, Jiang Xiaorou avrebbe consumato molto qi vitale e sangue.

Era come bruciare la sua essenza vitale.

Chen Fei naturalmente non era contento di vederla bruciare essenza vitale in battaglia.

Chen Fei digrignò i denti e guardò con odio i membri dell’Unione del Sangue Celeste. Strinse la spada d’osso che teneva in mano.

“Uccideteli! Uccideteli tutti!”

…

Mentre i membri d’élite della razza della Desolazione stavano combattendo contro i talenti dell’Unione del Sangue Celeste, c’erano comunque molti geni umani nelle retrovie che non avevano ancora attraversato la porta dimensionale.

C’erano molti più membri dell’Unione del Sangue Celeste che unità nella Volpe Celeste. Inoltre, quando erano entrati nella Tomba delle Anime per allenarsi, si erano divisi in diverse piccole squadre.

Chi si somiglia si piglia, così nell’Unione del Sangue Celeste le persone con più vantaggi naturalmente si erano radunate nello stesso gruppo.

Queste piccole squadre si erano posizionate proprio di fronte alla colonna.

La prima linea dava loro più opportunità per uccidere anime Yin, permettendo loro di ricevere risultati migliori per la prova e, così, anche ricompense migliori.

Per quanto riguardava i membri dell’Unione del Sangue Celeste marginalizzati, potevano solo accontentarsi degli avanti dietro.

La squadra peggiore era senza dubbio formata da Wei Chiwei, le sorelle Chu e gli altri.

Avevano solo sette persone, ma il loro capo, Jiang Yidao, non era più presente. Gli altri sei erano relativamente più deboli. Erano stati ostracizzati al punto da non avere nemmeno più avanzi.

Erano quasi cinque chilometri dietro il primo gruppo.

E l’aspetto peggiore era il mostro che li seguiva.

L’uomo con la maschera che li terrorizzava era rimasto lì dietro di loro!

Dal loro punto di vista, era ancora più terrificante dei fantasmi feroci.

Attraversare la Tomba delle Anime cupa e inquietante seguiti da un demone del genere stava mettendo alla prova la forza mentale dei sei.

Chu Qing’er e Chu Ke’er, che erano particolarmente timide, sarebbero rabbrividite e i loro capelli si sarebbero rizzati non appena quell’uomo con la maschera si fosse avvicinato troppo. Sentivano male allo stomaco solo camminando.

“Perché questo mostro ci segue costantemente!”

“Abbiamo già firmato un contratto spirituale e non possiamo tradire l’Alleanza Marziale. Perché ci sta seguendo costantemente? Se vuole seguire qualcuno, dovrebbe farlo con qualche privilegiato dell’Alleanza Marziale. Gongsun Hong e gli altri sono praticamente i figli dell’Alleanza Marziale!”

Wei Chiwei e gli altri si lamentarono. Trovavano incomprensibili le azioni dell’uomo con la maschera, ma non osavano fare domande.

Solo pensare al fantasma dietro di loro dava loro la sensazione di essere controllati.

In quel momento, arrivarono ad una porta spaziale dimensionale. I membri dell’Unione del Sangue Celeste di prima avevano attraversato tutti questo passaggio.

I sei esitarono perché non avevano intenzione di entrare. Sapevano che non avrebbero ottenuto nulla durante queste prove.

E in quel momento, un’onda d’urto d’energia attraversò la porta dimensionale e fece dolere lievemente i loro visi.

“Oh? Stanno combattendo?”

Wei Chiwei rimase sbalordito.

La battaglia doveva essere intensa se l’onda d’urto aveva attraversato la porta dimensionale spaziale.

Gli altri membri dell’Unione del Sangue Celeste erano pieni di entusiasmo, ma Wei Chiwei e gli altri volevano solo mantenere le loro distanze dallo scontro.

Vedendo l’uomo con la maschera che li seguiva, non ebbero altra scelta se non andare oltre.

Proprio mentre entravano, sentirono una raffica terrificante soffiare contro di loro. Anche se i sei si erano preparati, furono respinti dal vento. Per quanto riguardava le più deboli Chu Qing’er e Chu Ke’er, furono scaraventate via.

“Cos’è successo?”

I sei ne furono allarmati. Avevano incontrato solo anime Yin lungo la via e gli scontri erano stati insignificanti, ma perché stavolta la battaglia era così intensa?

Quando finalmente riuscirono a riprendersi, rimasero ancora più sbalorditi nel vedere la scena di fronte a loro.

La battaglia di fronte ai loro occhi era ancora più intensa del previsto!

I membri dell’Unione del Sangue Celeste stavano lottando con tutte le loro forze. Avevano creato formazioni e stavano combattendo brutalmente.

Il conflitto aveva causato un’enorme distruzione e sempre più morti in entrambe le parti, e la scena sembrava davvero terrificante.

Ciò che attirò di più la loro attenzione fu il centro del campo di battaglia. Una giovane vestita di rosso era su un enorme serpente d’ossa bianche.

Teneva una frusta in mano mentre affrontava i Reincarnati dell’Alleanza Marziale e più di cento membri dell’Unione del Sangue Celeste!

I suoi capelli erano scompigliati e sangue colava dagli angoli della sua bocca. Sembrava una piuma rossa macchiata di sangue. Emanava un’aura triste, ma splendida.

“Chi è?”

Wei Chiwei e gli altri non riconobbero subito la giovane vestita di rosso.

Tuttavia, dietro di loro, l’uomo con la maschera che era rimasto impassibile e silenzioso durante tutto il viaggio rimase sbalordito.

Attraverso la maschera fredda, i suoi occhi si posarono sulla giovane con l’abito rosso. Il tempo sembrò fermarsi in quel momento.

Sorellona? Jiang Xiaorou…



