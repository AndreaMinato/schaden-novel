---
weight: 6380
title: Capitolo 638 - Raggio Divino squarcia il cielo
pubDate: 2024-06-05T22:46:59.572Z
tags:
    - tmw
---


“Che utilità avete se potete rimanere feriti mentre affrontare in cinque un nemico solo?” Disse freddamente Zhulong.

Aveva chiaramente più autorità tra i Reincarnati. Qiongqi e Sheji accettarono in silenzio i suoi rimproveri. Gli altri tre Reincarnati erano ancora più pieni di trepidazione. Sembrava che temessero di venire biasimati da Zhulong.

Erano tutti Reincarnati, ma la loro differenza di forza era enorme. Dopotutto, chiunque avesse padroneggiato la grande tecnica della Reincarnazione del Dao Celeste era un Reincarnato, ma il loro talento era diverso. Anche il numero di reincarnazioni influenzava la loro forza.

Zhulong guardò Jiang Xiaorou, che aveva i capelli scompigliati e sanguinava dagli angoli della bocca. Gli antichi motivi sul suo viso brillavano, come se avesse vita propria.

“Pa! Pa! Pa!”

Zhulong iniziò ad applaudire mentre la guardava.

“Che talento meraviglioso. In confronto a te, la maggior parte dei membri della mia Unione del Dao Celeste non sono nemmeno degni di essere menzionati. Sfortunatamente… dovrò comunque distruggerti.” Mentre parlava, lo spazio dietro Zhulong cominciò a fluttuare e una fessura apparì nel vuoto.

“Roar! Roar!”

Riecheggiò il ruggito di una bestia della fenditura spaziale. Sembrava che lo spazio contenesse una bestia primordiale della Desolazione.

Mentre la fessura spaziale aumentava di dimensioni, si potevano scorgere occhi assetati di sangue all’interno.

“Bam! Bam! Bam!”

Risuonarono tre esplosioni consecutive. La bestia primordiale della Desolazione intrappolata nella fenditura usò gli artigli e le zanne per distruggere i confini della porta spaziale. Molto presto fuggì dalla fenditura spaziale.

La gente finalmente poté vederla chiaramente. Era un cerbero a tre teste delle dimensioni di una casa!

Il cerbero era coperto da pelo rosso nerastro. Sembrava un macigno avvolto da lava. I suoi sei occhi stavano tutti fissando Jiang Xiaorou!

“Sembra che tu abbia potuto controllare le ossa di serpente visto che c’era il lieve residuo di un’anima spirituale. Allora voglio vedere se potrai controllare questo cerbero.” Disse Zhulong con un sorriso provocatorio.

Jiang Xiaorou era sulla cima di una montagna nera. Strinse la frusta mentre il suo sguardo brillava freddamente.

Zhulong naturalmente doveva essere sicuro di sé visto che aveva evocato questo cerbero.

Ma anche così, Jiang Xiaorou voleva comunque fare un tentativo.

Zhulong poteva essere sicuro di sé, ma così lo era anche Jiang Xiaorou. La sua abilità nel comunicare con le bestie superava di gran lunga un membro ordinario della razza della Desolazione.

Con un pensiero, la sua energia spirituale si condensò nella sua fronte. Poi puntò come una freccia dritta verso la testa del cerbero!

Tuttavia Jiang Xiaorou ebbe un tuffo al cuore quando entrò nel mare spirituale del cerbero.

Il mare spirituale di questa bestia sembrava un inferno. C’erano anime Yin ululanti che nuotavano ovunque ed era pieno di intento omicida.

<em>Peng!</em>

Le intenzioni di Jiang Xiaorou esplosero direttamente nel mare spirituale del cerbero, causandole un contraccolpo e facendola irrigidire momentaneamente. Il suo viso si arrossò in modo innaturale.

Quando la razza della Desolazione tentava di controllare una bestia, se non avesse avuto un potere sufficiente o la sua stirpe fosse stata troppo ordinaria, avrebbe ricevuto un contraccolpo dall’anima della bestia della Desolazione quando cercava di controllare creature al di sopra del proprio livello come le specie primordiali.

Tuttavia questo non era mai successo a Jiang Xiaorou. Aveva perfino ottenuto il riconoscimento del Sacro Spirito della razza della Desolazione. Grazie all’energia del Sacro Spirito, Jiang Xiaorou era diventata la regina delle Divine Lande Selvagge. Ogni bestia delle Divine Lande Selvagge doveva inchinarsi di fronte a lei.

“Che peccato.” Zhulong scosse la testa. “Di sicuro sei testarda. Sfortunatamente questo cerbero a tre teste è una forma di vita antica che proviene dall’Abisso del Cimitero degli Dei. Non è una bestia ordinaria del mondo Tian Yuan, così come potresti controllarla?”

Non solo Jiang Xiaorou, perfino i membri della razza della Desolazione e gli altri esseri umani rimasero sbalorditi. Un’antica forma di vita che proveniva dall’Abisso del Cimitero degli Dei?

Esistevano antiche forme di vita nell’Abisso del Cimitero degli Dei?

L’Abisso del Cimitero degli Dei era una terra piena di misteri per gli abitanti del mondo Tian Yuan. Chiunque entrasse era destinato a non tornare mai più. Così adesso erano rimasti scioccati nel sentire che conteneva antiche forme di vita.

Quanto doveva essere potente una creatura capace di sopravvivere nell’Abisso del Cimitero degli Dei?!

“Uccidila!” Ordinò freddamente Zhulong.

Il cerbero ruggì e caricò verso Jiang Xiaorou.

Zhulong disse a Fengming: “Attacca anche tu!”

Tutta la créme dell’Unione del Sangue Celeste attaccò con tutte le sue forze. Zhulong voleva eliminare Jiang Xiaorou nel più breve tempo possibile.

“Va bene!” Fengming ridacchiò sinistramente.

Brandì un ventaglio metallico e caricò insieme al cerbero contro Jiang Xiaorou.

Nello stesso momento, anche Sheji fece la sua mossa. Due esseri umani e una bestia attaccarono in formazione!

Dopo molte battaglie consecutive, Jiang Xiaorou si era stancata molto. Inoltre, nonostante le ferite, doveva comunque affrontare molti nemici. Era sull’orlo della morte!

“Fiori di loto!” Gridò Fengming mentre apriva all’improvviso il suo ventaglio pieghevole.

Numerosi petali volarono dalla sua arma.

Ogni petalo era delle dimensioni del palmo di un neonato. Migliaia di petali si radunarono nel cielo, formando un gigantesco fiore di loto!

In confronto a Sheji, che era rimasta coinvolta in una battaglia prolungata contro Jiang Xiaorou, Fengming aveva guardato lo scontro in disparte. Era nel massimo della forma e usò tutte le sue forze nel momento in cui attaccò. Il fiore di loto rosa avvolse perfino la montagna nera sotto i piedi di Jiang Xiaorou.

Il fiore di loto iniziò a roteare e i petali diventarono taglienti come lame e si precipitarono sulla nemica dal basso verso l’alto.

<em>Ka ka ka!</em>

Il qi di spada del fiore di loto la raggiunse prima del fiore di loto. La montagna nera fu tagliata facilmente in pezzi di ogni dimensione, facendo rotolare giù macerie!

E allo stesso tempo, il cerbero si stava lanciando su di lei. Non conosceva nessuna legge, ma usò i suoi artigli affilati e la potenza del suo corpo per mirare alla testa di Jiang Xiaorou!

Due attacchi a pinza uno sopra e uno sotto, coperti da Shenji, la regina della Desolazione era in grave pericolo!

In quell’istante, Jiang Xiaorou si morse la lingua e sputò una boccata di essenza di sangue!

Bruciando la sua essenza di sangue, attivò anche il potere del Sacro Spirito!

Formazione dei quattro Simboli!

Jiang Xiaorou gridò mentre evocava le quattro antiche bestie della desolazione.

L’Uccello Vermiglio, la Tigre Bianca, il Drago dei Fiumi Azzurro e la Tartaruga Nera!

Le quattro creature ruggirono e caricarono verso il cerbero e Fengming!

<em>Boom! Boom! Boom!</em>

Un’esplosione creò una cascata di colori arcobaleno, illuminando la valle cupa. Mise in ombra perfino la luna di sangue nel cielo!

Il bagliore avvolse completamente Jiang Xiaorou, Sheji, Fengming e il cerbero a tre teste!

“Successore!”

Vedendo questa luce, gli occhi di Chen Fei si arrossarono come se si stessero spaccando!

I suoi organi erano stati tutti devastati dall’energia nera di Zhulong. Anche se stava soffrendo molto, non poteva più badare alle sue ferite. Si preoccupava solo per Jiang Xiaorou.

Ogni volta che la formazione dei quattro simboli veniva attivata, avrebbe consumato molto qi vitale. Praticamente Jiang Xiaorou poteva usarla solo una volta in battaglia.

Tuttavia l’aveva usata una seconda volta quasi senza fare pausa.

Bruciando la sua essenza di sangue e consumando molto potere del Sacro Spirito, Jiang Xiaorou ormai stava usando tutte le sue forze.

<em>Peng!</em>

L’ultima ondata di energia nell’arcobaleno esplose, sfrecciando in ogni direzione.

“Wu wu…” Il cerbero guaì mentre veniva scagliato via dall’attacco.

Anche Fengming fu respinto. Il suo abito si era lacerato e il suo qi e il suo sangue erano precipitati nel caos, impedendogli temporaneamente di radunare qi vitale.

Era allarmato. Non si sarebbe mai aspettato che Jiang Xiaorou avrebbe avuto ancora una forza compattiva così terrificante. Era riuscita a fermare il loro attacco combinato.

Dopotutto il punto forte di Jiang Xiaorou era la sua abilità nel controllare le bestie. Se avesse avuto una potente bestia da controllare, chissà quanto sarebbe diventata formidabile.

Jiang Xiaorou stava sulla montagna nera che era stata per lo più tagliata via. I suoi vestiti erano macchiati di sangue e il suo viso era pallido!

Dopo aver bruciato la sua essenza di sangue, aveva consumato il suo qi e il suo sangue. Per questo era impallidita.

E allo stesso tempo, aveva consumato quasi tutte le sue energie. La sua situazione non poteva essere peggiore di così.

Teneva il bastone d’osso con una mano. L’estremità inferiore era conficcata nella roccia, mentre nell’altra brillava una gemma dall’incantevole bagliore color sangue.

Sembrava che stesse usando il bastone d’osso per evitare di crollare.

“Successore!”

Chen Fei si morse le labbra fino a farsele sanguinare. Detestava il fatto di essere così debole. Non era riuscito a sostenere la formazione Da Yan come nucleo. Era rimasto ferito dopo un solo colpo di Zhulong. Questo aveva costretto Jiang Xiaorou a resistere a tutti i Reincarnati da sola.

…

“Questa strega sembra all’angolo.” Sussurrò qualcuno tra gli esseri umani.

La forza di Jiang Xiaorou li aveva allarmati. Ma ora che il suo qi vitale era quasi esaurito, non sembrava più così terrificante.

In quel momento, Gongsun Hong si girò e trasmise di nascosto la sua voce alla squadra di otto persone che conduceva: “Cogliamo questa opportunità per attaccare insieme in formazione e uccidere Jiang Xiaorou!”

“Ah? Attaccare? Noi?” I suoi compagni rimasero sbalorditi.

“Quella strega è come una candela sotto il vento. Non dimenticate delle ricompense che riceveremo se la uccideremo.”

Solo menzionare le ricompense li riempiva di invidia. Giusto, la taglia!

Non solo, era un’opportunità per farsi un nome. Dopo che il cerbero e Fengming l’avevano attaccata, la strega aveva esaurito le forze, così era l’occasione migliore per loro!

“Attacchiamo!” Gridò Gongsun Hong.

Il suo grido fece ridestare molti membri dell’Unione del Sangue Celeste dal loro torpore.

Sì, cosa stavano aspettando? Era l’opportunità migliore per uccidere Jiang Xiaorou adesso. Gli altri membri della razza della Desolazione erano solo pesci piccoli. Che importava se avessero eliminato molti di loro? Le ricompense non sarebbero state così elevate.

“Dovremmo attaccare anche noi. Uccidiamo la strega della razza della Desolazione!”

“Non possiamo lasciare che arrivino per primi!”

In un batter d’occhio, venti membri dell’Unione del Sangue Celeste attaccarono allo stesso tempo. Questa era la crème dell’Unione del Sangue Celeste. Alcuni entrarono in formazione, mentre altri attaccarono da soli. Immediatamente fendenti di sciabola, ombre di spada e raggi di lancia miravano tutti ad un obiettivo.

Quando videro questa scena, i talenti della razza della Desolazione si infuriarono!

Questi esseri umani erano spregevoli, stavano cercando di approfittarsi delle condizioni critiche di Jiang Xiaorou!

“Abbiamo giurato di proteggere il Successore anche a costo della vita!”

“Lotteremo contro di loro!”

Visto che Chen Fei era fuori combattimento, la formazione Da Yan si era indebolita di molto, ma il loro potere combattivo si amplificò grazie alla loro determinazione a difenderla anche a costo di morire.

La formazione Da Yan si attivò di nuovo mentre un’enorme Volpe Celeste appariva, ululando al cielo.

E proprio mentre la Volpe Celeste stava per lanciarsi in avanti, Zhulong fece un lieve cenno.

“Whew!”

Un secondo raggio nero brillò. Squarciò il cielo e puntò dritto al nucleo della formazione Da Yan.

Una donna vestita di bianco sulla ventina al centro dello schieramento cadde con un lamento proprio come aveva fatto Chen Fei, sembrava una farfalla bianca con un’ala rotta.

Il sangue schizzò ovunque mentre la ragazza sbiancava senza fiato.

“Fratello maggiore… Chen Fei… Io…”

La donna con l’abito bianco cercò di sorreggersi con le braccia mentre tossiva una boccata di sangue. Guardò Chen Fei come se si volesse scusare. Provava vergogna. Non era riuscita a lanciare un attacco dopo aver occupato la posizione di Chen Fei e nemmeno lei era riuscita a proteggere la loro regina.

La voce fredda di Zhulong risuonò: “Suicidarvi usando la stessa formazione. Credete di poterla usare per seminare distruzione? Che stupidità!”

Aveva decifrato il modo di funzionare della formazione Da Yan, così era estremamente facile per lui aggirarla.

Zhulong non guardò più Chen Fei, né la donna vestita di bianco, per lui non erano diversi da cadaveri.

“Ahahah! Il signorino Zhulong è impressionante! È invincibile!”

“Uccidiamola, facciamoci un nome!”

I venti guerrieri umani caricarono contro Jiang Xiaorou, con Gongsun Hong a capo del gruppo. Con un lungo ruggito, mirò al collo bianco come la neve di Jiang Xiaorou.

Pensando di avere la vittoria in pugno, Gongsun Hong rivelò un sorrso sinistro. In quel momento però un raggio divino illuminò il cielo.

Il raggio squarciò l’aria come una meteora. Oscurò perfino la luna di sangue!

Oh?

La gente ne fu allarmata. Poi risuonò un rimbombo mentre il raggio divino si precipitava contro il gruppo di venti!

Era… una freccia!

La freccia divina era indomabile. I venti che si erano fatti avanti per uccidere Jiang Xiaorou si sentirono rizzare i capelli e rabbrividirono percependo quanto era pericolosa!

Se avessero continuato ad attaccare, sarebbero morti tragicamente!

“Bloccatela!”

Circa dieci persone dietro si voltarono. Stavano per deviare la freccia usando i raggi di sciabola e ombre di spada destinati a Jiang Xiaorou!

Questi membri d’élite tenevano molto alla propria vita. Speravano ancora di diventare Reincarnati e Grandi Imperatori del mondo Tian Yuan. Così come potevano essere disposti a morire qui?

Ma mentre alcuni si erano girati, altri stavano ancora avanzando. Era la squadra di Gongsun Hong.

“Ahahah, lasciate che la blocchino. Possono bloccarla dietro di noi mentre noi uccideremo la strega della razza della Desolazione!”

Gongsun Hong era di fronte, così la sua posizione era più al sicuro. Inoltre, con la carne da cannone dietro di lui e dieci di loro a difendersi, sarebbero riusciti a resistere perfino ad un agguato della razza della Desolazione.

Mentre gli altri si difendevano dall’attacco, lui avrebbe ottenuto tutto il credito. Sarebbe stato senza dubbio il più grande vincitore!

Gongsun Hong era davvero soddisfatto. Proprio mentre stava per raggiungere Jiang Xiaorou con la sua spada, sentì esplosioni dietro di lui.

<em>Boom! Boom! Boom!</em>

I membri dell’Unione del Sangue Celeste gridarono tragicamente. Ciò che sembrava un attacco ridondante aveva superato ogni loro aspettativa. Quando si scontrarono con il raggio di spada, si sciolsero immediatamente come neve al sole!

Raggi di spada e bagliori di sciabola si frantumarono mentre la freccia divina continuava ad avanzare senza incontrare resistenza.

Chi era nella periferia del suo percorso rimase ferito gravemente, ricoprendosi di sangue!

Era troppo veloce!

Era così rapida che non riuscirono a reagire in tempo. Videro solo una luce accecante di fronte agli occhi e un momento dopo il raggio li aveva superati.

In un istante la decina di persone dietro erano state scaraventate via!

Si erano disperse come biglie in ogni direzione. E al centro, il raggio della freccia fischiò nell’aria puntando dritto verso Gongsun Hong.

<em>Cosa?!</em>

Il raggio della freccia emanava un intento omicida sconfinato. Solo in quel momento Gongsun Hong si rese davvero conto della situazione in cui si trovava.

Doveva bloccarla!

Gongsun Hong ruggì. La sua squadra di otto persone entrò subito in formazione.

Tuttavia fu troppo tardi.

Lo scudo protettivo della loro formazione si frantumò in un istante, come vetro sotto una martellata.

Il primo guerriero umano a ricevere il colpo gridò tragicamente mentre la freccia penetrava il suo stomaco. Si divise immediatamente in due mentre il suo corpo non riusciva a resistere ad un potere così immenso!

Gli altri furono un po’ più fortunati, ma erano comunque stati feriti dal raggio di luce. Erano stati scaraventati via a mezz’aria.

Il raggio della freccia puntò dritto verso Gongsun Hong.

Gongsun Hong urlò e usò più energia che poteva per sfuggire alla morte. Fece circolare il suo qi vitale, formando uno scudo protettivo inclinato.

Gongsun Hong sapeva che le sue difese avrebbero ceduto se l’avesse tenuto perpendicolare al raggio, perché avrebbe ricevuto il pieno impatto dell’attacco. Sarebbe stato fatto a pezzi senza nemmeno poter morire con un corpo intatto.

E uno scudo inclinato avrebbe ridotto di molto il potere dell’attacco, permettendogli dis opravvivere.

Peng!

Quando il raggio impattò contro lo scudo, lo distrusse immediatamente e investì Gongsun Hong! Il raggio della freccia non perse il suo slancio e continuò a spingerlo indietro!

Il suo braccio destro era stato squarciato dal qi vitale smodato quando il suo scudo protettivo si era infranto.

“Ah!”

Gongsun Hong emise un grido straziante. Il suo braccio era stato fatto a pezzi, così era impossibile recuperarlo. E sapeva molto bene cosa significava per un guerriero perdere un braccio.

Disperazione!

Dolore!

Incredulità!

Un attacco improvviso gli aveva fatto perdere un braccio durante questa prova. Com’era possibile?!

“Boom!”

Il raggio divino trafisse la montagna nera a circa trenta metri sotto i piedi di Jiang Xiaorou. Anche se era penetrato nella terra, non ferì in alcun modo Jiang Xiaorou.

Dopo che trapassò la montagna nera, non perse il suo slancio. Si inoltrò nell’oscurità, colpendo una montagna a cinque chilometri di distanza, causando un’esplosione!

Un’onda d’urto fece rimbombare il terreno. Polvere e fumo si dispersero ovunque mentre cadevano delle rocce!

E pensare che la forza di una freccia potesse arrivare a tal punto…


Vedendo questo assalto terrificante, tutti, sia i guerrieri umani che quelli della razza della Desolazione rimasero sbalorditi.

La loro impressione era che un attacco così terrificante doveva provenire da una formazione da battaglia.

Che una terza fazione fosse entrata nella Tomba delle Anime?

Proprio mentre la gente si allarmava, qualcuno vide un giovane sopra il picco di una montagna a circa cinque chilometri di distanza. Teneva un arco dorato in mano e stava fermo dritto come un palo.

E accanto a lui c’era una splendida giovane vestita di bianco.

I due sembravano provenire da uno spazio tempo differente, nonostante fossero solo a cinque chilometri di distanza. Era davvero scioccante.

Era stato il giovane con l’arco a tirare la freccia?

Era riuscito a lanciare da solo un attacco del genere? Com’era possibile?

“Così sono stati loro a farmi perdere un braccio.” Disse a denti stretti Gongsun Hong, che era impallidito.

Poté solo tenersi il braccio destro squarciato. Era furioso e pieno di odio. Come poteva non provare risentimento nei confronti della freccia che aveva rovinato il suo futuro?

<em>’Ha distrutto il mio potenziale. Devo cercare vendetta… Aspetta, no, posso ancora reincarnarmi!</em>’

Quando pensò a questo, Gongsun Hong tirò un sospiro di sollievo. La reincarnazione… Finché avesse ottenuto la grande tecnica della reincarnazione del dao celeste, le sue condizioni non importavano.

<em>Meriti. Devo accumulare meriti! Devo ottenere il riconoscimento del signorino Zhulong.</em>

Non appena pensò a questo, Gongsun Hong sentì qualcuno dire: “Non è Jiang Yidao?”

I guerrieri avevano un’ottima vista. Anche se erano lontani e non era un ambiente molto illuminato, potevano vedere l’aspetto dei due.

Uno di loro era Jiang Yidao e l’altra era una donna impareggiabile che non conoscevano.

“Cosa? Jiang Yidao?”

Gongsun Hong era completamente sbalordito. Jiang Yidao lo aveva sconfitto con un fendente di sciabola quando era appena entrato nell’Unione del Sangue Celeste, facendogli perdere la faccia.

“Come può essere lui? Come può essere così forte? E pensavo che usasse solo una sciabola?”

Tutti sapevano che Jiang Yidao aveva una forza straordinaria, ma non si sarebbero mai aspettati che fosse così potente.

Una freccia a cui nemmeno venti membri dell’Unione del Sangue Celeste potevano resistere!

“Jiang Yidao?” Zhulong lo guardò e si accigliò.

Da quando Zhulong era apparso nella Tomba delle Anime, questa era la prima volta che aggrottava le sopracciglia. Precedentemente era sembrato calmo e indifferente, come se tutto fosse sotto il suo controllo.

“Ti sei nascosto molto bene… Devo ammettere che la tua comparsa mi ha proprio sorpreso.”

Anche Zhuolong conosceva Jiang Yidao. Sapeva che era riuscito a ritirarsi illeso dagli attacchi combinati degli Anziani all’Apertura Yuan della setta del Fuoco Li e della famiglia Shen Tu ancora prima che si unisse all’Unione del Sangue Celeste. Era sconvolgente essere capaci di un’impresa del genere allo stadio del Seme del Dao.

Era terrificante come una sua freccia fosse riuscita a trapassare gli attacchi combinati di venti membri dell’Unione del Sangue Celeste.

Tuttavia Zhulong non badò troppo a questo. Aveva visto molti talenti nella lunga storia del mondo Tian Yuan.

La sua sorpresa era dovuta al fatto che… Jiang Yidao aveva firmato un contratto spirituale!

Non solo Zhulong, perfino Wei Chiwei e gli altri, che erano stati costretti a firmare il contratto spirituale, erano sbigottiti.

Come poteva il fratello maggiore Jiang attaccare Gongsun Hong? Non era come tradire l’Alleanza Marziale…?

Secondo le regole del contratto spirituale, sarebbe dovuto essere ridotto in polvere non appena avesse mostrato segno di volerli tradire!

E in quel momento Jiang Yidao era completamente illeso a cinque chilometri di distanza. Che il contratto spirituale avesse perso effetto?

“Dovrei essere onorato di averti sorpreso?”

Yi Yun brandiva l’arco dorato e camminò a mezz’aria. Faceva circolare un’energia sconfinata mentre fiamme di puro Yang bruciavano attorno a lui, illuminando l’oscurità.

Questa scena fece tremare di paura molti guerrieri umani.

Molte cose davano loro da pensare. Primo, il contratto spirituale non stava funzionando su Jiang Yidao. Secondo, Jiang Yidao stava usando all’improvviso un arco, e le sue tecniche erano spaventosamente formidabili!

Che sorta di persona era questo Jiang Yidao?

Zhulong ridacchiò e disse: “In effetti pochi in questo mondo sono capaci di sorprendermi.”

Mentre parlava, si girò e guardò verso un angolo nella valle. Anche se stava sorridendo, il suo sguardo sembrava gelido.

“Cosa ne pensi? Terzo ispettore… Non dovresti darmi una spiegazione?”

Il terzo ispettore menzionato da Zhulong era l’uomo con la maschera!

In quel momento l’uomo con la maschera attirò l’attenzione di tutti i presenti.

Cento paia di occhi si volsero verso di lui, che rimase sul posto impassibile. La sua maschera fredda raggelava la gente.

Wei Chiwei, le sorelle Chu e gli altri erano i più vicini all’uomo con la maschera e le parole di Zhulong li spaventarono.

Che il contratto spirituale che l’uomo della maschera aveva dato a Jiang Yidao fosse problematico? Che anche lui avesse tradito l’Alleanza Marziale?


