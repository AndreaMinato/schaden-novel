---
weight: 641
title: Capitolo 641 - Quattro fiocchi di neve
pubDate: 2024-06-06T01:46:59.573Z
tags:
    - tmw
---


Fengming non fu infuriato dal fatto che Lin Xintong lo avesse ostacolato, invece lo trovò divertente. Poteva trascurare di non poter competere con Yi Yun, ma chi era questa donna? Come osava comportarsi in modo così audace?

Yi Yun, che era apparso all’improvviso quest’anno rivelando una forza incomprensibile, era già abbastanza curioso. Che anche questa donna fosse un genio impareggiabile? Se ci fossero così tanti talenti nascosti nel mondo, non sarebbero più rari.

Fengming rise senza nessuna civiltà. “Che giorno è questo? Perché ci sono così tante persone che si ritengono invincibili. Sai di essere spacciata a cercare di trattenere così tanti di noi?”

Anche Sheji rise: “Ragazzina, quanti anni hai? Nemmeno venti?”

Erano entrambe donne, ma Sheji aveva vissuto tre vite, così ai suoi occhi Lin Xintong era solo una bambina.

Era ridicolo per lei che un membro della giovane generazione avesse l’atteggiamento di un’immortale e dicesse parole come “sono io la vostra avversaria”.

“Oggi lascia che ti dia una lezione visto che ho più esperienza, ti farò vedere quanto è vasto il mondo e cos’è la vera forza!”

Sheji gridò e attaccò all’improvviso.

I lineamenti della sua figura si sfocarono mentre si divideva in tre figure, che attaccarono Lin Xintong da tre angolazioni differenti!

Allo stesso tempo, un enorme serpente azzurro apparì dietro Sheji. Era il suo totem e stava spalancando le fauci per mordere l’avversaria.

Lin Xintong sembrava calma e noncurante, non emise aure terrificanti. Si limitò a sollevare con noncuranza la mano e batté piano la spada.

Ogni tocco fece apparire un fiocco di neve sulla punta della lama.

Lin Xintong lo fece quattro volte, facendo apparire quattro fiocchi di neve. Dall’inizio alla fine, non emise ondate di qi vitale. Era un fenomeno calmo e pacifico, come se non stesse brandendo la sua spada, ma stesse usando un pennello su del tessuto invisibile, disegnando piume bianche.

“Una mossa simile?” Sheji sbuffò freddamente. L’enorme serpente azzurro dietro di lei sputò foschia tossica e, allo stesso tempo, le tre Sheji attaccarono insieme. Una di loro brandiva una spada, un’altra una lancia, mentre l’ultima teneva pugnali Emei.

Le tre armi diverse dimostravano anche che i tre copie di Sheji non erano immagini residue, erano vere personificazioni.

Era una delle tecniche divine d’alto livello della tesoreria dell’Alleanza Marziale. Il qi vitale si era condensato per formare una personificazione temporanea che poteva aiutarla in battaglia.

Il qi vitale fischiò mentre si intrecciava per formare una grossa rete. Aveva intenzione di usare qi di spada e raggi di lama per distruggere completamente i quattro fiocchi di neve prodotti da Lin Xintong.

Ma quando i fiocchi di neve belli, ma dall’aspetto fragile si scontrarono con i fendenti e il qi di spada, non ci fu un’esplosione come molti avevano previsto. Ogni fiocco di neve conteneva leggi del Dao Celeste differenti. La struttura della loro formazione si intrecciò per creare una formazione.

I quattro fiocchi di neve erano come una formazione in miniatura. Contenevano la condensazione di leggi di puro Yin e dell’elemento acqua. Non solo erano estremamente Yin e gelidi, ma erano anche molto pesanti. Sembravano quattro montagne di neve compresse in un punto.

“Ka ka ka!”

Il qi di spada e i raggi di lama di Sheji si congelarono sul posto, trasformandosi in cristalli.

E dietro Sheji, anche la foschia tossica sputata dal serpente azzurro si ridusse in un’ondata di ghiaccio bianca.

L’aura gelida avanzò e congelava ogni ostacolo!

Sheji ne fu davvero allarmata. A questo punto, aveva capito di non poter competere affatto con questa ragazza. Interruppe il suo attacco e cercò di ritirarsi.

Tuttavia, l’aura in espansione del ghiaccio era appiccicosa come un verme, era impossibile da scuotere via.

Tre dei quattro fiocchi di neve colpirono le tre copie di Sheji. L’ultimo attaccò l’enorme serpente dietro Sheji.

Solo allora la gente capì perché Lin Xintong aveva evocato quattro fiocchi di neve. Erano per le tre Sheji e il suo totem. Non ne aveva prodotto nemmeno uno in più, mostrando la sua sicurezza assoluta!

“Pa! Pa! Pa!”

Nel momento in cui i fiocchi di neve entrarono in contatto con loro, esplose uno sconfinato qi del ghiaccio.

Due personificazioni di qi vitale di Sheji furono congelate direttamente e si dissiparono lentamente in cristalli di qi vitale tra il ghiaccio.

Il suo totem non resistette altrettanto a lungo. Dopo essere stato sigillato, si disintegrò immediatamente. Sheji grugnì mentre sbiancava. Anche se i guerrieri potevano rievocare un totem dopo che era stato disintegrato, dopo l’impatto avrebbero ricevuto un contraccolpo spirituale che avrebbe danneggiato il loro mare spirituale.

Ora però la situazione era ben più grave. L’ultimo cristallo di ghiaccio di Lin Xintong era già di fronte a Sheji.

“Attenta!”

Dietro di lei, Fengming si rese conto che Sheji stava per essere sconfitta, così caricò.

Aprì il ventaglio con uno schiocco e rivelò numerosi petali di fiori da un lato. Con un cenno, li disperse tutti.

I petali rotearono nell’aria come lame affilate. Fendettero il qi gelido e frantumarono i cristalli di ghiaccio.

Riecheggiò un tonfo. Durante la potente esplosione, i fiocchi di neve si erano frantumati e tutto il qi gelido condensato divampò!

Un disco di ghiaccio sfrecciò in ogni direzione. Fengming usò il suo ventaglio per bloccarlo mentre Sheji faceva circolare il suo qi vitale per proteggere il suo corpo.

Tuttavia il disco di ghiaccio conteneva troppa energia. Una porzione di essa trafisse il qi vitale protettivo di Sheji e di Fengming.

<em>Peng!</em>

Il loro qi protettivo si frantumò e due di loro furono scaraventati indietro. Erano coperti di ferite e il sangue continuava a schizzare.

Non avevano subìto ferite molto gravi e, dato il loro livello di coltivazione, potevano fermare velocemente l’emorragia, ma era stato davvero umiliante venire respinti da quattro fiocchi di neve incospicui di fronte a così tante persone.

Erano tutti estremamente orgogliosi e occupavano posizioni importanti nell’Unione del Dao Celeste. Erano rispettati e idolatrati da molti membri d’élite umani, ma oggi erano stati sconfitti in modo così netto. Come potevano accettarlo?!

“Come può essere così forte? Chi è questa ragazza?!”

Sheji mostrò un’espressione contrariata. Si rifiutava di credere che non solo Yi Yun prima aveva trionfato, ma che ora perfino la donna dall’aspetto fragile che lo accompagnava fosse così potente.

La forza della donna con l’abito bianco non era di molto inferiore a quella di Yi Yun.

Cosa stava succedendo? Come potevano apparire mostri così potenti all’improvviso?

“Qiongqi, perché rimani lì a guardare? Attacchiamo insieme.” Disse con esasperazione Sheji.

Qiongqi era ancora stordito. Quando sentì le parole di Sheji, cadde in un dilemma. Non si era ancora ripreso dalle ferite interne che gli aveva inflitto Jiang Xiaorou. Poteva comportarsi come una volpe che assumeva la maestà di una tigre, ma non poteva davvero affrontare un mostro del genere.

“E tutti voi. Svegliatevi e mettetevi velocemente in formazione!”

Sheji esortò i membri dell’Unione del Sangue Celeste.

Tuttavia, questa esortazione fece arretrare istintivamente molti membri dell’Unione del Sangue Celeste.

Provavano paura ancora prima di combattere. Erano rimasti completamente sbalorditi dal potere contenuto nei quattro fiocchi di neve di Lin Xintong.

Questa donna era sbalorditiva, la sua forza era completamente irragionevole. Erano grati del fatto che non si fossero avanti imprudentemente, altrimenti sarebbero già stati eliminati!

I cristalli di ghiaccio potevano ferire perfino Sheji e Fengming, così se fossero stati colpiti, sarebbero stati fritti.


