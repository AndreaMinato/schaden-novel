---
weight: 6570
title: Capitolo 657 - Squarciare di nuovo il vuoto
pubDate: 2024-06-06T17:46:59.576Z
tags:
    - tmw
---


“Jiang Wushuang” era sempre stato leale all’Alleanza Marziale, orgoglioso di essere un membro dell’Unione del Sangue Celeste. Ma ora, era stato gettato violentemente di fronte al bozzolo spirituale più grosso. Il suo corpo iniziò a contorcersi come se stesse provando dolore più straziante. Aveva la sensazione che lo spirito malvagio nel bozzolo avesse già invaso il suo corpo, divorando poco a poco la sua anima.

“Lord… Zhulong…”

“Jian Wushuang” giaceva di fronte al bozzolo spirituale con fare indebolito. Stese flebilmente le mani verso Zhulong, mentre le sue dita tremavano.

Si rifiutò di credere che l’Alleanza Marziale, a cui era sempre stato leale al punto da abbandonare il suo clan, l’avrebbe trattato in questo modo.

Vedendo il freddo e distante Zhulong, e l’orribile Qiongqi che si stava godendo tutto questo, “Jian Wushuang” rise con fare triste. Stava pensando a quanto era stato patetico e stupido.

Qiongqi sogghignò guardandolo, per poi chiedere a Zhulong: “Questo bel faccino è appena un po’ meglio di quella spazzatura. Il suo corpo basterà?”

Zhulong scosse la testa: “Dobbiamo tentare anche se non è adatto. Dobbiamo portare via tutti gli spettri Yin dalla Tomba delle Anime stavolta.”

Mentre parlava, fece un cenno noncurante e piume di fuochi spirituali volarono dalle sue maniche nere.

Questi fuochi spirituali erano i membri dell’Unione del Sangue Celeste che erano stati uccisi durante la battaglia contro la razza della Desolazione.

Tra di loro c’era anche Gongsun Hong, che era stato ucciso da Yi Yun.

Visto che il suo corpo era stato distrutto, Gongsun Hong desiderava poter coltivare la grande tecnica della reincarnazione del dao celeste, permettendogli di ottenere un nuovo corpo e soddisfare le sue ambizioni.

Gongsun Hong rimase un po’ stordito quando vide il luogo dove riposavano gli spettri Yin.

C’erano pilastri di pietra e strani bozzoli qui. E i membri dell’Unione del Sangue Celeste erano stati impilati di fronte ad enormi bozzoli, mentre si dimenavano o gridavano di dolore…

Vedendo le loro espressioni sofferenti, sembrava che desiderassero di morire velocemente.

<em>Cosa… cosa sta succedendo?</em>

Gongsun Hong era sbigottito. Faceva parte anche questo della missione? Non sembrava.

Poi, mentre guardava i Reincarnati dell’Unione del Sangue Celeste, il freddo Zhulong, la sogghignante Sheji e il malefico Qiongqi… Gongsun Hong all’improvviso sentì un brivido che fece tremare il suo fuoco spirituale.

Provò un forte senso di inquietudine.

“Lord… Lord Zhulong… Cosa sta succedendo…?”

Gongsun Hong fu colto dal panico, mentre Zhulong stava di fronte a lui come un antico demone malvagio.

Zhulong disse con calma: “Avevo intenzione di farvi diventare spettri Yin, crescendovi per potervi utilizzare in futuro, ma ora non c’è più tempo. Così… dovrò deludervi e darvi in pasto allo spettro Yin, permettendogli di raggiungere il picco della sua forza dopo un sonno di decine di milioni di anni.”

Zhulong lanciò Gongsun Hong e le altre anime verso l’enorme bozzolo spirituale dov’era “Jian Wushuang”.

“Ahhhhh!!”

Gongsun Hong emise un grido straziante. Tuttavia, era solo un’incarnazione spirituale, così come poteva resistere? Il suo fuoco spirituale e quello degli altri membri dell’Unione del Sangue Celeste furono travolti da una forza immensa, si fusero lentamente con il bozzolo e diventarono cibo per i vermi divoratori.

In quel momento, uno spettro Yin si era fuso completamente con il corpo di un membro dell’Unione del Sangue Celeste.

Un giovane sulla ventina si alzò dal suo bozzolo, ma la sua andatura era barcollante e la sua espressione era vacua.

I suoi occhi erano già diventati cremisi.

All’improvviso tirò un po’ di vermi neri sanguinosi dalle sue orecchie e li strinse fino a schiacciarli. Poi lanciò i loro corpi che si contorcevano a terra, spiaccicandoli.

La prima fase della possessione era stata completata, ma lo spettro Yin non era in grado di controllare pienamente questo corpo e così era stordito.

Qiongqi rise: “Congratulazioni per il tuo risveglio! Com’è questo nuovo corpo?”

Fengming, che era accanto a Qiongqi, disse anche: “Sbrigati ad ambientarti, per controllare alla perfezione questo corpo. Abbiamo delle questioni importanti di cui occuparci.”

C’erano stati molti problemi durante queste prove della pietranera e, dopo un lungo periodo di tempo, il primo spettro Yin si era ridestato. Così, in meno di un’ora, tutti gli spettri Yin si sarebbero risvegliati, allora la situazione si sarebbe ribaltata.

Pensandoci, Qiongqi e Fengming tirarono un sospiro di sollievo.

Tuttavia, in quel momento, l’espressione di Zhulong cambiò all’improvviso. Percepì un senso di pericolo che lo fece raggelare!

“Schivate!” Gridò Zhulong.

“Cosa?” Fengming, Qiongqi e Sheji rimasero momentaneamente sbalorditi.

“Schivate!” Ruggì con rabbia Zhulong.

Allo stesso tempo, balzò e volò verso l’alto. Per quanto riguardava Fengming, Qiongqi e Sheji, anche se erano stati un po’ più lenti, scattarono in ogni direzione appena in tempo.

“Boom!”

Riecheggiò un’esplosione assordante. L’intera valle dove dormivano gli spettri Yin e i pilastri di pietra tremarono. Nello spazio dove stavano Zhulong, Fenming e gli altri, grandi pezzi di barriera si frammentarono come se fossero stati spaccati da un martello, una torre divina dorata stava volando fuori dal buco spaziale, portando devastazione!

“Cosa…” Zhulong e gli altri tre Reincarnati ne furono allarmati.

Una torre divina aveva spaccato il labirinto spaziale che circondava la terra dove riposavano gli spettri Yin?

Il labirinto spaziale era ben nascosto, così come poteva essere stato scoperto e distrutto in un colpo solo?

Dopo che le barriere furono infrante, ci fu una tempesta spaziale. Il tornado si stava avvicinando ai pilastri di pietra e gli spettri Yin stavano per essere distrutti dalle raffiche.

Zhulong ruggì e scagliò un pugno!

“Peng!”

Il pugno di Zhulong impattò contro la tempesta spaziale, facendola esplodere e dissipandola.

Le barriere spaziali attorno al luogo dove dormivano gli spettri Yin erano molto più deboli dell’altra dimensione in cui Yi Yun era stato rinchiuso.

Sennò, Zhulong avrebbe avuto molte difficoltà a resistere alla tempesta spaziale e molti spettri Yin sarebbero periti immediatamente. E allo stesso modo, Yi Yun avrebbe dovuto consumare molte energie se avesse voluto infrangere una barriera spirituale formidabile.

Proprio mentre il pugno di Zhulong impattava contro la tempesta spaziale…

“Whew!”

Risuonò un forte fischio e un raggio dorato fendette l’oscurità, diretto verso Zhulong. Era una freccia!

Le pupille di Zhulong si rimpicciolirono vedendo il dardo!

“Yi Yun! Sei davvero tu!”

Sia l’aura della freccia che le leggi di puro Yang che emanava convinsero Zhulong che doveva provenire da Yi Yun. Non comprese subito che metodo avesse usato per scappare così velocemente dall’altra dimensione e per trovare la terra dove riposavano gli spettri Yin nonostante gli strati di labirinti dimensionali.

L’attacco non gli diede tempo di riflettere. Strinse i denti e schivò di lato.

Non si era ancora ripreso dalle sue ferite dovute all’eccessivo consumo di essenza di sangue, così adesso era in pessime condizioni. Inoltre aveva appena dissipato la tempesta spaziale. Dato che aveva appena finito la sua mossa e aveva consumato troppa energia, era impossibile per lui resistere all’attacco di Yi Yun.

Il dardo sfiorò la sua spalla, squarciando il qi vitale protettivo di Zhulong.

Dopo che il dardo passò oltre, cambiò angolazione appena prima di scontrarsi con una montagna. Il lieve cambiamento gli permise di raggiungere lo spettro Yin che si era appena risvegliato!

Questo spettro Yin era ancora confuso. Prima che potesse controllare pienamente il suo corpo, vide l’assalto della freccia.

“Ah!”

Lo spettro Yin emise un ringhio arrabbiato, ma il suo corpo non poteva ancora ubbidire ai suoi comandi. Dato che non poteva usare l’energia del suo corpo e stava ancora reprimendo la resistenza del proprietario del suo mare spirituale, non riuscì a schivare immediatamente.

La freccia dorata fu troppo veloce e lo attraversò!

“Boom!”

Lo spettro Yin appena nato esplose per via del colpo e lo fece a pezzi, distruggendo perfino la sua anima!

Morto!

Lo spettro Yin che era stato appena ucciso, l’esplosione dorata e la torre devastante naturalmente attirarono l’attenzione di tutti.

In quel momento, la torre dorata stava ancora roteando, ma iniziò a rimpicciolirsi. E dallo spazio frantumato fuoriuscì Yi Yun, avvolto da fiamme dorate di puro Yang. Aveva impugnato il suo arco e dietro di lui c’erano due splendide donne, una vestita di rosso e l’altra di bianco. Erano Jiang Xiaorou e Lin Xintong.


