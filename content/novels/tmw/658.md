---
weight: 658
title: Capitolo 658 - Frecce d’energia di Puro Yang
pubDate: 2024-06-06T18:46:59.576Z
tags:
    - tmw
---


Per tutti i membri dell’Unione del Sangue Celeste che stavano lottando sofferenti mentre erano prostrati sui bozzoli spirituali, Yi Yun sembrava una divinità venuta dal cielo insieme alle due bellezze impareggiabili.

Se uno non avesse considerato il rapporto che c’era tra di loro, potevano considerarlo il loro salvatore. Tuttavia, Yi Yun era stato accusato di essere un traditore in passato. Molti dei membri dell’Unione del Sangue Celeste lo avevano disprezzato e odiato. Ingelositi, molti avevano sperato che morisse.

Anche la falsa identità che Yi Yun aveva usato per entrare nell’Unione del Dao Celeste, Jiang Yidao, era stato ostracizzato dall’Unione del Sangue Celeste. Appena prima di entrare nelle prove della pietranera, molti avevano perfino deriso e rimproverato Yi Yun per essere stato codardo e inumano. Aveva scelto di scappare prima di una prova da cui sarebbe dipesa la sopravvivenza della razza umana. Poi era stato riportato indietro con la forza dall’uomo con la maschera.

Dopo queste derisioni, i giovani talenti adesso erano in condizioni patetiche ora che incontravano Yi Yun nella terra di riposo degli spettri Yin.

A quanto pareva Yi Yun sapeva già dei piani malvagi dell’Alleanza Marziale. Probabilmente aveva cercato di andarsene per questo.

Tuttavia, in seguito, Yi Yun aveva ottenuto il controllo dell’uomo con la maschera ed era tornato nell’Unione del Dao Celeste, unendosi alle prove della pietranera. Aveva fatto tutto questo per sventare i piani dell’Alleanza Marziale. Solo pensarci li fece vacillare, non potevano nascondere la loro vergogna. Solo pensare alle loro azioni precedenti li faceva sentire idioti incorreggibili.

Ora, anche se non sapevano quale fosse l’obiettivo dell’Alleanza Marziale, sapevano che non era un’organizzazione benevola.

Il prezzo che avrebbe dovuto pagare per ucciderli tutti nella Tomba delle Anime sarebbe stato diventare nemici dell’intero mondo Tian Yuan! Perciò, il risultato più probabile era che l’Alleanza Marziale avesse intenzione di usarli per schiavizzare l’intero mondo Tian Yuan!

Dovevano essere più brutali e malvagi della razza della Desolazione!

“Signorino Yi… aiuto… aiuto…”

Un membro dell’Unione del Sangue Celeste stese una mano, implorando Yi Yun di salvarlo.

In quanto guerrieri talentuosi, naturalmente erano arroganti. Ma ora provava troppo dolore. Sotto la minaccia di morte, la tortura del suo mare spirituale e i vermi divoratori dell’anima che stavano squarciando i suoi canali uditivi, ogni arroganza era svanita.

Non voleva morire inutilmente in questa terra che non vedeva mai la luce del giorno. Non voleva essere ridotto a cibo per le anime Yin. Voleva sopravvivere e tornare nel suo clan, per poi rivelare i complotti malvagi dell’Alleanza Marziale.

“Signorino… Signorino Yi, sono stato uno stupido… L’ho calunniata… ma siamo stati ingannati… mi aiuti…”

Molti membri d’élite che erano sempre stati compiaciuti, cominciarono ad implorare. Sapevano che l’unica persona che poteva salvarli ora era Yi Yun.

“Hanno proprio gettato via ogni dignità.”

Disse con sdegno la ragazza della razza della Desolazione che aveva rimpiazzato Chen Fei per guidare la “Volpe Celeste”.

“Quando si è sotto minaccia di morte, la dignità diventa un grande lusso. Inoltre, non ci possiamo immaginare quanto i loro mari spirituali stiano soffrendo. Yi Yun, salvali. Potranno essere utili da vivi.” Disse Lin Xintong.

Per detronizzare la Luna di Sangue, prima dovevano rivelare le sue malefatte e queste persone erano i testimoni migliori per farlo.

“Capito.”

Con l’Arco dei Nove Soli in mano, Yi Yun lo incoccò. Non tirò fuori frecce, ma usò energia di puro Yang.

Fiamme di pura energia Yang si condensarono nelle dita di Yi Yun, formando sei dardi di puro Yang!

“Peng!”

La corda vibrò e i primi obiettivi delle frecce furono Wei Chiwei, le sorelle Chu e gli altri.

Dato che lo avevano seguito, doveva assicurarsi che rimanessero sani e salvi.

“Fermatelo!” Gridò disperato Zhulong. Non lontano da lui, Sheji, Fengming e Qiongqi caricarono.

Totem apparirono dietro di loro. C’era un enorme serpente, un uccello di fuoco e una tigre feroce alata.

Nel frattempo, anche Lin Xintong si mosse. Il suo abito svolazzò mentre la luce stellare cadeva dal cielo, disperdendo la nebbia cupa.

Lin Xintong menò un fendente e sembrò dividere il cielo in due come un fiume impetuoso. L’immagine di una donna vestita in modo semplice apparì, camminava rapidamente per il fiume, come se stesse inseguendo il tempo stesso.

I totem di Sheji, Fengming e Qiongqi furono spazzati via dal fiume impetuoso, congelati da numerosi cristalli, e iniziarono a dimenarsi violentemente.

“Bang! Bang! Bang!”

I totem fatti da energia si gelarono e il ghiaccio che li ricopriva crepitava.

Lin Xintong brandì la sua spada e lanciò un attacco indomito.

Le espressioni dei tre cambiarono drasticamente mentre usavano le loro rispettive mosse per difendersi. Tuttavia il raggio di spada di Lin Xintong fu troppo tagliente e veloce. Le leggi dei raggi provenivano dal Sutra del Cuore della Grande Imperatrice ed erano profonde e intangibili.

“Ah!”

Qiongqi gridò tragicamente mentre il suo stomaco veniva trafitto!

Tra di loro, era il più debole. Non perché fosse di basso livello, ma perché era rimasto ferito durante il suo combattimento contro Jiang Xiaorou. Non si era ancora ripreso, così non era riuscito a resistere all’attacco di Lin Xintong.

L’espressione di Qiongqi fu sfigurata dal dolore mentre si stringeva la pancia. Nemmeno una goccia di sangue stava scorrendo dalla sua ferita. La lesione era coperta da numerosi cristalli di ghiaccio che stavano crescendo sempre di più, percorrendo i suoi meridiani ed estendendosi per i suoi arti.

Qiongqi impallidì, come se sapesse che avrebbe perso ogni capacità combattiva se i cristalli di ghiaccio avessero pervaso i suoi meridiani. Se i suoi meridiani fossero stati troncati, avrebbe perso gran parte della sua coltivazione.

Un solo fendente era così potente?

Lin Xintong non aveva mai mostrato la sua vera forza, ma adesso, a quanto pareva, non era inferiore a Yi Yun. Probabilmente era pari a lui!

Mentre Lin Xintong fece ritirare i tre Reincarnati con un solo colpo, ferendo gravemente Qiongqi, le frecce di energia di Yi Yun erano volate di fronte a Wei Chiwei, le sorelle Chu e gli altri.

“Shoo! Shoo! Shoo!”

I sei dardi infilzarono direttamente i bozzoli.

Gli spettri Yin erano solo anime Yin. Non avevano nessuna capacità combattiva a parte il poter possedere un corpo. Erano come tartarughe senza il guscio.

E l’energia di puro Yang era la più efficace contro lo Yin e le creature malvagie. Fu un colpo fatale per gli spettri Yin che dovevano ancora finire di impossessarsi di un corpo!

“Chi!”

Fumo azzurro fuoriuscì dai bozzoli spirituali. Risuonò il grido debole, ma miserabile delle anime.

“Ah!”

Quando la connessione fu troncata, Wei Chiwei, Chu Ke’er, Chu Qing’er e gli altri rotolarono giù dai bozzoli spirituali, cadendo a terra impotenti.

Tuttavia erano riusciti a sopravvivere!

Probabilmente però avrebbero dovuto riposarsi per un po’ di mesi prima di guarire i loro mari spirituali.

“Fratello maggiore Jiang, devo ringraziarti di nuovo. Siamo stati davvero impotenti…”

Balbettò Wei Chiwei. Era abituato a chiamarlo fratello maggiore Jiang. Anche le sorelle Chu erano pallide, lo guardavano con gratitudine, ma provavano vergogna. Sentivano di essere state di peso.

Yi Yun poté solo sorridere lievemente in risposta, suggerendo loro di non prendersela troppo. In seguito, incoccò di nuovo l’Arco dei Nove Soli e, stavolta, dodici frecce d’energia di puro Yang comparirono sulla corda.

I dardi puntavano verso i bozzoli spirituali. Quando lasciò la corda, l’espressione di Yi Yun divenne fredda e tagliente, come se fosse un impareggiabile dio della guerra.


