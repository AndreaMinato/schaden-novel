---
weight: 6610
title: Capitolo 661 - Meritare la Morte
pubDate: 2024-06-06T21:46:59.577Z
tags:
    - tmw
---


L’energia malvagia sembrava un’anaconda nera divoratrice di elefanti. Assorbì grandi quantità di anime Yin, formando un uragano scuro a mezz’aria.

La strana energia sembrava la nemesi degli spettri Yin. Vorticava nell’aria, danzava tra le grida acute dei fantasmi.

Yi Yun poteva percepire il dolore degli spettri Yin e l’entusiasmo dell’energia malvagia che stava nutrendo.

Gli spettri Yin nella tomba delle anime erano stati coltivati per migliaia o anche milioni di anni dalla Luna di Sangue e, oggi, l’energia malvagia li stava divorando tutti come una balena con la bocca spalancata.

Se Yi Yun avesse provato ad assimilare l’energia spirituale contenuta in loro, si sarebbe ridotto all’istante in un ritardato mentale. Nessuno nell’intero mondo Tian Yuan avrebbe potuto sopportare un’ondata spirituale del genere.

Tuttavia l’energia malvagia non era intelligente, così non temeva una forza simile. Radunò e condensò tutta l’energia degli spettri Yin, ma non poteva digerirla immediatamente.

L’energia malvagia poteva essere strana, ma la sua velocità di crescita non era oltraggiosa. Aveva impiegato diversi anni per assorbire lo spettro Yin dell’uomo con la maschera e ora, nella Tomba delle Anime, stava consumando fantasmi Yin ancora più potenti, così non avrebbe potuto digerirli tutti in breve tempo.

I Reincarnati, gli esseri umani e i guerrieri della razza della Desolazione assistettero al divoramento. Erano allarmati, ma non sapevano cosa fosse la strana energia rilasciata da Yi Yun.

In quindici minuti, l’energia malvagia assorbì l’ultimo spettro Yin.

Con un cenno della mano, Yi Yun mosse il braccio e l’energia lo seguì nel suo corpo, sprofondando nel suo dantian, come se fosse stata sigillata dal Cristallo Viola.

In quel momento, la terra iniziò a tremare. Alcuni dei macigni sui picchi delle montagne cominciarono a rotolare giù, spaccandosi con forza.

“Oh? Cosa…”

Questa scena scioccò la gente. Sembrava che la valle stesse per collassare.

Tuttavia Yi Yun rimase impassibile e volse gli occhi verso il cadavere di Zhulong.

Nel suo corpo, Yi Yun percepì una potente fonte d’energia indescrivibile usando il Cristallo Viola.

Questa energia era sigillata nel cuore di Zhulong, ma non si era fusa con lui.

La carne e il sangue di Zhulong avvolgevano la fonte d’energia. Vasi sanguigni ne ricoprivano la superficie, ricevendo energia da essa. Anche così però, la quantità d’energia che Zhulong poteva usare era pochissima in confronto alla fonte.

Yi Yun naturalmente non si sarebbe dimenticato di prendere questo tesoro.

Premendo la mano contro il pettorale sinistro di Zhulong, Yi Yun lo estrasse usando come tramite il Cristallo Viola!

“Puah!”

Il petto di Zhulong esplose formando un buco di carne, ossa e sangue. Lentamente, una goccia di liquido cremisi fluttuò fuori dal foro.

Yi Yun vide che era il “Sangue degli Dei” che Zhulong aveva assorbito durante la battaglia di prima. A quanto pareva era il liquido misterioso uscito dal mulinello eterno.

Quand la goccia di sangue cadde sul palmo di Yi Yun, mantenne la sua tensione superficiale senza disperdersi. Era anche estremamente pesante, dava la situazione di stare trascinando una montagna con la sua mano.

“È interessante.”

Accanto a Yi Yun, Lin Xintong lo trovò incredibile. Perfino lo spazio attorno alla goccia di sangue si distorceva.

Con un cenno di dita della giovane, piccoli cristalli di ghiaccio si formarono a mezz’aria, radunandosi lentamente fino a sigillare la goccia di sangue.

La goccia di sangue sigillata nel ghiaccio pulsava come un cuore.

“Tienila. Potrebbe essere utile in futuro.”

Yi Yun annuì sentendo il consiglio di Lin Xintong, e ripose il Sangue degli Dei congelato nel suo anello interspaziale.

Poi prese anche l’anello interspaziale di Zhulong.

Dopodiché Yi Yun alzò la testa per guardare Sheji, Qiongqi e Fengming.

Di fronte alla minaccia di morte, Fengming non poté più mantenere la compostezza. Per quanto riguardava Qiongqi, si era ritirato istintivamente come se volesse scappare. Tuttavia sapeva anche che le possibilità di riuscirci di fronte a Yi Yun e a Lin Xintong erano nulle.

“Cosa… volete fare…?” Disse Sheji impallidita, senza mostrare più la sua solita aura affascinante e sensuale.

Yi Yun osservò con attenzione Qiongqi, che stava tremando. All’improvviso disse: “Puoi morire per primo!”

Mentre parlava, Yi Yun menò un fendente con la spada spezzata di puro Yang!

Fu troppo veloce. Attraversò all’istante la distanza di trenta metri per apparire di fronte a Qiongqi!

Qiongqi fu sopraffatto dal terrore davanti ad un colpo fatale pieno di intento omicida.

Sapeva di non poter competere con Yi Yun, ma impazzì ora che stava rischiando la vita. Rilasciò un grido straziante e cercò di artigliare il petto di Yi Yun!

Sull’orlo della morte, voleva spaccare le ossa di Yi Yun e ferirlo anche se sapeva che era impossibile per lui ucciderlo.

Yi Yun spostò la lama, mantenendo la direzione della parte più tagliente verso il basso, creando un raggio che assomigliava ad una cascata celeste, creando un fendente diagonale e selvaggio!

<em>Puah!</em>

Entrambe le mani di Qiongqi furono tagliate dal raggio, mentre le arterie pulsanti ancora pompavano sangue dai moncherini.

Era già molto più debole di Yi Yun e, visto che era stato ferito da Jiang Xiaorou, non poteva competere minimamente con lui.

Con un altro fendente, la spada di Yi Yun trafisse la gola di Qiongqi!

Qiongqi spalancò la bocca sputando sangue, ma le sue tonsille e le sue corde vocali erano state tagliate dalla spada spezzata di puro Yang, così non poté emettere nemmeno un suono.

Si accasciò a terra incurvandosi come un gamberetto. I suoi occhi erano spalancati, ma non morì immediatamente.

I Reincarnati potevano trasferire le loro anime una volta che i loro corpi morivano, ma avrebbero dovuto preparare una formazione mistica in anticipo per assicurarsi che i loro spiriti non si dissipassero durante il processo di reincarnazione.

Una volta che l’anima di un essere umano avesse perso la protezione del suo corpo, sarebbe diventata così debole da evaporare spontaneamente.

Naturalmente era impossibile reincarnarsi per Qiongqi. La sua anima era stata sigillata forzatamente nel suo corpo da Yi Yun. Ora lo aspettava solo la morte.

“Meriti di morire per tutte le malvagità che hai commesso!” Disse freddamente Yi Yun.

Dai ricordi dell’uomo con la maschera, Yi Yun sapeva che, durante la sua vita, Qiongqi aveva commesso ogni crimine malvagio possibile in ciascuna reincarnazione. Aveva inclinazioni perverse, così le sue malefatte includevano uccidere i suoi genitori dopo la sua reincarnazione, e anche stuprare e uccidere giovani. Aveva massacrato un gran numero di mortali per raffinare i materiali necessari a nutrire spettri Yin.

Nella Tomba delle Anime, Qiongqi aveva anche colto ogni opportunità per lanciare attacchi furtivi e ferire gravemente Jiang Xiaorou. Aveva cercato di ucciderla ad ogni costo.

Così, tra i tre, Yi Yun lo aveva ucciso per primo.

Fengming e Sheji rabbrividirono. Ora le loro vite erano completamente nelle mani di Yi Yun.

“Per quanto riguarda tutti voi, posso lasciarvi vivere se firmerete un contratto spirituale.”

I Reincarnati della Luna di Sangue meritavano di morire, ma era solo una questione di gravità.

Tuttavia, Yi Yun si stava scontrando direttamente con la Luna di Sangue adesso. Lui da solo non sarebbe stato sufficiente. Aveva bisogno di alleati e anche dell’aiuto delle organizzazioni nel mondo Tian Yuan per abbattere la Luna di Sangue.


