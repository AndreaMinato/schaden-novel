---
weight: 6620
title: Capitolo 662 - Uscire dalla Tomba delle Anime
pubDate: 2024-06-06T22:46:59.577Z
tags:
    - tmw
---


“Firmare un contratto spirituale?”

Quando Sheji e Fengming sentirono le condizioni di Yi Yun, provarono amarezza. Quando avevano costretto numerosi membri dell’Unione del Sangue Celeste a firmare contratti spirituali, non si sarebbero mai aspettati di dover fare la stessa cosa un giorno.

Quando videro il contratto spirituale procurato da Yi Yun, Sheji e Fengming sbiancarono. Il contratto spirituale era troppo esigente.

I contratti spirituali firmati dall’Unione del Sangue Celeste impedivano di attaccare l’Alleanza Marziale o di disubbidire agli ordini dei superiori. E questi ordini avevano le loro restrizioni, se non altro non potevano mandarli direttamente a morire.

Anche se firmare un contratto del genere avrebbe creato restrizioni intangibili aggiuntive, era ancora un risultato accettabile.

Tuttavia, il contratto spirituale che Yi Yun aveva dato a Sheji e a Fengming poteva essere definito da schiavo.

Nel regno mistico della Grande Imperatrice, Yi Yun aveva ottenuto una grande eredità dal Lord dello Yang Azzurro. Al secondo piano della torre dell’Avvento Divino, c’era un’ampia collezione di libri che proveniva dai dodici Cieli Empirei.

C’erano varie tecniche mistiche, tecniche di coltivazione, di movimento, di raffinamento delle pillole e tecniche della Divina Desolazione.

Il “Libro Celeste del Cambiamento delle stelle” che Yi Yun aveva usato per travestirsi proveniva da questa collezione.

E così anche il contratto spirituale proveniva dalla libreria al secondo piano della torre dell’Avvento Divino.

Dato che faceva parte della libreria del Lord dello Yang Azzurro, naturalmente non era un contratto spirituale facile da rimuovere. Una volta firmato, i pensieri di Sheji e di Fengming sarebbero stati monitorati e Yi Yun sarebbe stato subito avvertito se avessero anche solo avuto l’idea di danneggiare il suo padrone, facendo pagare loro un caro prezzo.

Non avevano nemmeno la possibilità di resistere agli ordini di Yi Yun. Non potevano nemmeno rifiutare un ordine che li avrebbe portati alla morte.

Un contratto spirituale così esigente fece tremare Sheji. Una volta firmato, sarebbe diventata una schiava.

“Io… io…”

Sheji non poteva accettare. In quanto guerriera, aveva il suo orgoglio, ma non aveva mai visto la luce del giorno. Questo la metteva in un miserabile dilemma.

Yi Yun non provò a persuaderli ulteriormente quando vide le loro reazioni, mentre diceva: “Vi darò solo una possibilità. Vi darò venti respiri di tempo per pensarci. Dopodiché potete scegliere di morire o di firmare il contratto spirituale. Siete tutti insignificanti per me, così non voglio sprecare fiato.”

“È solo che non mi piace essere tradito dagli altri. State rimuginando troppo se pensate che userò questo contratto spirituale per torturarvi. Non ne varrebbe la pena per me.”

“In futuro, quando raggiungerò un nuovo livello e la vostra forza diventerà completamente insignificante, naturalmente non vi tratterrò. Vi restituirò la libertà. La decisione è vostra. Inoltre sono già passati dieci respiri di tempo!”

Yi Yun parlò molto velocemente, facendo palpitare i cuori di Sheji e di Fengming.

Avevano solo venti respiri di tempo per fare una decisione così importante e per quasi la metà di questo periodo di tempo avevano ascoltato Yi Yun.

In effetti il giovane non sembrava ansioso di ucciderli. Aveva dato loro solo venti respiri di tempo, un secondo di più sarebbe stato uno spreco e non ne sarebbe valsa la pena.

Per quanto riguardava l’ultima parte del discorso di Yi Yun, era indubitabile. A giudicare dal ritmo dei progressi di Yi Yun, il giorno in cui “la loro forza sarebbe diventata completamente insignificante” non era troppo lontano.

Alla fine, a causa della pressione dovuta alla minaccia di morte, Sheji e Fengming firmarono ubbidientemente il contratto spirituale.

In quel momento, i tremiti nell’intera valle cominciarono ad intensificarsi e una grande quantità di detriti rotolarono giù dalle montagne.

“Cosa succede?” Chiese Lin Xintong.

Molti degli umani e guerrieri della razza della Desolazione furono colti dal panico.

Yi Yun percepì l’aura malvagia Yin nei dintorni e disse: “Il luogo di riposo degli spettri Yin è il nucleo della Tomba delle Anime. La Luna di Sangue ha creato una formazione nella Tomba delle Anime e il luogo dove riposano è il nucleo. Quando ho distrutto quegli spettri Yin poco fa, ho anche distrutto il nucleo della formazione, facendo trapelare fuori grandi quantità di qi Yin. Questo ha cambiato la Tomba delle Anime. Dobbiamo uscire velocemente, rischiamo di risvegliare i servi guardiani o i re zombie che dormono qui.”

Le prove della pietranera erano state organizzate quando il qi Yin nella Tomba delle Anime era nel suo stato più debole, durante il periodo di sonno dei re zombie. Ora che il qi Yin si stava addensando, i re zombie dormienti forse si sarebbero risvegliati.

“Andiamo!” Yi Yun fece un cenno.

Molti dei guerrieri umani dovevano riprendersi. Erano ancora storditi dai tentativi degli spettri Yin di impossessarsi del loro mare spirituale. I loro spiriti erano stati danneggiati ed erano estremamente deboli.

Le ferite fisiche erano sopportabili per i guerrieri, ma le ferite dello spirito erano terribili.

Prima che potessero riprendere fiato o consumare pillole, dovevano scappare. Era un tormento per gli uomini e le donne dei grandi clan.

Tuttavia nessuno osò lamentarsi in quel momento. Sapevano molto bene che Yi Yun li avrebbe abbandonati spietatamente se avessero detto stupidaggini.

Se non avessero potuto tenere il passo con Yi Yun e fossero ceduti, anche loro sarebbero stati abbandonati.

Solo pensando ai conflitti precedenti che avevano avuto con Yi Yun, era già positivo che non si approfittasse delle loro difficoltà, così chi avrebbe osato lamentarsi?

E in quel momento, una debole voce risuonò nell’orecchio di Yi Yun: “P… prendimi… non voglio rimanere… qui… io…”

Questa voce sembrava un po’ familiare e Yi Yun si girò a dare un’occhiata. Notò una fiamma spirituale fluttuare fuori da un grosso bozzolo spirituale.

Yi Yun la riconobbe, era l’anima di Gongsun Hong.

Dopo che Yi Yun aveva distrutto il suo corpo in un solo colpo, l’anima di Gongsun Hong era stata estratta da Zhulong. Aveva intenzione di raffinarla in uno spettro Yin, ma visto che si era spaccata una tavoletta spirituale, aveva cambiato idea e aveva dato in pasto l’anima di Gongsun Hong allo spettro Yin.

Ora, nonostante una porzione importante dello spirito di Gongsun Hong fosse stata divorata dallo spettro Yin, non si era vaporizzata completamente, sorprendendo Yi Yun.

Probabilmente era resistito così a lungo per un solo pensiero indignato. Sfortunatamente, nemmeno una divinità avrebbe potuto salvare l’anima residua di Gongsun Hong. Non poteva diventare neanche uno spettro Yin visto che non era uno spirito completo.

In quanto genio delle arti marziali, un tempo discepolo numero uno della competizione marziale nella setta del Fuoco Li, aveva avuto un brillante futuro davanti a sé. Sarebbe potuto vivere per decine di millenni, godendo di una posizione importante e di uno stuolo di concubine. Tuttavia,  causa della sua ambizione e della sua avidità, era finito in condizioni così tragiche…

Era davvero una disgrazia.

“Andiamo!”

Yi Yun ignorò Gongsun Hong e diede l’ordine.

Il buco spaziale che aveva aperto grazie alla torre dell’Avvento Divino era rimasto. Il gruppo seguì Yi Yun e si precipitò verso l’esterno della Tomba delle Anime.

Yi Yun ordinò in particolare ai guerrieri della razza della Desolazione di prendersi cura di chi aveva buoni rapporti con lui come Wei Chiwei e le sorelle Chu.

Per quanto riguardava gli altri, potevano solo contare sulla loro fortuna.

Mentre uscivano dalla Tomba delle Anime, incontrarono vari pericoli come gli agguati delle anime Yin. Naturalmente non li avrebbero temuti al picco delle loro condizioni, ma ora… potevano solo biasimare la loro sfortuna.

I percorsi nella Tomba delle Anime sembravano un labirinto, ma Yi Yun li portò all’uscita basandosi sulla sua memoria.

Molte volte avrebbe menato dei fendenti per aprire una nuova via.

Yi Yun era di fronte, come la punta di una spada indomita. Qualsiasi fantasma Yin o assassino sarebbe stato ridotto in polvere davanti a lui.

Mentre eliminava una grande porzione degli spettri, Yi Yun alleviò la pressione del gruppo dietro. Sennò, visto che i membri dell’Unione del Sangue Celeste erano così deboli, probabilmente molti di loro sarebbero morti.

Yi Yun guidò il gruppo per un totale di quattro ore. Con un ultimo fendente, squarciò una barriera spaziale non troppo ferma. Quando un raggio di sole trafisse il buco della barriera, illuminò i visi della gente.

Anche se era un debole raggio di sole, indubbiamente era un segno del sole caldo del mondo esterno.

Molti provarono perfino l’impulso di piangere.

Finalmente erano fuori!

Il gruppo si precipitò fuori dalla barriera spaziale con fare disperato. Toccarono le colline pietrose del mondo esterno. Nonostante fossero riscaldate a stento dalla debole luce solare ed era un posto estremamente freddo, molti ebbero l’impulso di baciare la terra.

La spedizione nella Tomba delle Anime era stata troppo tortuosa. Credevano che sarebbero rimasti sepolti in quella terra di morte. Anche quando videro il mondo esterno, lo trovarono comunque irreale. Avevano la sensazione di avere una seconda occasione per vivere.

Finalmente erano sopravvissuti…

Molti dei loro compagni erano stati ridotti in ossa nella Tomba delle Anime.

Non c’erano opportunità, né ricompense per aver completato le prove della pietranera. Non c’era una scala celeste che avrebbe permesso loro di ascendere, era stata solo una trappola mortale. Il solo motivo per cui erano sopravvissuti non era per la loro forza, ma per la loro fortuna. Gli altri si erano ridotti in cenere nella Tomba delle Anime, insieme alle loro ambizioni…


