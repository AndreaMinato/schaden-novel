---
weight: 6630
title: Capitolo 663 - Nessuno Spazio per Rimpianti
pubDate: 2024-06-06T23:46:59.577Z
tags:
    - tmw
---


Nel profondo del Mare Inattraversabile, montagne dei Sette Demoni.

Per migliaia di anni, sconfinate quantità di luce stellare avevano scolpito i confini delle montagne dei Sette Demoni. Nonostante l’impatto costante delle onde, le vette continuavano a rimanere erette.

La loro esistenza era estremamente misteriosa. Nel corso degli anni, alcuni Re Empirei nel mondo Tian Yuan avevano cercato di sondare le profondità del Mare Inattraversabile e scoprirne i segreti. Tuttavia, quando erano passati da qui, non erano riusciti a scoprire questo posto.

Anche se avessero visto le montagne dei Sette Demoni, non avrebbero notato nulla di speciale in queste rocce nere.

Tuttavia, le montagne dei Sette Demoni erano estremamente insolite oggi.

Il Mare Inattraversabile nel raggio di 8000 chilometri attorno alle vette che sarebbe dovuto essere di colore rosso adesso era diventato blu scuro.

In lontananza, il Mare Inattraversabile sembrava una sconfinata distesa blu.

Tuttavia, sopra di esso c’era una formazione gigantesca. Ciò che sembrava rosso nell’acqua si era coagulato nella formazione, tingendo ogni motivo runico.

Proprio al centro della formazione circolare c’erano le montagne dei sette demoni. Ad essere precisi, il centro era la montagna centrale, quella del demone divino dall’armatura nera.

In quel momento, la luce stellare illuminava la montagna del demone. Questo permetteva alla gente di distinguere vagamente l’immagine illusoria di un uomo alto sigillato nella vetta.

Quest’uomo sembrava il picco di una montagna. Indossava un’antica armatura nera e brandiva una lancia dello stesso colore. I suoi lunghi capelli erano legati nel suo elmo e i suoi occhi sembravano brillanti come un faro nel mare.

Mentre la formazione scintillava, assorbiva il qi del mondo attorno, sigillando questa montagna.

L’uomo con l’armatura nera aveva un’espressione severa, ma rimaneva immobile. Nonostante questo, faceva tremare perfino l’anima di chi lo guardava.

Non lontani dalla formazione rosso c’erano i Reincarnati e i superiori della Luna di Sangue.

Uno di loro era la persona con il controllo esecutivo sulla Luna di Sangue, l’attuale capo dell’Alleanza Marziale.

Adesso indossava un lungo mantello nero e stava camminando sulle rune di sangue della formazione. La cicatrice a forma di stella sulla sua fronte scintillava.

Stava controllando la formazione, cercando di consumare l’ultimo briciolo di coscienza dell’uomo con l’armatura nera.

Lo aveva fatto per decine di millenni.

Allora, quando il Lord dello Yang Azzurro aveva creato i sigilli per bloccare i sette discepoli demoniaci, il suo obiettivo era stato di sfruttare l’inesorabile passare del tempo per consumare lentamente le coscienze dei sette discepoli demoniaci.

Tuttavia i sette discepoli demoniaci erano troppo potenti. Probabilmente ci sarebbero voluti altre decine di milioni di anni per fare scomparire completamente le loro coscienze. Tuttavia il capo dell’Alleanza Marziale non poteva più aspettare.

Era una questione della massima importanza, così era pienamente concentrato. Tuttavia, accanto a lui, gli altri Reincarnati fronteggiavano il demone divino dell’armatura nera con espressioni agitate e incerte.

Avevano paura.

Anche se il discepolo demoniaco era sigillato, solo stare di fronte a lui li impauriva.

“Perché vi state facendo cogliere dal panico?!”

Il capo dell’Alleanza Marziale gridò con freddezza: “Non importa quanto è forte il demone divino dall’armatura nera, è rimasto sigillato per decine di milioni di anni. Inoltre, è un sigillo creato da Jian Qingyang. Può erodere spiriti e coscienze. Solo sigillare un guerriero del mondo Tian Yaun per un po’ di anni sarebbe sufficiente a ridurlo in uno zombie.”

“L’anima spirituale del demone divino dall’armatura nera è antica, e questo gli permette di sopportare il sigillo, ma è estremamente stanca. La forza del suo spirito si è indebolita costantemente nel corso del tempo.”

“Ora la sua aura può essere potente, ma la quantità di coscienza che possiede è quasi trascurabile.”

Il capo dell’alleanza avrebbe controllato meticolosamente la coscienza del demone divino dall’armatura nera ad ogni incarnazione.

La sua coscienza si era indebolita poco a poco ogni diecimila anni.

E durante la battaglia sconvolgente di decine di milioni di anni fa, il demone divino dall’armatura nera era stato infilzato al cuore direttamente dal Lord dello Yang Azzurro.

Questa spada aveva inflitto una ferita estremamente grave al demone divino dall’armatura nera.

Nonostante fosse passato così tanto tempo, quella ferita era rimasta sul petto del demone divino. Si poteva perfino vedere una fenditura nel pettorale della sua armatura.

Dopo essere stati rimproverati dal capo dell’alleanza, i Reincarnati mantennero la calma e continuarono a rafforzare la formazione con la loro energia.

Quella formazione rosso brillante era come una macina gigantesca che stava consumando poco a poco la coscienza del demone divino dall’armatura nera.

Tuttavia stava procedendo troppo lentamente.

Se una bestia primordiale della desolazione in un sonno profondo fosse stata infilzata al cuore, forse sarebbe morta all’istante. Ma se fosse stata ferita che la stava facendo sanguinare lentamente, prima o poi si sarebbe risvegliata dal suo stato indebolito.

“Lord Sacro Ambasciatore, è passato un po’ di tempo da quando Zhulong ha iniziato il suo viaggio nella Tomba delle Anime. Secondo i nostri piani, avrebbe dovuto risvegliare tutti gli spettri Yin ieri. Sarebbe dovuto arrivare nel Mare Inattraversabile oggi usando una formazione di teletrasporto, ma fino ad ora non abbiamo ricevuto notizie di lui…”

Questi Reincarnati avevano perso fiducia, principalmente per via della scomparsa di Zhulong.

Sentendo le domande dei Reincarnati, l’espressione del capo dell’Alleanza si incupì.

Dato che appartenevano entrambi alla prima generazione della Luna di Sangue, il capo dell’alleanza e Zhulong avevano una connessione mentale misteriosa, e ora, quella connessione si stava indebolendo sempre di più.

C’erano solo due motivi per cui poteva accadere qualcosa del genere.

Primo, Zhulong aveva abbandonato il suo corpo e stava iniziando la prossima reincarnazione.

Seconda ragione, Zhulong era stato ucciso!

Il capo dell’alleanza si rifiutava di credere che Zhulong avrebbe scelto di reincarnarsi durante un momento così critico. Inoltre, non era così semplice reincarnarsi, ci voleva molta preparazione e un livello di coltivazione sufficientemente alto.

Rimaneva solo la seconda possibilità. Zhulong era stato ucciso…

Solo pensarci fece stringere il cuore del capo dell’alleanza.

Ucciso!

In quanto membro della prima generazione della Luna di Sangue, Zhulong era una delle colonne portanti dell’organizzazione. Il capo dell’Alleanza Marziale aveva anche un rapporto fraterno con lui.

Ora Zhulong era stato ucciso…

Chi aveva potuto ucciderlo nonostante tutte le protezioni delle formazioni nella Tomba delle Anime?

Il capo dell’Alleanza Marziale non poteva capirlo. Sapeva bene quanto era forte Zhulong. Anche se Jiang Xiaorou della razza della Desolazione aveva una stirpe impareggiabile, il suo punto forte era la capacità di controllare le bestie della Desolazione, così non poteva competere con Zhulong.

Doveva essere stato qualcun altro ad ucciderlo. Chi poteva essere?

Il capo dell’Alleanza Marziale era irritato. Ogni suo piano adesso era stato sconvolto dalla morte di Zhulong e dalla mancanza dell’esercito di spettri Yin.

Il demone divino dall’armatura nera sigillato temporaneamente nella formazione sarebbe resuscitato sicuramente. Era impossibile impedirlo.

Il piano del capo dell’alleanza marziale era di usare la formazione creata dal Lord dello Yang Azzurro decine di milioni di anni fa e di cancellare la coscienza del demone divino sfruttando le capacità divoratrici degli spettri Yin. Dopodiché il capo dell’alleanza avrebbe portato a termine la sua ultima reincarnazione sotto la protezione degli altri Reincarnati e Zhulong.

Abbandonando il suo corpo originale per reincarnarsi, si sarebbe impossessato del corpo del demone divino dall’armatura nera.

Per i Reincarnati, l’aspetto più potente era la loro anima. Dopo numerose reincarnazioni, il potenziale dei loro spiriti sarebbe stato consumato. Per quanto riguardava i loro corpi, ne avrebbero ottenuto uno nuovo ogni volta. Erano destinati ad abbandonare i loro vecchi corpi dopo ogni reincarnazione, così non si impegnavano troppo a temprarli, così non sarebbe stato doloroso abbandonarli ad ogni incarnazione.

E il nuovo corpo del capo dell’alleanza sarebbe stato quello del demone divino dall’armatura nera. Grazie alla sua potente forza vitale, non solo avrebbe potuto estendere la durata della sua vita accorciata da ripetute reincarnazioni, ma avrebbe aumentato nettamente la sua forza.

Quella reincarnazione sarebbe stata più simile ad una possessione. Tuttavia era una possessione speciale che si sarebbe combinata con la grande tecnica della reincarnazione del dao celeste.

Ma ora…

Zhulong era morto!

Il capo dell’Alleanza Marziale stava sperimentando un’immensa pressione!

Aveva già fatto il primo passo e non c’era più spazio per provare rimpianto. Una volta che anche solo un briciolo della coscienza del demone divino dall’armatura nera si fosse risvegliato, avrebbe percepito cosa avevano fatto nel corso di decine di milioni di anni.

E il risultato sarebbe stato ovvio. Non si sarebbe potuto nascondere perché, proprio come aveva una connessione mentale con Zhulong, il demone divino dall’armatura nera che aveva creato la Luna di Sangue, aveva una connessione mentale con il capo dell’alleanza marziale.

Sfruttandola, lo avrebbe trovato e lo avrebbe ucciso!

Non poteva più tornare indietro. Tuttavia, senza l’aiuto degli spettri Yin, come poteva cancellare l’ultimo briciolo di coscienza del demone divino dall’armatura nera con la sua formazione?


