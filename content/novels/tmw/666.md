---
weight: 6660
title: Capitolo 666 - La Distruzione dell’Alleanza Marziale
pubDate: 2024-06-07T02:46:59.577Z
tags:
    - tmw
---


I membri della Luna di Sangue lasciati a sorvegliare la montagna della grande spada avevano informato il capo dell’alleanza nel momento in cui le varie grandi fazioni avevano iniziato ad attaccare, chiedendo il suo consiglio.

Tuttavia il capo dell’alleanza non tornò a presidiare la situazione. Aveva questioni importanti di cui occuparsi, così aveva solo informato il comando esecutivo della Luna di Sangue che era in un isolamento decisivo e che una volta fosse avanzato di stadio, avrebbe potuto annientare il mondo Tian Yuan da solo!

Agli altri membri della Luna di Sangue, il capo dell’Alleanza aveva ordinato di proteggere la montagna della grande spada!

E se possibile, dovevano difenderla finché non fosse tornato.

Tra i membri della Luna di Sangue, alcuni erano spettri Yin raffinati personalmente dal capo dell’alleanza. C’era una connessione mentale tra loro e il capo dell’alleanza, così avrebbero eseguito i suoi ordini.

Per quanto riguardava gli altri, mancavano di determinazione.

Difendere? Come si sarebbero difesi?

In risposta alla domanda dell’uomo vestito di grigio, un anziano sogghignò tra le nuvole: “Distruggere l’Alleanza Marziale? Eheh! Osate ancora definirvi un’Alleanza Marziale? Siete solo controllati di nascosto dalla Luna di Sangue. Avete nascosto i fatti riguardo alla grande guerra accaduta decine di milioni di anni fa, avete distorto la verità e avete accumulato in privato le eredità marziali che sarebbero dovute appartenere al mondo Tian Yuan. Inoltre, avete anche tentato di sacrificare tutti i talenti del mondo Tian Yuan un po’ di giorni fa, tutto per i vostri piani malvagi. E pensare che avete ancora la faccia tosta di definirvi un’Alleanza Marziale? Solo il fatto che siete un culto così malvagio è un motivo sufficiente per distruggervi!”

La voce dell’anziano era forte e chiara mentre risuonava come un fulmine celeste.

Momentaneamente, molti membri dell'Alleanza Marziale rimasero sbigottiti sentendo questo. Non sapevano nulla del rapporto tra l’Alleanza Marziale e la Luna di Sangue. Sospettavano delle parole dell’anziano, ma non erano ancora sicuri di cosa fosse successo.

Per quanto riguardava i loro avversari, molte delle persone delle grandi fazioni erano piene di spirito combattivo. Anche se era una battaglia, avevano tutti i loro motivi egoistici. Poteva essere definito un saccheggio, ma visto che la ragione era dalla loro parte, potevano farlo con tranquillità.

“Attaccate e sfondate l’entrata della montagna!”

Gridò l’Anziano. Anche se la formazione protettiva dell’Alleanza Marziale era estremamente formidabile, come poteva resistere all’attacco di così tanti potenti esperti?

In alto nel cielo, i vecchi mostri di varie sette attaccarono insieme. Mentre raggi dai nove colori squarciavano il cielo, il qi del cielo e della terra attorno divenne caotico, rivelando una scena che assomigliava ad un’apocalisse.

“Boom!”

Sotto le potenti forze combinate, la montagna della grande spada iniziò a tremare. Mentre la formazione dell’entrata iniziò a rompersi, un po’ di membri dell’Alleanza Marziale rimasti troppo vicini alle formazioni soffrirono mentre i loro organi venivano fatti a pezzi dai tremori. Vomitarono grosse boccate di sangue! Gli organi di chi era ad un livello inferiore furono ridotti in poltiglia dopo che i loro meridiani furono danneggiati dallo scoppio d’energia.

“Caricate, uccidete tutti!”

Un Anziano trasmise la sua voce dalle nuvole. Fin da tempo immemore, le guerre umane erano sanguinose e crudeli. Un tipico sterminio di una fazione di solito non avrebbe risparmiato nemmeno le pietre, così da impedire future ripercussioni!

Migliaia di guerrieri caricarono nella montagna della grande spada come uno sciame di locuste.

Queste persone erano l’élite del mondo Tian Yuan. Mentre attaccavano insieme, il cielo si riempì di nuvole tonanti in mezzo ad un mare infernale.

Le potenti figure di varie fazioni del mondo Tian Yuan non mostrarono nessuna pietà. Durante l’assalto, non fu risparmiata nemmeno una persona.

L’Alleanza Marziale, che prima si era goduta un periodo magnifico, ora era ridotta ad una pila di cadaveri dopo il massacro delle varie grandi fazioni.

“Volete morire con le vostre blasfemie contro il Divino Maestro!” Ruggì uno spettro Yin della Luna di Sangue, tuttavia fu colpito da un raggio di sciabola.

“Vai all’inferno a trovare il tuo Divino Maestro!”

Il raggio di sciabola formò un arco e lo decapitò. Perfino l’anima che risiedeva nella sua testa esplose.

“Gululu!”

Quando la testa cadde a terra, lo spettro Yin aveva gli occhi spalancati, morendo pieno di rimpianti.

La forza degli spettri Yin, che erano abituati a servire di nascosto l’Alleanza Marziale, era limitata. Di solito erano responsabili delle mansioni quotidiane dell’Alleanza Marziale. Gli spettri Yin davvero potenti dormivano tutti nella Tomba delle Anime. Tuttavia, quei potenti spettri Yin erano stati distrutti da Yi Yun. La Luna di Sangue aveva subìto un durissimo colpo per via della battaglia nella Tomba delle Anime.

La persona che aveva appena ucciso lo spettro Yin calpestò la testa con un piede per poi precipitarsi verso il picco della montagna della grande spada.

In lontananza, a circa cinquanta chilometri di distanza, un uomo e due donne stavano guardando la battaglia da una montagna posteriore nera.

Erano Yi Yun, Lin Xintong e Jiang Xiaorou.

Erano qui per assistere alla distruzione dell’Alleanza Marziale, ma sapevano molto bene che, anche se fosse stata distrutta, non sarebbe stato così semplice annientare la Luna di Sangue.

“I veri esperti della Luna di Sangue non sono nella montagna della grande spada. Chi è rimasto qui è un membro ausiliario o un membro dell’Alleanza Marziale morto senza aver capito la situazione.”

Yi Yun capì velocemente cos’era accaduto. Chi era rimasto nella montagna della grande spada era stato sacrificato.

Probabilmente erano stati usati come esche…

Yi Yun non sapeva cosa stesse facendo il vero padrone della Luna di Sangue. Secondo le informazioni ottenute da Fengming e Sheji, Yi Yun sapeva solo che gli spettri Yin resuscitati dovevano essere portati in un certo luogo nel Mare Inattraversabile per completare una missione.

Tuttavia il Mare Inattraversabile era troppo vasto e Fengming e Sheji non sapevano dove si sarebbero dovuti dirigere.

Ora che tutti gli spettri Yin erano morti, la Luna di Sangue non poteva più completare i suoi piani, ma… la scomparsa dei loro superiori mentre il mondo Tian Yuan assediava la montagna della grande spada preoccupava Yi Yun.

Non si aspettava che i superiori della Luna di Sangue morissero durante il massacro, ma desiderava anche infliggere un duro colpo alla Luna di Sangue.

“Yun’er, cosa dovremmo fare adesso?”

Chiese piano Jiang Xiaorou. Mentre guardava la battaglia in lontananza, il resto della Luna di Sangue fu annientato completamente.

Senza un capo o un esperto a difendere la montagna della grande montagna, e contro nemici dieci volte più forti di loro, ci si poteva immaginare quale sarebbe stato il risultato della battaglia.

“Prima partiamo. Aumentare la nostra forza è della massima importanza. Ho intenzione di avanzare allo stadio dell’Apertura Yuan!”

Dopo aver coltivato il Sutra del Cuore della Grande Imperatrice, aveva accumulato abbastanza energia ed era il momento di avanzare di stadio.

Finché fosse stato abbastanza forte, avrebbe potuto affrontare gli imminenti conflitti.

“Sì.”

Lin Xintong e Jiang Xiaorou erano d’accordo e lo accompagnarono mentre volava lontano.

Lungo la strada, videro anche molti spettatori, inclusi ex membri dell’Unione del Sangue Celeste.

Questi membri dell’Unione del Sangue Celeste avevano firmato un contratto spirituale con l’Alleanza Marziale. E dato che il contratto spirituale impediva loro di attaccare l’Alleanza Marziale, e anche di disubbidire a qualsiasi ordine non fatale dell’alleanza, potevano essere solo spettatori.

Yi Yun, Lin Xintong e Jiang Xiaorou scomparirono all’orizzonte. In quel momento, le varie grandi fazioni del mondo Tian Yuan naturalmente si erano rese conto che la Luna di Sangue non aveva opposto una resistenza ragionevole. Tuttavia non ci badarono e massacrarono comunque qualsiasi persona li ostacolasse!

Un gruppo di persone caricò verso il palazzo principale dell’Alleanza Marziale, temendo di rimanere indietro agli altri.

La violenza avrebbe causato massacri. L’Alleanza Marziale, che era stata usata per nascondere la Luna di Sangue, era esistita per decine di migliaia di anni e alla fine era andata incontro alla sua distruzione oggi.


