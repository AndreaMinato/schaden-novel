---
weight: 674
title: Capitolo 674 - Rifiuto
pubDate: 2024-06-07T10:46:59.579Z
tags:
    - tmw
---


Yi Yun era rimasto sorpreso dalla morte del capo dell’Alleanza della Luna di Sangue. Non capiva la stranezza che pervadeva la questione, ma era sicuro che non era semplice come sembrava. E a questo punto, Yi Yun non aveva più molto tempo per riflettere. Il patriarca Shen Tu voleva costringerlo a firmare il contratto spirituale. Con un cenno della sua mano, il contratto spirituale fu posto di fronte a Yi Yun.
Era fatto da pelle di bestia della desolazione nera. Su di essa erano incise rune complicate e attorno alla pergamena vorticava una lieve fiamma verde.

Con una sola occhiata, Yi Yun capì che doveva essere costato una fortuna al Consorzio degli Anziani Tian Yuan.

“Che bel contratto spirituale.” Yi Yun sogghignò.

Era stato prodotto insieme dalle più grandi fazioni del mondo Tian Yuan. Usando una tecnica mistica, la pelle di un Vero Spirito Primordiale era stata raffinata e rimpicciolita. Vari tesori avevano prodotto l’inchiostro speciale per scrivere le parole runiche.

L’intero processo aveva richiesto la partecipazione di figure leggendarie di vari clan. Erano l’élite e anche membri del Consorzio degli Anziani. Uno di loro era il patriarca Shen Tu.

L’intero Consorzio degli Anziani aveva solo un contratto spirituale costoso. Era stato preparato per Yi Yun e Lin Xintong. I contratti spirituali firmati dagli altri erano diversi. Non potevano permettersi di usare un contratto così prezioso.

Yi Yun ridacchiò. Nell’Unione del Sangue Celeste, la Luna di Sangue lo aveva costretto a firmare un contratto spirituale molto meno potente di questo. Erano stati disposti a fare grandi sacrifici per produrlo.

“E se scegliessi di non firmare?”

Il tono di Yi Yun divenne freddo. Lin Xintong, che era accanto a lui, impugnò silenziosamente la sua spada.

L’atmosfera immediatamente divenne tesa.

“Questo contratto spirituale non limita la tua libertà. Garantisce solo la nostra sicurezza. Perché non vuoi firmarlo?”

Disse con voce roca un anziano con la faccia coperta da tatuaggi. Proveniva dal clan del Totem Mistico. Nemmeno questa fazione aveva buoni rapporti con Yi Yun e Lin Xintong.

“Che logica interessante. Così dovrei firmare qualcosa che non limita la mia libertà? Vivo per voi? Inoltre firmare un contratto del genere significa porre un blocco sulla mia anima. Un contratto spirituale permanente in particolare non è una questione insignificante. Così come potrebbe non limitare anche solo di un briciolo la mia anima?”

Mentre Yi Yun si alzava, Lin Xintong lo seguì per stare accanto a lui. I guerrieri normalmente sarebbero stati riluttanti a firmare un contratto spirituale permanente. Un blocco permanente sui loro corpi, per quanto non limitante, li avrebbe messi a disagio. Inoltre era volto a farlo cedere.

Il contratto spirituale impediva ai membri del consorzio di attaccarsi l’un l’altro. In futuro, il patriarca Shen Tu non avrebbe avuto nessuna paura. Anche se avesse fatto qualcosa che lo provocava o lo disgustava, Yi Yun non sarebbe stato capace di fargli nulla. Naturalmente non avrebbe accettato una condizione del genere.

“Sembra che tu non abbia intenzione di firmarlo.” La nonna Fuoco Li scosse la testa, come se stesse provando compassione per Yi Yun. “Ti sei goduto successo ad una così giovane età, così inevitabilmente avrai un po’ d’orgoglio. Tuttavia devi sapere che ciò che è troppo rigido si romperà facilmente. Non mi dilungherò sui pro e sui contro. Dovresti conoscerli tu stesso…”

“Hai ragione. Naturalmente conosco i pro e i contro, per questo non lo firmerò. Personalmente odio firmare contratti spirituali, specialmente permanenti. Sennò non ci sarebbe stata la battaglia nella Tomba delle Anime!” Yi Yun ignorò la minaccia della nonna Fuoco Li dai secondi fini. Poi guardò gli altri membri del Consorzio degli Anziani Tian Yuan. “La pensate allo stesso modo?”

Parte degli Anziani presenti aveva intenzione di farseli amici. Ma questo perché temevano Yi Yun. Naturalmente sapevano che buoni rapporti non avrebbe garantito che Yi Yun li aiutasse in futuro, speravano solo che non li avrebbe attaccati in futuro.

Se il contratto spirituale fosse stato firmato, sarebbe rimasto efficace per sempre.

“Signorino Yi, le sue parole sono troppo dure. Naturalmente la appoggio, ma firmare il contratto spirituale è una regola stabilita dal Consorzio degli Anziani Tian Yuan. Anche se ho intenzione di sostenerla, non posso impedirlo.” Disse con una risata un vecchio paffuto.

Era un tipico commento vacuo. Chiaramente non voleva offendere nessuna delle due parti. Voleva solo che persone come il patriarca Shen Tu e la nonna Fuoco Li sistemassero Yi Yun.

"Signorino Yi, se è insoddisfatto delle condizioni, è ancora possibile…” Aggiunse qualcuno.

Yi Yun sogghignò. Estrasse la spada spezzata di puro Yang dal suo anello interspaziale e tagliò con noncuranza il tavolo delle trattative.

<em>Cha!</em>

Senza usare nessuna forza, il tavolo di pietra fatto da roccia nera del ghiaccio estremo fu divisa come tofu.

“La mia condizione è molto semplice. Non firmerò!”

L’atmosfera divenne subito solenne.

Tra gli Anziani del mondo Tian Yuan, con il Sovrano del Vespro come capo, molti iniziarono ad emanare intento omicida. Chiaramente avevano perso la loro pazienza.

L’aura omicida si intensificò e nell’intera sala divampò uno tsunami di energia. Se un guerriero allo stadio del Seme del Dao fosse stato qui, i suoi organi sarebbero collassati e sarebbe morto solo per via dell’aura assassina.

Il patriarca Shen Tu strinse gli occhi mentre guardava Yi Yun. Disse solennemente: “È questa la tua risposta? Che peccato… ma temo che non stia a te decidere!”

Il patriarca Shen Tu fu il primo ad alzarsi. Il suo intento omicida era fisso su Yi Yun. “Tutti dicono che Yi Yun ha un grandissimo talento e può facilmente affrontare persone di uno stadio o anche uno stadio e mezzo più potenti. Alcuni affermano perfino che diventerai sicuramente un impareggiabile Grande Imperatore. Oggi mi accerterò se le voci sono vere o no!”

Le parole del patriarca Shen Tu erano volte a denigrare Yi Yun. Non dubitava che le voci fossero esagerate, ma aveva detto solo ciò che era più credibile.

Non stava sottovalutando Yi Yun, era per via della sua assoluta fiducia nella sua potenza.

Yi Yun non badò alle sue minacce: “Vecchio vissuto per 70-80 millenni, hai la faccia di sfidare me, un membro della giovane generazione all’Apertura Yuan. La tua età è migliaia di volte superiore alla mia. Anche il tuo livello di coltivazione è di un intero stadio superiore al mio. E pensare che hai la faccia di chiedermi quanto sono vere le dicerie. Sono davvero impressionato dal tuo livello di spudoratezza! Non sono sicuro di come mi misurerò con te, ma mi hai davvero seminato in termini di sfacciataggine!”

Gli insulti di Yi Yun erano estremamente mordaci. Lo aveva umiliato, ma aveva detto solo la verità!

Figuriamoci il patriarca Shen Tu, perfino molte figure leggendarie sedute qui provavano vergogna per lui. Era una battaglia davvero umiliante.

“Basta con le assurdità. Dato che sei già così spudorato, ti affronterò. Si senta libero di farsi avanti chiunque voglia combattere!”

Nel momento in cui finì di parlare, Yi Yun si girò e con un balzo volò fuori dalla finestra dell’enorme pagoda. Dal picco della montagna della grande spada che svettava tra le nuvole, seguì le vette alte come un roc con le ali spiegate e volò verso il mare di nubi distante.


