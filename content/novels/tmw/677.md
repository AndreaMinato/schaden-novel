---
weight: 6770
title: Capitolo 677 - Intimidazione
pubDate: 2024-06-07T13:46:59.579Z
tags:
    - tmw
---


Vedendo come il suo attacco non era riuscito, Yi Yun si accigliò lievemente. In effetti aveva avuto l’intento di uccidere e, se possibile, avrebbe voluto eliminare quel vecchio sciocco.

Tuttavia il Sovrano del Vespro si era intromesso, deflettendo la spada di Yi Yun.

Ora uccidere il patriarca Shen Tu sarebbe stato difficile.

Anche se Yi Yun non temeva il Sovrano del Vespro, si sarebbe inimicato tutte le figure leggendarie del mondo Tian Yuan se lo avesse attaccato. Quelle persone non sarebbero rimaste a guardare mentre Yi Yun uccideva ogni membro del consorzio Tian Yuan una per una.

Yi Yun non voleva nemmeno iniziare una battaglia all’ultimo sangue con così tante persone.

“Yi Yun, di sicuro sei straordinario!”

Il Sovrano del Vespro guardò Yi Yun con gli occhi che scintillavano. Quando il suo sigillo si era scontrato con il raggio di spada del giovane, era rimasto sbalordito dalla sua forza nonostante fosse stato un breve contatto.

Un sigillo attaccava “sopprimendo” o “distruggendo”. Sarebbe dovuto essere facile per il Sovrano del Vespro annientare un raggio di spada.

Tuttavia il raggio di spada di Yi Yun sembrava pieno di energia dalla forza immortale e il Sovrano del Vespro aveva avuto la sensazione di aver colpito una montagna divina prima.

Il Sovrano del Vespro sapeva che doveva essere per via dell’Intento di Spada che potenziava il raggio.

L’Intento di Spada era troppo potente e aveva permesso al raggio di spada di condensarsi senza dissiparsi, nemmeno dopo uno scontro simile.

Il fatto che Yi Yun fosse così forte e abile lo rese apprensivo.

Anche se il Sovrano del Vespro non credeva di essere inferiore a lui, non era sicuro di poterlo trattenere.

Sconfiggere un avversario e trattenerlo erano due faccende completamente diverse. Inoltre c’era Lin Xintong non molto lontano.

Solo il pensiero di dover affrontare l’assalto combinato di Yi Yun e di Lin Xintong fece venire mal di testa al Sovrano del Vespro. Temeva perfino di affrontare una situazione simile. Erano una coppia del Dao, così come potevano non avere attacchi combinati?

Così era fuori questione costringerli a firmare un contratto spirituale.

Anche gli altri si erano resi conto di questo.

Visto che non avrebbe firmato il contratto, Yi Yun sarebbe stato come una tigre in agguato per loro che li faceva preoccupare.

Adesso era già irrealistico imprigionare la tigre. Il solo metodo rimasto era lusingarla e servirle carne in modo che non li attaccasse.

All’istante molti cambiarono idea. Quelle figure leggendarie che volevano renderselo amico, si precipitarono da Yi Yun per congratularsi con lui.

Volarono a mezz’aria e lo circondarono.

“Il signorino Yi è davvero impressionante! Ha affrontato una persona all’Ascensione Celeste nonostante fosse all’Apertura Yuan, competendo con una persona di un intero stadio superiore. In futuro, quando raggiungerà l’Ascensione Celeste, chissà quanto diventerà forte!” Disse con un sorriso un uomo di mezz’età.

“Presto le notizie della battaglia di oggi si diffonderanno per tutto il mondo Tian Yuan.” Fece eco un vecchio accanto.

“Mi chiedo quando il signorino Yi Yun avrebbe tempo. Io, Xue Yushan, ho sempre avuto intenzione di visitare la famiglia Lin. Se il signorino Yi è libero, farò preparare un po’ di piccoli doni ai miei discepoli.”

Un gruppo di persone diede i loro complimenti. Naturalmente pochi di loro erano sinceri.

Yi Yun non li prese sul serio. Sapeva molto bene che se non fosse stato abbastanza forte, questo gruppo lo avrebbe divorato senza nemmeno lasciare un solo osso. Avrebbero preso l’eredità della Grande Imperatrice dal suo cadavere. Questi vecchi sciocchi avrebbero perfino iniziato a lottare tra di loro per i suoi tesori.

Yi Yun non badò alle loro parole dolci piene di doppi fini. Rispose superficialmente e, più una persona lo adulava, più sarebbe stato diffidente. Individui del genere sarebbero stati i primi ad approfittarsi di un suo momento di debolezza.

Dopo il breve scambio, Yi Yun si girò all’improvviso e guardò la coppia del Santuario non molto lontana.

Dal momento in cui Yi Yun era arrivato qui, la coppia non aveva mostrato la sua posizione. Non erano troppo appassionati nei suoi confronti, né sembravano ostili.

Yi Yun era rimasto impressionato positivamente da loro.

Porse i suoi rispetti rivolgendosi all’uomo. “Signore dell’isola, avrei un po’ di domande e spero che possa rispondere.”

“Oh?” Il signore del Santuario ne fu lievemente sorpreso. Sorrise e disse: “Dì pure, fratello Yi.”

“Vorrei chiedere dove ha trovato i dieci cadaveri della Luna di Sangue?”

Il signore dell’isola naturalmente era il più informato al riguardo.

Disse: “L’isola del Santuario in cui risiedo è nelle profondità del Mare Inattraversabile. Un giorno, ho percepito una fluttuazione di energia del mondo in lontananza. Ha anche provocato uno strano fenomeno, come se qualche legge fosse stata distrutta. Pensavo fosse apparso un tesoro, così sono andato a cercarlo con mia moglie. Ciò che abbiamo trovato è stata distruzione.”

“Il colore rosso del Mare Inattraversabile nel raggio di diecimila chilometri era scomparso, trasformandosi in un blu profondo. C’erano resti di flussi di energia e leggi nell’aria. Probabilmente era dovuto ad una grossa esplosione.”

“Se non mi sono sbagliato, probabilmente c’era un qualche tipo di formazione prima. Sfortunatamente la formazione per qualche motivo non ha funzionato ed è collassata direttamente, cambiando le leggi del cielo e della terra.”

“Ho cercato nelle vicinanze tracce dell’esplosione e ho scoperto i dieci cadaveri della Luna di Sangue. Alcuni non erano più interi. Sospettavo che queste persone abbiano creato una formazione per reincarnarsi in massa, ma ho solo percepito tracce di frammenti spirituali dai corpi, così non assomigliava ad un processo di reincarnazione.”

“Non sono sicuro che non si siano reincarnati, ma certamente gran parte di loro sono davvero morti. Credo che questo abbia ridotto la minaccia della Luna di Sangue al minimo.”

“L’esplosione di una formazione?”

Yi Yun si accigliò lievemente. Trovava difficile credere a questa spiegazione.

Non solo Yi Yun, anche gli altri Anziani del mondo Tian Yuan pensavano che qualcosa non tornasse. Tuttavia i fatti erano di fronte a loro e c’erano davvero dieci Reincarnati morti. Era impossibile dire che avessero finto di morire visto che i loro cadaveri erano nelle mani della coppia del Santuario. Il Consorzio degli Anziani aveva anche costruito dieci bare sigilla spirito per rinchiuderli. Così erano convinti che sarebbe stato impossibile per i Reincarnati resuscitare in una situazione del genere.

Inoltre sapevano che, durante le prove della Pietranera, il nucleo della Luna di Sangue e l’esercito di spettri Yin più potente erano stati completamente distrutti. Questo era stato senza dubbio un grosso colpo per le prove della Pietranera.

Era difficile immaginare che la Luna di Sangue potesse tornare.

“Perché? Il fratello Yi crede ci sia un problema?” Chiese la donna vestita di bianco del Santuario. Era una giovane estremamente bella e il suo tono aveva un tono allegro. Era una voce davvero piacevole.

“La Luna di Sangue non è così facile da distruggere…” Disse con certezza Yi Yun.

“Oh? Per quale motivo?”

“Non lo so, è solo una sensazione…” Yi Yun conosceva la storia della Luna di Sangue molto di più dei presenti. Sapeva anche degli effetti terrificanti dell’antica grande guerra. In effetti gli mancavano le prove e si stava basando solo su un suo presentimento.


