---
weight: 6780
title: Capitolo 678 - Minaccia
pubDate: 2024-06-07T14:46:59.579Z
tags:
    - tmw
---


“Sensazione?” Il signore del Santuario sorrise. Un presentimento da solo non sembrava affidabile, ma per i guerrieri non era un fattore da sottovalutare.

Molti guerrieri erano aiutati dal destino. A volte, grazie alla loro fortuna, avrebbero goduto di una mente lucida che permetteva loro di fare la scelta migliore durante momenti critici.

“C’è motivo di preoccuparsi per il fratello Yi, ma abbiamo anche preso le nostre precauzioni. Ho già sigillato questi dieci corpi in bare spirituali. Ho creato varie formazioni e ho usato una pietra del regno per sopprimerli. Così anche se avessero capacità straordinarie, sarebbe impossibile per loro resuscitare. E tra pochi giorni, se le mie ricerche non daranno frutti, distruggerò i cadaveri in modo da prevenire ogni futuro problema.” Dopo aver radunato i dieci cadaveri, anche lui si era insospettito. Aveva cercato di scoprire com’erano morti.

Dopo che sentì le sue parole, Yi Yun esitò lievemente e disse: “Non è una questione così semplice. Dirò solo questo. Vi consiglio di rimanere in guardia e spero che vada tutto per il meglio.”

Anche Yi Yun sapeva che era inutile aggiungere altro in questa situazione. Li salutò immediatamente.

Mano nella mano, lui e Lin Xintong se ne andarono e le loro figure scomparirono quasi all’istante nel cielo azzurro.

Dopo aver guardato la coppia andarsene, lo sguardo del Sovrano del Vespro brillò. In quel momento non stava considerando la minaccia della Luna di Sangue, ma quella che proveniva da Yi Yun.

La Luna di Sangue sembrava aver subìto un grave colpo e forse era stata già distrutta completamente. Tuttavia la minaccia rappresentata da Yi Yun era molto reale. In meno di dieci anni, avrebbe avuto la capacità di dominare l’intero mondo Tian Yuan.

Allora le loro vite sarebbero state nelle sue mani.

In quel momento, il patriarca Shen Tu volò tra la folla. Provava troppo umiliazione a mostrarsi quando c’era ancora Yi Yun, e adesso che il giovane se n’era andato non poteva più trattenersi.

“Potete ridere quanto volete dell’insulto che ho ricevuto oggi, ma voglio darvi un avvertimento. L’ascesa di Yi Yun è già inarrestabile. Chi ha conti in sospeso con lui non deve essere ottimista. Lo hanno visto tutti, ha cercato chiaramente di uccidermi alla fine. Se non fosse stato per il Sovrano del Vespro, avrei perso la vita. Questo è il mio consiglio!” Disse con odio il patriarca Shen Tu.

Nessuno disse una parola. In effetti avevano sentito l’intento omicida dietro l’attacco finale di Yi Yun. Non si era trattenuto minimamente.

Il patriarca Shen Tu scorse con lo sguardo il gruppo e disse con solennità: “Non credete che abbia intenzione di uccidere solo me. Molti tra di voi hanno offeso la famiglia Lin e Yi Yun allora. Per vendicarsi contro quell’inutile mio nipote, Shen Tu Nantian, ha nascosto la sua identità di fronte a lui e non ha rivelato affatto il suo odio. Da questo potete capire che tipo di personalità ha.
Dopodiché, nonostante fosse di gran lunga inferiore a Nantian, l’ha torturato in modo terribile passo dopo passo. È stato lui a spingere la famiglia Lin a gettare Nantian in prigione. Infine lo ha ucciso nel regno mistico della Grande Imperatrice! Come potete non temere una persona del genere? Potrebbe non avervi fatto nulla, ma in futuro… Eheh, sarà difficile dirlo.”

Il patriarca Shen Tu sapeva di aver offeso completamente Yi Yun. Se fosse stato nei panni del giovane, anche lui avrebbe voluto annientare ogni potenziale problema e ucciderlo.

Era la natura umana!

Chi non aveva molti conti in sospeso con Yi Yun, sperava ancora di salvarsi o anche di farselo amico. Il patriarca Shen Tu non sarebbe rimasto fermo ad aspettare che Yi Yun lo uccidesse.

Sentendo queste parole, molti rivelarono sguardi inorriditi. Avevano tutti un’idea di ciò che Yi Yun aveva fatto a Shen Tu Nantian. In effetti era piuttosto spaventoso.

Quando Shen Tu Nantian aveva condannato a morte Yi Yun nella città della prefettura Chu, lo aveva considerato solo una formica. Chi si sarebbe immaginato che in pochi anni Shen Tu Nantian sarebbe morto per mano sua.

Non potevano tranquillizzarsi pensando a come attirare il favore di una persona del genere. Il metodo migliore naturalmente era ucciderlo. Tuttavia era troppo potente. Il patriarca Shen Tu era quasi morto per mano sua e anche il Sovrano del Vespro non era riuscito a farselo amico.

Volevano eliminarlo e probabilmente solo preparando una formazione in anticipo e radunando le forze di molti Anziani sarebbero riusciti ad impedirgli di scappare. Ma anche così, forse avrebbero fallito e le conseguenze sarebbero state impensabili.

Come poteva il patriarca Shen Tu non capire cosa stavano pensando? Sogghignò e disse: “Siete troppo cauti. Quando vi darà la caccia uno ad uno, sarà troppo tardi per provare rimpianto!”

Dopodiché il patriarca Shen Tu se ne andò. Per evitare di venire attaccato da Yi Yun, non lasciò la montagna della Grande Spada, altrimenti Yi Yun l’avrebbe attaccato. Voleva entrare in isolamento e guarire le ferite. Indipendentemente da quanto fosse tirannico, Yi Yun non avrebbe attaccato la montagna della Grande Spada, altrimenti avrebbe sfidato l’intero Consorzio degli Anziani Tian Yuan.

Per quanto riguardava gli altri, non credevano di poter rimanere completamente al sicuro. Yi Yun stava crescendo costantemente e la minaccia che rappresentava stava diventando sempre più grande. Prima o poi sarebbero collassati.

Alcuni Anziani si scambiarono delle occhiate e dissero: “Raduniamoci di nuovo tra qualche giorno.”

Avevano bisogno di tempo per riflettere. La minaccia di Yi Yun era enorme, ma offenderlo era troppo rischioso. Se avesse iniziato a vendicarsi contro i loro clan, sarebbe stato troppo tardi per rimediare.

E le famiglie che potevano ricevere ritaliazioni, come il clan del Totem Mistico, non potevano rimanere a guardare.

“Il patriarca Shen Tu ha ragione. Dobbiamo sbarazzarci di Yi Yun non appena possibile. Si è rifiutato di firmare il contratto spirituale stavolta, rivelando la sua ambizione.” I clan preoccupati avevano deciso in privato di convincere le famiglie che avevano rapporti cordiali con loro. Potevano anche allearsi con altri Anziani invece che attendere la morte. Avevano qualche possibilità di uccidere Yi Yun, ma se avessero aspettato finché non fosse diventato invincibile, allora sarebbero diventati solo pecore al macello.

Gli Anziani dei clan nella montagna della Grande Spada se ne andarono uno ad uno, pensierosi.

E a diecimila chilometri di distanza.

“Yi Yun, cosa pensi che la Luna di Sangue stia cercando di fare?” Chiese Lin Xintong.

“Non lo so.” Yi Yun scosse la testa. Era troppo perplesso.

Lin Xintong disse: “Indipendentemente da ciò che vuole fare, dobbiamo diventare più potenti il più velocemente possibile. Dobbiamo anche stare attenti a quei clan. Sono le persone più volatili. Anche se la tua forza li ha intimiditi temporaneamente, sei una grande minaccia per loro. Probabilmente non potranno rimanere tranquilli finché non si sbarazzeranno di noi.”

“Non potranno causare problemi.” Disse con noncuranza Yi Yun. Non considerava nemmeno persone come il patriarca Shen Tu. Potevano essere abbastanza potenti se avessero unito le forze, ma Yi Yun non avrebbe dato loro l’opportunità di coalizzarsi per ucciderlo.

E come avrebbero potuto davvero cooperare persone che complottavano continuamente?

“Yi Yun, torniamo nella torre dell’Avvento Divino e continuiamo a coltivare.” Disse con un sorriso Lin Xintong. Lo stava tenendo per mano e sentiva calore dal suo palmo.

I due volarono verso il Mare Inattraversabile mano nella mano.


