---
weight: 6790
title: Capitolo 679 - Dio Demoniaco nel Tramonto
pubDate: 2024-06-07T15:46:59.580Z
tags:
    - tmw
---


In un batter d’occhio, passò qualche mese dal raduno della montagna della Grande Spada.

E durante questo periodo di tempo, le notizie di come Yi Yun aveva rifiutato di diventare un Anziano del consorzio, di firmare un contratto spirituale, e come aveva sconfitto il patriara Shen Tu erano proliferate per il mondo Tian Yuan.

I guerrieri che vennero a sapere di questa notizia si ricordavano ancora del mandato di cattura fatto tempo fa. Un tempo Yi Yun e Lin Xintong erano stati definiti traditori della razza umana, ed erano stati accusati e odiati da tutti.

Molti giovani guerrieri avevano fantasticato di trovare tracce di Yi Yun e di Lin Xintong in modo da riferirlo all’Alleanza Marziale e ottenere meriti.

Inaspettatamente, in un batter d’occhio, era stato rivelato che l’Alleanza Marziale aveva cospirato contro il mondo Tian Yuan e Yi Yun era diventato l’eroe che aveva sventato i piani della Luna di Sangue. Aveva anche combattuto contro il patriarca Shen Tu senza perdere. Era un risultato sbalorditivo!

Molti giovani geni erano invidiosi di queste vicende che sembravano provenire da un’antica leggenda, alcuni ne erano perfino entusiasti.

I coltivatori desideravano una vita piacevole come quella che Yi Yun stava sperimentando.

Nel mondo Tian Yuan, numerosi giovani cominciarono a considerarlo come il loro obiettivo. Anche se i membri della vecchia generazione di varie fazioni stavano minimizzando la questione, cercando di non pubblicizzare cos’aveva fatto, Yi Yun lentamente divenne l’idolo della giovane generazione. Era l’incarnazione del potere assoluto.

Chi non sarebbe voluto diventare come Yi Yun, ottenendo grandi risultati ad una giovane età?!

Naturalmente, in una situazione del genere, era il clan Shen Tu a provare più vergogna.

Nella montagna della Grande Spada, il patriarca Shen Tu poteva perfino sentire la gente discutere di Yi Yun e non ne era affatto contento.

“Non posso aspettare ulteriormente. Sennò non avrei davvero possibilità di sopravvivere. Yi Yun mi ucciderà sicuramente!”

Il patriarca Shen Tu sapeva che Yi Yun non era un saggio benevolente. Era fermo e risoluto quando doveva uccidere. Come poteva tollerare una potenziale minaccia?

Nella vita di un guerriero, nessuno poteva garantire che sarebbe filato tutto liscio. Si doveva mantenere costantemente il picco delle proprie condizioni.

Ad esempio, Yi Yun poteva essere forte, ma poteva rimanere ferito o indebolirsi dopo essere uscito da un isolamento. Non avrebbe permesso ad un serpente velenoso di rimanere in agguato vicino e rischiare di venire morso da un momento all’altro. La scelta più intelligente era annientare completamente potenziali minacce.

Con il passare del tempo, lentamente, il patriarca Shen Tu entrò in contatto con gli Anziani delle altre fazioni venuti nella montagna della Grande Spada. Poi iniziò a discutere con loro nella grande formazione.

Il clan Shen Tu aveva mandato molte persone fidate nelle famiglie che avevano conti in sospeso con Yi Yun. Stava costantemente cercando alleati.

Avevano già pianificato di creare una grande formazione nella montagna della Grande Spada per poi attirare Yi Yun in una trappola.

Il Sovrano del Vespro aveva acconsentito tacitamente e aveva perfino fornito aiuti per la costruzione della formazione.

Per il Sovrano del Vespro, il patriarca Shen Tu e gli altri erano un’ottima arma. Se avessero fallito, non sarebbe importato perché non sarebbe rimasto coinvolto.

Presto il patriarca Shen Tu riuscì a radunare dieci guerrieri allo stadio dell’Ascensione Celeste. Le loro fazioni avevano tutte provocato Yi Yun in passato. Anche queste persone avevano le loro preoccupazioni e non potevano rischiare la vita per combattere contro Yi Yun.

Il problema principale era che non avevano molte possibilità di successo.

Le dieci figure leggendarie si radunarono nella montagna della Grande Spada. Questo era il posto più sicuro temporaneamente, se non altro non dovevano preoccuparsi di venire assassinati da Yi Yun.

Trascorsero un po’ di mesi. Il patriarca Shen Tu sapeva bene che la forza di Yi Yun sarebbe cresciuta costantemente nel frattempo.

Era un po’ preoccupato, ma sembrava che Yi Yun e Lin Xintong fossero scomparsi di nuovo. Non erano nel territorio della famiglia Lin e non si sapeva dove si trovassero.

Più passava tempo, più perdevano la fiducia.

In questi giorni, il patriarca Shen Tu era irrequieto. Aveva la sensazione di essere imprigionato nella montagna della Grande Spada. Se non avesse potuto uccidere Yi Yun, poteva solo essere condannato a morte.

Prima o poi Yi Yun sarebbe diventato abbastanza forte da sfidare ogni regola. Allora avrebbe attaccato personalmente la montagna della Grande Spada e lo avrebbe ucciso.

E questo periodo di tempo sicuramente non avrebbe superato un decennio. Era molto difficile da accettare la sua morte imminente.

Mentre veniva tormentato da questa minaccia inevitabile, il patriarca Shen Tu pensò perfino di prendere l’iniziativa di attaccare la famiglia Lin per provocare Yi Yun, costringendolo ad attaccare la montagna della Grande Spada.

Tuttavia, anche se il patriarca Shen Tu pensava che questa idea folle fosse fattibile, gli altri non ne avevano il coraggio. Sembrava proprio un’idea suicida come una falena che volava verso il fuoco.

Oggi il patriarca Shen Tu stava cercando di riflettere su tecniche misteriose nella sua stanza. Sapeva di avere poche possibilità di vincere in un duello contro Yi Yun. Poteva solo usare una tecnica mistica che avrebbe consumato il potenziale del suo fisico per compensare la differenza di forza.

Alle antiche eredità lasciate dalla Luna di Sangue non mancavano tecniche simili. Di solito erano abilità che danneggiavano sia il nemico sia chi le utilizzava. Tuttavia erano una risorsa tempestiva per il patriarca Shen Tu.

Proprio mentre il patriarca Shen Tu stava studiando le tecniche misteriose, le sue palpebre fremettero. Poi provò un senso inspiegabile di ansia.

Quando le palpebre di un mortale fremevano, era per via di un riflesso fisico, ma per i guerrieri era diverso, nel loro caso segnalava un colpo di fortuna o pericolo.

“Cosa succede?” Il patriarca Shen Tu ebbe un tuffo al cuore, si alzò e uscì subito dalla camera di coltivazione.

In quel momento c’erano un po’ di alleati del patriarca Shen Tu nella montagna. La maggior parte degli altri membri del Consorzio Tian Yuan erano tornati nelle loro fazioni.

I pochi ancora nella montagna della Grande Spada avevano avuto lo stesso presentimento e si erano radunati nella piazza di fronte all’enorme pagoda del Consorzio degli Anziani.

In piazza, furono investiti da una forte raffica di vento mentre il qi del mondo attorno stava diventando turbolento. Questa scena li faceva preoccupare. Cosa stava succedendo?

Il vento sul picco della montagna della Grande Spada sicuramente non si era formato naturalmente, era stato formato da energia. Soffiava contro i loro volti tagliente come un coltello, costringendoli ad evocare il loro qi vitale protettivo.

L’aria fu permeata da un lieve intento omicida mentre l’espressione del patriarca Shen Tu diventava sempre più solenne.

Provava un forte senso di inquietudine!

Yi Yun? Era qui per ucciderlo?!

Il patriarca Shen Tu lo trovava difficile da credere. Era improbabile che Yi Yun sarebbe stato così arrogante. Anche se era forte, non era maturato pienamente. Se avesse attaccato la montagna della Grande Spada, sarebbe stato come dichiarare guerra ai membri del Consorzio Tian Yuan. Era come inimicarsi l’intero continente!

Era improbabile che Yi Yun avesse il potere di dominare il mondo Tian Yuan e, se avesse fatto arrabbiare ogni grande fazione, avrebbero potuto combinare le forze e ucciderlo ad ogni costo. Allora non ci sarebbe stato più posto per lui nel mondo Tian Yuan.

“Chi è?!”

Il patriarca Shen Tu brandì la lancia e iniziò a mettersi in formazione insieme agli altri Anziani.

Era già giunto il crepuscolo. Il sole nel cielo occidentale emanava un lieve bagliore dorato, illuminando il viso del patriarca Shen Tu. Anche la sua lancia era avvolta da questo strato di lue.

All’improvviso il patriarca Shen Tu vide un colore rosso sangue apparire all’orizzonte. Era certo che non fosse una nuvola tinta di rosso dal tramonto.

Il colore cremisi si estese lentamente e si avvicinò alla montagna della Grande Spada. Sembrava aumentare di densità ed era scioccante.

Il patriarca Shen Tu poteva percepire un intenso intento omicida provenire dal colore rosso. Sembrava un mare di sangue che aveva massacrato milioni di vite!

Gocce di sudore iniziarono a cadere dalla fronte del patriarca Shen Tu. Non sembrava Yi Yun, allora chi era?

“Informate il Sovrano del Vespro!”

Il patriarca Shen Tu divenne sempre più ansioso. Non aveva mai provato una sensazione del genere. Accanto a lui, qualche figura leggendaria aveva già avuto il presentimento che fosse una questione urgente. Tirarono fuori le loro tavolette di giada di trasmissione, ma in quel momento il patriarca Shen Tu balzò come un gatto a cui era stata calpestata la coda. Si era girato!

Proprio in quell’istante aveva percepito un terrificante intento omicida dietro di lui, come se un gigante primordiale fosse comparso dietro di lui!

Le altre figure leggendarie fecero lo stesso e si irrigidirono. Questo perché l’aura terrificante aveva pervaso i loro corpi e li aveva bloccati.

Sulla punta dell’enorme pagoda da cui erano appena usciti c’era un mostro con un’armatura nera. Non si sapeva se fosse un essere umano o un fantasma. Indossava un mantello lacero che svolazzava al vento. Le sue braccia erano lunghe quanto quelle di un essere umano e toccavano la punta della pagoda.

Questo mostro aveva solo un occhio iniettato di sangue. Mentre venivano fissati, ai guerrieri quasi venne un infarto!

Potevano percepire un’aura terrificante provenire da questo mostro. Si sentivano come lepri di fronte ad un’aquila nel cielo. Erano spaventati non era per via del suo portamento tirannico, ma per un livello di soppressione che derivava dall’ordine naturale!

Questa soppressione rendeva quasi impossibile al loro sangue e alla loro energia di scorrere.

<em>’Che tipo di creatura è questa?!’</em>


