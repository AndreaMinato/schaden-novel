---
weight: 680
title: Capitolo 68 - Enorme Truppa
pubDate: 2023-07-14T14:09:48.029Z
tags:
    - tmw
---


Nell’oscurità della notte, c’era una fila di torce rosse nella valle che si stavano muovendo come un serpente strisciante. Usando la luce, Yi Yun poteva vedere le truppe fatte da enormi bestie che marciavano per le montagne. Sopra di esse c’erano gli uomini che stavano reggendo le torce.

“Sono le bestie delle truppe del Drago Brillante, è l’esercito del Drago Brillante!”

Con un’occhiata, Yi Yun scorse circa ottanta giganti, non c’era bisogno di entrare nel dettaglio riguardo alle capacità di una truppa del genere!

Tra di loro, il colosso che conduceva il gruppo teneva una bandiera.

La bandiera era color giallo dorato e su di essa c’era uno splendido drago.

Era il loro stendardo!

Prima di separarsi da Lin Xintong e dal vecchio Su, Yi Yun aveva chiesto loro informazioni riguardo alla selezione del regno. Era anche venuto a sapere che le truppe del Drago Brillante avevano creato appositamente una mappa estremamente dettagliata delle lande selvagge della Nuvola.

Naturalmente il vecchio Su non aveva detto nulla a Yi Yun della comparsa del fenomeno della nuvola viola che era accaduto pochi mesi fa. Se lo avesse fatto, chissà cosa avrebbe pensato Yi Yun.

“Finalmente sono qui. Devono essere entrati per la selezione del regno! Immagino che sia il momento!”

Le Lande Selvagge della Nuvola erano estremamente ampie e le piccole tribù erano numerose. Per organizzare la selezione, non potevano recarsi in ogni clan a fare un esame. Così avrebbero radunato tutti i candidati di una delle grandi tribù, stabilendo un criterio particolare e valutandoli insieme.

La destinazione delle truppe del Drago Brillante era il clan tribale Tao. Avevano deciso di renderlo la sede d’esame per la selezione del regno. L’area controllata dal clan Tao si estendeva per diverse miglia. Le più grandi tribù avevano centinaia di migliaia di famiglie, che equivalevano ad un milione di persone.

Nelle Lande Selvagge della Nuvola, il censo era basato sul numero di uomini robusti, visto che era il numero più significativo. Gli uomini di sana costituzione erano la forza lavoro principale e anche i guerrieri principali in battaglia. Per riflettere la vera forza di una tribù, includere i vecchi e i malati sarebbe stato inutile.

Un uomo robusto aveva una moglie, genitori e un po’ di bambini. Per quanto riguardava le famiglie senza un sostegno del genere, come quella di Yi Yun e di Jiang Xiaorou, non sarebbero nemmeno stati considerati una “famiglia”, così quando fosse stato fatto un censo per la popolazione, Jiang Xiaorou non sarebbe stata inclusa nel conto.

Per una grande tribù, una “famiglia” era composta da circa sei o sette persone, così sommando le centinaia di migliaia di famiglie, si sarebbe arrivati ad un milione di persone.

Nelle Lande Selvagge della Nuvola, avere una tribù di così grande dimensione era piuttosto sorprendente.

…..

Lande Selvagge della Nuvola, clan tribale Tao.

Il clan tribale Tao era sopravvissuto nelle lande selvagge per più di mille anni. Visto che avevano una lunga storia, erano riusciti a formare un’eredità delle arti marziali che potevano definire loro.

Una tribù piccola come il clan Lian non sarebbe stata circondata da recinti, ma il clan tribale Tao aveva delle recinzioni robuste attorno.

Queste recinzioni erano fatte da spessi tronchi circolari posti fianco a fianco. Ognuno di essi era alto oltre dieci metri. Questi tronchi erano stati ottenuti da un particolare tipo d’albero nelle vaste lande selvagge. Il suo corpo era estremamente denso e solido, e non sarebbe marcito nemmeno dopo pochi secoli sotto l’assalto degli elementi.

Il motivo chiave per cui il clan tribale Tao era riuscito a sopravvivere per tutto questo tempo era grazie alla sua terra incantata, la montagna Tao. Le bestie della Desolazione evitavano i terreni sacri e vivevano solo nelle “lande della Desolazione’; così, sotto la protezione della montagna Tao, apparivano poche bestie della Desolazione nell’area controllata da loro.

Inoltre al clan tribale Tao non mancavano guerrieri dal Sangue Viola, anche al picco del loro stadio. Non solo, possedeva l’arma preziosa del loro antenato, anche se una bestia della desolazione forte avesse lanciato un attacco, i numerosi guerrieri dal Sangue Viola avrebbero potuto creare una formazione usando l’arma dei loro antenati.

Per via di questi motivi, il clan tribale Tao era durato per molti anni ed era diventato più forte.

Ma una tribù forte e grande non sarebbe potuta competere con un’entità come il Regno Divino Tai Ah. Era come confrontare un ciottolo con una montagna o un briciolo di polvere ad un albero. Non valeva la pena di essere menzionato.

In quel momento il clan tribale Tao aveva ricevuto delle notizie. Le truppe del Drago Brillante sarebbero arrivate a mezzogiorno. Il patriarca del clan e un gran numero di Anziani erano lì per riceverli.

A mezzogiorno, le truppe del Drago Brillante arrivarono con puntualità come menzionato.

Il capo di questo convoglio era un uomo con un’armatura rossa. Era il capo delle maglie rosse delle truppe del Drago Brillante, Zhang Tian.

“Il clan tribale Tao sarà onorato per tutta per come Zhang delle Mille Case ci ha graziato con la sua presenza!” Vedendo Zhang Tan, il patriarca del clan tribale Tao si fece subito avanti per riceverlo con estrema deferenza.

Nelle truppe del Drago Brillante, il capo delle maglie rosse comandava mille persone, così veniva chiamato comunemente Mille Case. Naturalmente con “famiglie” ci si riferiva agli uomini robusti.

Non c’erano donne tra gli eserciti del Regno Divino Tai Ah. Le donne formavano le loro truppe.

Un tipico Mille Case non era nulla, ma quelli delle truppe del Drago Brillante erano speciali. Il clan tribale Tao non poteva permettersi di offendere una persona del genere.

“Questa è la nuova generazione di aspiranti della nostra tribù. Avanti, porgete i vostri rispetti a Mille Case!” Disse il patriarca facendo un cenno. Dietro di lui c’erano cento giovani guerrieri dai tredici ai venti anni. Salutarono Zhang delle Mille Case all’unisono.

Erano tutti membri d’élite della generazione successiva e stavano partecipando alla selezione del regno.

Il patriarca sperava che uno o due di loro potessero attirare l’attenzione di Zhang Tan, permettendo loro più possibilità di crescere.

Ma purtroppo a Zhang Tan non interessava minimamente. In effetti gli ufficiali delle truppe del Drago Brillante erano estremamente elitari. Dato che provenivano dalla capitale, era raro per loro apprezzare un guerriero delle Lande Selvagge della Nuvola. Non perché li sottovalutasse, ma perché gli esperti delle lande selvagge erano inadeguati.

Dal punto di vista di Zhang Tan, il motivo per cui le truppe del Drago Brillante erano venute nelle Lande Selvagge della Nuvola era per indagare sul fenomeno apparso nella zona. Per quanto riguardava la selezione del regno, era solo una questione di comodità e nessuno si aspettava di scoprire prodigi qui.

Zhang Tian scorse il gruppo di giovani di fronte a lui e disse con un atteggiamento professionale: “Il motivo del mio viaggio è per affari ufficiali, così non c’è bisogno di prendersi lussi! Entriamo in città!”

Zhang Tan fece un cenno e le truppe del Drago Brillante avanzarono.

I giovani guerrieri del clan tribale Tao all’inizio erano pieni di entusiasmo e si erano preparati meticolosamente, ma dopo aver atteso il giorno della venuta delle truppe, erano stati ignorati.

Così i giovani guerrieri si avvilirono.

“Questo Zhang Mille Case ci ha proprio guardato dall’alto in basso!”

“Questo è troppo. La nostra tribù è la più grande della regione. Anche se siamo nelle lande selvagge e abbiamo poche risorse, siamo cresciuti combattendo. Come possono quei fiori di serra competere con una vera esperienza di combattimento?”

“Presto ci sarà la selezione, faremo sapere agli ufficiali delle truppe del Drago Brillante che si sono sbagliati. Possiamo non essere eccezionali, ma il primo giovane maestro della nostra tribù sta per completare un Corpo Temprato e raggiungere lo stato della Pulsazione del Drago. Brillerà sicuramente in questa selezione!”

Il primo giovane maestro del clan Tao si chiamava Hu Ya ed era famoso nella tribù. Questo perché stava per ottenere un Corpo Temprato. Nelle vaste lande selvagge, era uno stato incredibilmente difficile da raggiungere.

Zhang Tan condusse le truppe del Drago Brillante dritte nel loro accampamento. Dopo un breve riposo, si cambiò e partì da solo nel mezzo della notte.

Senza nessun seguace e senza che nessuno lo notasse.



