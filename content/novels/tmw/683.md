---
weight: 6830
title: Capitolo 683 - Piano
pubDate: 2024-06-07T19:46:59.580Z
tags:
    - tmw
---


Se una persona alta più di due metri era stata sigillata in un pezzo d’armatura, doveva aver usato leggi dimensionali dello spazio. Tuttavia Yi Yun non aveva mai sentito parlare di un metodo del genere.

Se non si sbagliava, il Demone Divino dall’Armatura Nera stava usando questo metodo per diventare più forte.

Era gravemente ferito. Che fosse per il fendente del Lord dello Yang Azzurro o per il fatto che era rimasto sigillato per decine di milioni di anni, tutto questo aveva reso la sua forza vitale debole quanto la fiamma di una candela sotto il vento.

Inoltre, visto che uno dei suoi occhi era completamente pietrificato, Yi Yun era ancora più sicuro di questa teoria.

Il Demone Divino dall’Armatura Nera non era forte quanto sembrava.

<em>Hum hum hum…</em>

Mentre la figura leggendaria della Montagna del Vuoto Mistico veniva attirata dall’armatura, un ululato spettrale riecheggiò dall’armatura.

Sembrava che un po’ di anime sofferenti stessero gemendo al suo interno.

Sentendoli, Yi Yun sentì una presenza familiare…

“Il patriarca Shen Tu!”

All’improvviso si rese conto che il patriarca Shen Tu e gli altri, che si riteneva fossero morti, molto probabilmente erano sigillati nell’armatura.

Yi Yun sapeva che, dopo la distruzione della montagna della Grande Spada, erano rimasti solo i corpi dei membri della giovane generazione, mentre i corpi delle figure leggendarie erano tutti scomparsi.

Si poteva spiegare questo mistero se non fossero morti, ma fossero stati sigillati dal Demone Divino dall’Armatura Nera.

“Sta usando una tecnica del genere per assorbire potere…” Disse con tono solenne Yi Yun, incupito.

“Deve aver subito gravi ferite durante la battaglia di decine di milioni di anni fa… Ora può sembrare forte, ma la sua forza vitale e spirituale sono instabili, potrebbero perfino collassare dall’interno!”

Lin Xintong guardò intentamente la proiezione del Demone Divino dall’Armatura Nera. Il potere del mostro sembrava invincibile, così era molto difficile credere che potesse collassare.

“Allora cosa facciamo? Dovremmo cogliere l’occasione per preparare un’enorme formazione per ucciderlo quando è debole, sperando di causare il collasso della sua forza vitale?” Chiese senza molta sicurezza un Anziano della famiglia Lin. Non importava da che punto di vista si guardasse la scena, il Demone Divino dall’Armatura Nera sembrava imbattibile. Tuttavia non sapevano nulla riguardo a quel mostro e le loro esperienze passate erano inutili. Yi Yun e Lin Xintong potevano capire molto di più la situazione visto che erano entrati nel regno mistico della Grande Imperatrice.

“Sarebbe un suicidio…” Yi Yun rifiutò subito l’idea.

Nonostante il Demone Divino dall’Armatura Nera fosse gravemente ferito, la forza che gli rimaneva era comunque terrificante. Yi Yun non aveva molte speranze di batterlo nemmeno se lo avesse attaccato insieme a Lin Xintong.

Per quanto riguardava l’energia spirituale e la forza vitale instabili e caotiche del mostro, Yi Yun non sapeva come provocare il loro collasso.

Se avesse attaccato insieme a Lin Xintong, sarebbe stato come scommettere la propria vita. Doveva assicurarsi la vittoria prima di fare la sua mossa.

E prima, l’unica scelta possibile era evitarlo.

“Allora il mondo Tian Yuan è spacciato?” Chiese avvilito il Grande Anziano.

Nessuno stava guardando più le immagini del disco. Stava solo proiettando un massacro. Dopo la morte del Grande Anziano della Montagna del Vuoto Mistico, i discepoli potevano essere rimasti sconvolti e aver giurato di lottare fino alla morte, ma erano stati tutti ridotti a formiche di fronte del Demone Divino dall’Armatura Nera. Anche se erano disposti a fare uno scontro all’ultimo sangue, non cambiò nulla.

“La situazione potrebbe non essere così male ancora. Dovreste tutti ritirarvi.” Disse all’improvviso Yi Yun, sbalordendo tutti i membri della famiglia Lin.

Ritirarsi?

Tuttavia, a parte questo, non avevano altri metodi a disposizione.

Ma dove si sarebbero dovuti rifugiare?

“Allora tu e Xintong?” Chiese con preoccupazione la matriarca Lin. Aveva intuito che Yi Yun aveva altri piani.

“Ho qualcos’altro da fare.” Disse con noncuranza Yi Yun. Riteneva una sfortuna che il Demone Divino dall’Armatura Nera fosse comparso, ma non era stato colto dal panico.

Era una situazione completamente diversa rispetto a quando più di dieci anni fa il Regno Divino di Tai Ah era stato invaso da un’orda di bestie o quando era stato imprigionato da Shen Tu Nantian ed era stato separato da sua sorella Jiang Xiaorou.

Allora Yi Yun era debole, senza un posto dove stare e davanti ad un futuro ignoto. Anche se era risoluto e determinato, era inevitabile che fosse stato un po’ confuso.

Oggi però possedeva una forza immensa. Lin Xintong era al suo fianco e aveva il regno mistico della Grande Imperatrice.

Sarebbe potuto resistere all’attacco del Demone Divino dall’Armatura Nera.

“Yi Yun, cos’hai intenzione di fare? Non dirmi che tu e Xintong avete intenzione di affrontare il Demone Divino dall’Armatura Nera da soli?” Il tono della matriarca Lin era preoccupato.

Dal suo punto di vista, avrebbe potuto accettare che abbandonassero le terre della famiglia Lin o che il loro clan sarebbe stato massacrato dal Demone Divino dall’Armatura Nera. Tuttavia non poteva accettare che accadesse qualcosa a Yi Yun e a Lin Xintong. Erano la speranza della loro famiglia e il futuro del mondo Tian Yuan.

“Matriarca, non si preoccupi. Ne sono consapevole.” Il tono di Yi Yun rimase calmo e, in modo intangibile, diede alla gente un senso di sicurezza.

“Signorino Yi, ha suggerito di ritirarsi, ma dove dovremmo ritirarci?” Un Anziano della famiglia Lin non era molto speranzoso.

Il Demone Divino dall’Armatura Nera stava già minacciando l’intero mondo Tian Yuan. Sembrava una macchina da guerra priva di coscienza. La montagna della Grande Spada e quella del Vuoto Mistico non erano le uniche due fazioni che erano state distrutte da lui, erano stati massacrati molti guerrieri umani.

Ovunque passasse, versava fiumi di sangue.

Questa era una calamità senza precedenti ed era impossibile nascondersi.

“Ritirarsi nelle Divine Lande Selvagge, dalla razza della Desolazione!” Disse senza nessuna esitazione Yi Yun.

Razza della Desolazione?

Tutti rimasero sbalorditi.

La razza umana e quella della Desolazione erano state nemiche giurate per decine di milioni di anni. Erano separate dalle vaste Divine Lande Selvagge ed era un lungo viaggio. Erano accaduti numerosi disastri nel corso della storia, ma chi era stato esiliato non aveva mai pensato di ritirarsi dalla razza della Desolazione.

Tuttavia Yi Yun era diverso. La gente sapeva che la sua sorella maggiore, Jiang Xiaorou, era la nuova regina della razza della Desolazione. E il loro rapporto era indubbio, perché Jiang Xiaorou avrebbe fatto di tutto per Yi Yun senza esitazione.

Inoltre, nella Tomba delle Anime, Yi Yun e Lin Xintong avevano salvato i membri d’élite della razza della Desolazione. Senza considerare Jiang Xiaorou, Yi Yun aveva comunque un grande prestigio tra la razza della Desolazione.

Per tutti questi motivi, Yi Yun e Lin Xintong avevano una posizione unica tra la razza della Desolazione!

Anche se le due razze erano ostili come il fuoco e l’acqua, gli ordini di Yi Yun avrebbero assicurato che la razza della Desolazione accettasse la famiglia Lin.

Pensandoci, la gente ne fu sconvolta.

Nell’arco di sette anni, la razza umana del mondo Tian Yuan aveva accettato l’Alleanza Marziale come suo capo. Stava quasi per andare in guerra con la razza della Desolazione. La gente era certa che la razza della Desolazione avrebbe seminato il caos nel continente, mentre Yi Yun e Lin Xintong erano considerati traditori. Erano odiati da innumerevoli persone e molti avevano sperato che venissero fatti a pezzi.

Ora però la vera calamità del mondo Tian Yuan era arrivata. Non c’era posto dove nascondersi. Il dominio della razza della Desolazione dall’altra parte delle Divine Lande Selvagge era diventato una terra incontaminata.

Ritirarsi dalla razza della Desolazione era la scelta migliore anche per preservare la famiglia.

Era piuttosto ironico che molti grandi clan della razza umana avrebbero dovuto chiedere asilo al loro nemico originario.

Per quanto riguardava la razza della Desolazione, poteva accettare la gente portata da Yi Yun, ma sarebbe stato difficile dire se avrebbero accolto anche gli altri!

Forse non sarebbero potuti nemmeno entrare nei loro territori!

In quel momento, la proiezione terminò. Yi Yun premette giù il disco della formazione e disse: “I mortali della famiglia Lin e i guerrieri di basso livello devono essere evacuati. Non ci sono formazioni di teletrasporto nelle Divine Lande Selvagge, così non potremo portare così tante persone. Il Demone Divino dall’Armatura Nera potrebbe non prendere di mira i guerrieri di basso livello. Per quanto riguarda tutta tutte le persone importanti della famiglia Lin, le condurrò nelle Divine Lande Selvagge. Dopo che vi sarete sistemati, io e Xintong partiremo.”

In poche parole, Yi Yun finì di spiegare il piano che la famiglia Lin avrebbe dovuto seguire per affrontare questo disastro. Era molto semplice, ma estremamente efficace.

La sua sicurezza li aveva contagiati.

Quando prima avevano visto il Demone Divino dall’Armatura Nera comparire, distruggendo una fazione dopo l’altra con fare inarrestabile, avevano pensato che fosse giunta la fine. Anche le figure leggendarie più riverite si erano disperate.

Ora però, grazie al ritorno di Yi Yun e di Lin Xintong, si erano calmati. Parevano aver riottenuto una spina dorsale capace di sostenerli. La situazione non era terribile come sembrava, c’era ancora speranza!



