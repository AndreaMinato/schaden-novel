---
weight: 6880
title: Capitolo 688 - Ritornare nell’Abisso del Meteorite
pubDate: 2024-06-08T00:46:59.581Z
tags:
    - tmw
---


Illuminati dalla luna brillante nel cielo, Yi Yun e Lin Xintong volarono insieme per il vasto deserto, mano nella mano.

La posizione della razza della Desolazione era ben nascosta nelle Divine Lande Selvagge. Perfino la famiglia Lin che aveva usato una formazione di teletrasporto per arrivare qui non sapeva dov’era. Se fossero andati via da qui, sarebbe stato impossibile per loro ritrovare la strada di ritorno.

Tuttavia Yi Yun era diverso. Visto che Jiang Xiaorou si fidava di lui, non solo sapeva dove si trovava la razza della Desolazione, aveva il suo gettone che gli avrebbe permesso di attivare qualsiasi delle loro formazione di teletrasporto nelle Divine Lande Selvagge.

Poco tempo fa, Yi Yun e Lin Xintong erano passati attraverso una formazione di teletrasporto, percorrendo milioni di chilometri.

Yi Yun e Lin Xintong volavano da più di due ore. Yi Yun ricalbirava costantemente la sua posizione basandosi sulla sua memoria.

Nel frattempo la temperatura dell’ambiente attorno aumentò lentamente.

Era tarda notte, ma la temperatura era già paragonabile a quella che c’era di mezzogiorno. Yi Yun era contento di questo cambiamento anomalo perché sapeva di aver trovato la destinazione del suo viaggio.

Le Divine Lande Selvagge erano troppo vaste, e Yi Yun e Lin Xintong erano appena usciti da quei territori. Anche se Yi Yun era stato qui in passato, non era facile trovarne l’esatta posizione.

“Yi Yun, dove stiamo andando?” Lin Xintong non aveva detto una parola fino ad ora, quando la temperatura stava aumentando. Aveva scorto una vaga aura color rosso scuro all’orizzonte. Sembrava una fiamma danzante.

“Siamo diretti verso l’Abisso della Meteora.” Rispose Yi Yun ripensando al passato. Erano trascorsi più di dieci anni.

Più di una decade fa, era entrato nelle Divine Lande Selvagge per allenarsi. Poi era finito nella Porta della Stella Caduta, proprio nel nucleo dell’Abisso della Meteora. Lì aveva trovato il palazzo della Spada di Puro Yang.

“Abisso della Meteora?”

Le sopracciglia di Lin Xintong fremettero e mostrò un’espressione pensosa: “Ho sentito parlare di quel posto.”

L’esistenza dell’Abisso della Meteora non era un segreto. In effetti, nel mondo Tian Yuan c’erano molti posti unici. L’Abisso della Meteora faceva parte della categoria, ma non aveva una reputazione illustre.

Questo perché nonostante avesse un fuoco di puro Yang che bruciava da decine di migliaia di anni senza spiegazioni, l’Abisso della Meteora non conteneva molto a parte qualche specie primordiale dell’elemento fuoco od erbe primordiali.

In termini di pericolo, l’Abisso della Meteora non era nulla in confronto al mulinello eterno sotto il mondo Tian Yuan. Così, a parte una minoranza di esperti all’Apertura Yuan, nessun altro avrebbe esplorato l’Abisso della Meteora.

L’Abisso della Meteora era un enorme cratere circondato da dirupi. Yi Yun condusse Lin Xintong giù per le montagne e puntarono dritti verso la Porta della Stella Caduta, nel profondo dell’abisso.

La Porta della Stella Caduta era sepolta a migliaia di metri di profondità, era un mondo sotterraneo indipendente.

Il nome di questo posto sembrava indicare che la causa di questo abisso fosse una meteora, ma Yi Yun sapeva che questa cosiddetta stella in realtà era un frammento del mondo dove risiedeva il palazzo della Spada di Puro Yang.

Per quanto riguardava lo stadio del proprietario del palazzo, Yi Yun non ne aveva idea.

Tuttavia, dopo che Yi Yun era entrato nel regno mistico della Grande Imperatrice e aveva visto l’attacco del Lord dello Yang Azzurro nella proiezione della formazione, si era reso conto che il fendente del Lord dello Yang Azzurro comprendeva il Dao della Spada del proprietario del palazzo.

Allora, prima che il Lord dello Yang Azzurro fosse stato tradito dalla sua amata e avesse perso la sua posizione di Lord, era entrato in una voragine in cui aveva trovato le tracce del proprietario del palazzo della Spada di Puro Yang.

Non solo il Lord dello Yang Azzurro aveva ottenuto il suo intento della spada, aveva anche scoperto l’altra metà della spada spezzata di puro Yang. Era anche per via delle sue scoperte che era finito nel mondo Tian Yuan.

Lo stesso colpo, nelle mani del Lord dello Yang Azzurro, mancava della forza del proprietario del palazzo.

Allora, quando il proprietario del palazzo della Spada di Puro Yang aveva ucciso l’antica divinità di bronzo, aveva scagliato un attacco che aveva tagliato un Grande Mondo.

Yi Yun aveva fatto qualche deduzione vedendo una scena così magnifica. Immaginava che, dato che il mondo Tian Yuan era stato sigillato dagli antichi dei, che quei cosiddetti “antichi dei” avessero qualche rapporto con il proprietario del palazzo della spada?

Per quanto riguardava l’antico gigante di bronzo ucciso, che fosse la stessa entità sigillata nel mulinello eterno?

Se il gigante di bronzo fosse stato sigillato nel mulinello eterno, ci sarebbero state comunque molte domande senza risposta.

Yi Yun ci aveva riflettuto, ma non importava quale fosse la verità, erano questioni troppo distanti per lui.

“Mi stai portando nella Porta della Stella Caduta?”

Lin Xintong era ben informata. Sapeva che il nucleo dell’Abisso della Meteora era la Porta della Stella Caduta.

“È qui. Allora ho scoperto un antico palazzo nella Porta della Stella Caduta. Tuttavia sono riuscito solo a vedere l’esterno del palazzo.”

Palazzo della spada?

Lin Xintong ne fu sorpresa. E in quel momento, lei e Yi Yun avevano raggiunto le profondità della Porta della Stella Caduta, entrando nel mare infernale.

Yi Yun conosceva le leggi di puro Yang e aveva il Cristallo Viola. Era estremamente facile per lui entrare nel mare infernale. In seguito, Yi Yun attivò la formazione Nove nell’Uno per inoltrarsi nel profondo della Porta della Stella Caduta, aprendo una porta in un mondo indipendente.

Quando vide l’antica porta di bronzo aprirsi, Lin Xintong rimase sbalordita sentendo un potere intenso provenire dal suo interno, sembrava che l’energia del mondo dietro l’ingresso provenisse dall’origine del Grande Dao.

E pensare che c’era un mondo sigillato e al suo interno c’era un antico palazzo.

Attorno a Lin Xintong c’erano innumerevoli fiamme colorate, come cento fenici che volavano verso il sole.

Mentre era al centro di questa vasta energia, i capelli di Lin Xintong cominciarono a sollevarsi. Mentre guardava il mondo, vide le montagne troncate, i fiumi secchi, i palazzi immortali crollati e innumerevoli rovine.

Era un mondo distrutto, devastato da un potente esperto.

Ai confini del mondo, Lin Xintong poteva vedere un picco che svettava nel cielo come una lama. In cima c’era un misterioso palazzo immortale, l’unico ancora intatto in questo mondo devastato.

Il palazzo immortale emetteva un debole bagliore. Quando Lin Xintong accompagnò Yi Yi Yun lì, vide la grossa fenditura dietro l’edificio. La cicatrice nel terreno sembrava separare questo mondo in due.

Più di dieci anni fa, Yi Yun era entrato nel palazzo della spada di Puro Yang, ridestando lo spirito che proteggeva questo posto. Gli aveva riferito allora che se fosse davvero voluto entrare nelle profondità del palazzo, avrebbe dovuto prima comprendere l’Intento di Spada lasciato dal proprietario del palazzo. Allora, lo spirito era convinto che sarebbe stato troppo difficile per Yi Yun comprenderlo e non lo aveva preso sul serio.

Anche Yi Yun allora sapeva che sarebbe stato impossibile per lui superare la prova del proprietario del palazzo. Ora però, dopo più di dieci anni, Yi Yun era riapparso, nella speranza di accedere alle profondità del palazzo.


