---
weight: 6890
title: Capitolo 689 - Non sei qualificato
pubDate: 2024-06-08T01:46:59.581Z
tags:
    - tmw
---


Figuriamoci l’interno del palazzo del proprietario della spada di Puro Yang, solo nell’esterno c’erano diversi resti che potevano essere fonte di ispirazione.

La colonna delle sette uccisioni conteneva un intento di spada molto intenso.

“Stabilendo la colonna delle sette uccisioni, annuncio la mia volontà! In futuro, quando il cielo collasserà, l’universo cesserà d’esistere, sarò io il mondo, controllerò la vita e la morte, distruggerò il ciclo della reincarnazione, otterrò tutte le anime, userò la mia spada per versare il mio sangue immortale, per annientare tutti i demoni malvagi! Uccidere! Uccidere! Uccidere! Uccidere! Uccidere! Uccidere! Uccidere!”

La colonna di pietra emanava un’aura omicida stravolgente che impediva alle persone di guardarla direttamente. Ogni parola conteneva un concetto profondo. Sarebbe stata un’enorme opportunità trarne qualche ispirazione.

Anche Lin Xintong era una spadaccina, così non appena la vide, non riuscì a staccare gli occhi dalla colonna.

Tuttavia era una sfortuna che il suo Cuore della Spada e il suo livello le impedissero di guardare direttamente il pilastro per troppo tempo. L’Intento di Spada nella colonna quasi la ferì.

Dopo circa trenta secondi, Lin Xintong ebbe la sensazione che i suoi occhi fossero stati infilzati da aghi, causandole un dolore straziante.

Di fronte alla colonna delle sette uccisioni c’era una statua di pietra nera. Raffigurava un uomo di mezz’età alto e robusto. Yi Yun non sapeva chi raffigurava. Aveva la sensazione che dovesse essere il proprietario del palazzo, ma il proprietario del palazzo che aveva visto anni fa nel suo stato simile ad un sogno era un po’ diverso da questa persona.

“Prima entriamo. Non c’è fretta.”

Lin Xintong annuì. Seguì Yi Yun fino all’entrata del palazzo. Il semplice ingresso sembrava molto antico, ma emanava comunque un’aura allarmante.

Yi Yun e Lin Xintong si misero di fronte alla porta e in un lampo ne furono risucchiati.

Non c’era nessuna prova di comprensione del Dao della Spada per passare attraverso la prima porta. Allora, Yi Yun era entrato facilmente e aveva trovato la spada spezzata di puro Yang nella sala dietro la porta.

Questa spada aveva accompagnato Yi Yun fino ad ora, aiutandolo numerose volte a combattere contro i suoi nemici.

“Signor Spirito della Spada? Signor Spirito della Spada?” Chiamò Yi Yun nella grande sala.

Yi Yun era entrato nel palazzo della Spada di Puro Yang più di dieci anni fa, risvegliando lo spirito che sorvegliava la grande sala. Allora, lo spirito della spada era estremamente debole. Avevano solo scambiato poche parole prima che tornasse a dormire. Aveva anche detto che una volta che si fosse assopito, non sapeva quando si sarebbe risvegliato.

La sala rimase vuota, senza nessuna risposta.

Yi Yun lo chiamò un po’ di altre volte per poi sospirare piano. Lo spirito del palazzo probabilmente era troppo debole. Non voleva disturbare il sonno dello spirito della spada, così si fermò di fronte alla seconda grande porta della sala.

Era questa grande porta che bloccava la strada alle camere interne del palazzo.

Yi Yun non aveva idea cosa ci fosse al loro interno.

In effetti, la prima volta che era entrato nel palazzo, a parte ricevere la spada spezzata e aver compreso un po’ di intento della spada dalla fenditura, non aveva ottenuto altre opportunità.

Inoltre il proprietario del palazzo era il più forte esperto che Yi Yun avesse mai conosciuto, un aveva dimostrato un potere che superava ogni sua comprensione. La caverna immortale che aveva lasciato doveva contenere tesori inimmaginabili.

Yi Yun si mise di fronte a quella misteriosa porta che sembrava sigillare un altro mondo.

Non sapeva come aprirla, ma a giudicare da ciò che aveva detto lo spirito della spada, doveva dimostrare le sue ispirazioni riguardo all’intento della spada per accedere.

Tuttavia, come sarebbe stata misurata questa comprensione? Non doveva attaccare la porta, vero?

Lo spirito della spada stava già dormendo profondamente. Senza nessuno a cui poter chiedere, poteva solo cercare da solo.

“Xintong, prova pure a studiare la colonna di pietra delle sette uccisioni e la fenditura della spada. Rimarrò qui a cercare un modo per entrare nelle stanze interne del palazzo.”

Quando si parlava del Sutra del Cuore della Grande Imperatrice, Lin Xintong naturalmente aveva ottenuto risultati superiori.

Le ispirazioni che avevano ottenuto nelle leggi di puro Yang e di puro Ying molto probabilmente erano alla pari.

Quando si trattava di Dao della Spada invece, Yi Yun era superiore a Lin Xintong. Lin Xintong proveniva dalla famiglia Lin e, quando era piccola, aveva ottenuto un’eredità minore. Non era entrata in contatto con il Dao della Spada, mentre Yi Yun aveva trovato il palazzo della spada di puro Yang, così erano in situazioni completamente diverse.

Se non avesse scoperto un modo per entrare nelle camere interne del palazzo, allora tenere qui Lin Xintong sarebbe stato inutile dato che non sarebbe stata in grado nemmeno lei di scoprirlo.

Tanto valeva lasciare che rimanesse fuori dal palazzo a studiare la colonna delle sette uccisioni e la fenditura della spada. Le sarebbe stato più d’aiuto.

“Va bene.”

Lin Xintong uscì dal palazzo, lasciando Yi Yun da solo nella grande sala.

Yi Yun esitò, non sapeva dove cominciare. Girò in cerchio silenziosamente per la stanza, per poi fermarsi di fronte alla porta che conduceva al secondo piano. Rimase lì immobile per molto tempo.

Mentre guardava la porta, lentamente ne fu incantato.

La porta era fatta da un materiale sconosciuto. Sembrava metallo o pietra, ma il suo aspetto era ingannevole. La sua superficie non era liscia, c’erano lievi rilievi simili a rivoli d’acqua.

Le increspature divennero sempre più ovvie via via che Yi Yun si concentrava su di esse. Lentamente si diffusero in ogni direzione, inghiottendolo.

In un lampo, Yi Yun sentì l’ambiente attorno cambiare. Mentre si guardava attorno, si rese conto di non essere più nella sala del palazzo della spada. Si era ritrovato in un vasto mondo bianco.

Sembrava circondato da luci che brillavano ad intermittenza. E tra di esse c’era una figura bianca. Quando Yi Yun la fissò, pensò che la figura bianca sembrava un drago bianco!

Un drago bianco?

Yi Yun ne fu sbalordito. Prima che potesse vederlo chiaramente, la figura si stava trasformando in una sfera e prese la forma di un giovane vestito di bianco.

La figura teneva una spada bianca di luce. La sua costituzione era molto simile a quella di Yi Yun e aveva bei lineamenti. Tuttavia, guardandola più attentamente, non sembrava possibile vedere chiaramente il suo aspetto.

“Sei…”

Yi Yun trattenne il respiro. Poteva percepire un’aura assassina provenire dallo spadaccino.

Senza dire una parola, il giovane vestito di bianco lo attaccò all’improvviso.

Menò un fendente. Il raggio di spada sembrava un fiume che portava al cielo, piovve dall’alto verso Yi Yun!

Yi Yun ne fu allarmato. Era già in allerta prima, così fece subito la sua mossa!

Lanciò un attacco con la spada spezzata di puro Yang. Dietro di lui, il totem del Corvo Dorato gridò.

Se la spada del giovane vestito di bianco sembrava un fiume di stelle che cadeva dal cielo, quella di Yi Yun sembrava un Corvo Dorato che sfrecciava verso l’alto, bruciando la volta celeste!

<em>Boom!</em>

I due raggi si scontrarono causando un forte rimbombo che scosse l’universo. Il raggio di spada del giovane era troppo potente, così il Corvo Dorato non riuscì ad avanzare nonostante il suo forte slancio. Il raggio di spada illimitato annientò tutto il qi di spada di Yi Yun!

Yi Yun ne fu sbalordito e radunò la sua energia, menò un fendente orizzontale e lanciò un secondo attacco!

“Chi la!”

Il raggio di spada fu come una cascata, divise il qi di spada!

Il potente qi di spada prodotto dal giovane piovve attorno a Yi Yun.

Mentre il terreno tremava, colpì il qi vitale protettivo di Yi Yun. L’attacco fece crepitare lievemente lo scudo di energia di Yi Yun.

Tuttavia, proprio mentre il qi vitale di Yi Yun stava per frantumarsi, il suo qi di spada si fermò.

Yi Yun sospirò. Guardò il giovane che brandiva ancora la spada. La teneva diagonalmente rispetto al terreno come se non si fosse mosso.

Che attacco potente!

Yi Yun sussultò. Poteva capire che la quantità d’energia contenuta nell’attacco era perfino più debole della sua.

Ciò che era davvero forte era il suo Intento della Spada. Il colpo che aveva prodotto aveva un’aura immortale. Non importava quanta energia aveva immesso nel fendente, si sarebbe dissipata gradualmente.

Il giovane vestito di bianco guardò Yi Yun e disse: “Torna indietro, non hai i requisiti per entrare.”

Il suo tono era freddo e arrogante, senza il minimo dubbio.

Quando Yi Yun sentì queste parole, ebbe un tuffo al cuore. Non aveva i requisiti per entrare?

Senza dubbio il colpo del giovane vestito di bianco era una prova. Come aveva detto lo spirito della spada, solo una persona che aveva una comprensione sufficiente del Dao della Spada sarebbe riuscita ad accedere alle stanze interne del palazzo, altrimenti sarebbe stata respinta.

Più di dieci anni fa, Yi Yun era stato respinto. E più di dieci anni dopo, Yi Yun aveva ottenuto ispirazioni su varie leggi del Dao della Spada e la sua coltivazione era aumentata di molto. Ma una volta tornato, la risposta era rimasta la stessa… non aveva i requisiti per entrare!

Yi Yun sospirò. Era impossibile dire che non fosse avvilito, ma non si scoraggiò troppo. Da quando era capitato in questo mondo, era partito dalle povere e arretrate Lande Selvagge della Nuvola. Non aveva nulla allora ed era stato completamente privo di forza.

Ma lentamente, un passo dopo l’altro, era uscito dalle Lande Selvagge della Nuvola ed era arrivato fino a questo punto.

Disse al giovane vestito di bianco: “Tornerò. Le mie ispirazioni sul Dao della Spada potrebbero essere insufficienti, ma un giorno avrò i requisiti per entrare qui.”

Il giovane guardò freddamente Yi Yun e disse impassibile: “Non hai un’affinità speciale con le spade. Il tuo duro lavoro sarà solo futile. Potresti non saperlo ma la tua età ha già superato i requisiti. Torna indietro. Non potrai superare la prova, né sei idoneo!”

Il giovane era completamente irragionevole. La sua freddezza stessa era una forma di arroganza.

E in effetti aveva i requisiti per essere arrogante.

Yi Yun si accigliò. Come poteva persuaderlo visto che questo giovane pensava di aver già previsto il suo futuro?

Sarebbe stato lui stesso a decidere il suo percorso. Tuttavia in effetti al momento non poteva competere con il giovane. Non aveva altra scelta dato che aveva detto che non aveva i requisiti per entrare.

Fece un respiro profondo e fu sul punto di uscire da questo mondo, ma in quel momento riecheggiò la voce debole di un anziano.

“Aspetta un momento, lascialo rimanere…”

“Oh?”

Il giovane si accigliò e guardò il vuoto non molto lontano.

Lì apparirono increspature d’acqua che si coagularono lentamente, formando l’immagine di un anziano.

L’anziano indossava un abito grigio e sembrava estremamente debole. Guardò il giovane vestito di bianco e disse di nuovo: “Lascialo rimanere.”

Yi Yun era molto familiare con questa voce. Sapeva che era lo spirito della spada del palazzo che aveva incontrato più di dieci anni fa.


