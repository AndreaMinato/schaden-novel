---
weight: 690
title: Capitolo 690 - Gli stadi della spada
pubDate: 2024-06-08T02:46:59.582Z
tags:
    - tmw
---


Lo spirito della spada entrato in un sonno profondo anni fa si era risvegliato.

Tuttavia era debole come sempre. Il sonno poteva solo rallentare il suo declino, ma non poteva recuperare le energie.

Le parole dello spirito della spada non sembrarono cambiare la decisione del giovane, che insistette: “Secondo i requisiti del nostro padrone, non è degno di rimanere.”

“I requisiti del padrone…” Lo spirito della spada sospirò e scosse la testa: “Sono troppo elevati… Arrivare al gran successo dell’Intento della Spada prima dei vent’anni e comprendere il Cuore della Spada prima di cento anni…”

“Ha stabilito quei requisiti basandosi sui dodici Cieli Empirei, su esperti che avevano un potente maestro e un’eredità perfetta. Come possono esserci cose del genere in questo regno inferiore… è già una grande fortuna avere un successore del genere in queste terre desolate…”

“Chibai, non ci rimane molto tempo. Anche se dormissimo, estenderemmo la durata delle nostre vite di qualche milione o anche una decina di milioni di anni. Credi davvero che riusciremo a trovare un successore al gran successo dell’Intento della Spada prima dei vent’anni durante quel periodo di tempo?”

L’esperto vestito di bianco poteva sembrare giovane, ma in realtà era vissuto quasi quanto lo spirito della spada. Lo spirito della spada sembrava più anziano perché era rimasto gravemente ferito dopo che la spada compagna del proprietario del palazzo era stata danneggiata. Così doveva dormire e questo lo faceva parere ancora più debole. Per quanto riguardava il giovane vestito di bianco, era lo spirito del tempio. Anche se la durata della sua vita era più lunga di quella dello spirito della spada, non lo sarebbe stata molto di più.

Le parole dell’anziano vestito di grigio fecero accigliare il giovane. Era arrogante e freddo. Per lui le regole stabilite del proprietario del palazzo della spada di Puro Yang erano assolute.

E in effetti il proprietario del palazzo non avrebbe mai pensato di lasciare la sua eredità in un regno inferiore. Trovare un successore in un regno inferiore era più facile a dirsi che a farsi.

Lo spirito della spada guardò Yi Yun. Aveva capito molto bene il livello di Yi Yun più di dieci anni fa. Allora, Yi Yun non aveva mai usato una spada, eppure adesso era arrivato a questo punto. Anche se non soddisfaceva completamente i requisiti del proprietario del palazzo, viste le sue origini e la quantità di tempo in cui praticava le arti marziali, aveva raggiunto risultati sbalorditivi.

“Anche se non soddisfi i requisiti del proprietario, siamo riusciti a trovare solo te dopo decine di millenni. Milioni di anni fa, il palazzo della spada di puro Yang ha ricevuto un visitatore. Coltivava le leggi di puro Yang ed era uno spadaccino. Si poteva dire che il suo talento fosse eccellente, ma sfortunatamente era troppo vecchio. Aveva superato di molto i limiti d’età richiesti dal padrone. Aveva già il suo dao marziale e della spada. Aveva consumato la maggior parte del suo potenziale vitale. Sarebbe stato molto difficile per lui ottenere l’eredità. Così abbiamo rinunciato..”

“Tu puoi essere considerato un pezzo di carta bianco. Anche se le tue fondamenta sono deboli, hai molto più spazio per crescere. Probabilmente non avremo tempo per continuare ad aspettare un altro talento…”

Le parole dello spirito della spada sbalordirono Yi Yun.

Cosa? Decine di milioni di anni fa un’altra persona aveva visitato il palazzo della spada di puro Yang?

Yi Yun sapeva che scoprire ed entrare nel palazzo della spada di Puro Yang non era facile. Perfino Yi Yun stesso era riuscito a superare la formazione novantanove nell’uno grazie al Cristallo Viola e una certa dose di fortuna.

Quello spadaccino che era entrato nel palazzo della spada e aveva coltivato leggi di puro Yang… Che fosse… il Lord dello Yang Azzurro?

Pensandoci attentamente, poteva essere solo lui.

Perfino il Lord dello Yang Azzurro era stato rifiutato dal palazzo della spada di puro Yang.

Pensandoci, Yi Yun ne fu inorridito. Tuttavia era comprensibile. Se il Lord dello Yang Azzurro era un pezzo di legno splendidamente scolpito, ormai era molto difficile cambiarlo.

Lui invece aveva origini umili. La sua coltivazione non aveva mai raggiunto un livello appropriato, ma era ancora simile ad un pezzo di legno intoccato. Aveva ancora molto margine di crescita.

Lo spirito della spada aveva già deciso di scegliere Yi Yun, ma il giovane vestito di bianco era ancora accigliato. Sembrava un perfezionista. Era riluttante a selezionare un successore che non corrispondeva ai suoi ideali.

In quanto spirito del tempo, naturalmente aveva più diritto di scelta.

Aveva rifiutato Yi Yun, ma doveva anche ammettere che lo spirito della spada aveva ragione.

Guardò attentamente Yi Yun, si girò e se ne andò. Non voleva più parlare con lui.

Mentre la sua figura diventava sfocata, scomparì nel vuoto.

Yi Yun sorrise con amarezza. Lo spirito del tempio non si era nemmeno disturbato a parlargli.

“Non badare a lui. Io e Chibai siamo lontani dal nostro picco passato. Vogliamo solo che questo mondo torni a fiorire. Siamo indignati per questo mentre siamo al nostro ultimo respiro. Non sto dormendo per recuperare le forze, ma per estendere l’ultimo briciolo di durata della vita che mi è rimasta per trovare un successore. Anche se non ho molta fiducia, spero ancora che un giorno questo palazzo divino recuperi la gloria perduta, anche se è quasi impossibile…” Mentre parlava, lo spirito della spada sospirò.

Aveva scelto Yi Yun, mentre il giovane lo aveva accettato con riluttanza.

Così Yi Yun era diventato il loro successore.

“Signore, avrei una domanda. Quanto sono lontano dai requisiti per diventare un successore?” Yi Yun voleva sapere quanto era vasto quel divario. Voleva sapere cosa significava essere al gran successo dell’Intento della Spada prima dei vent’anni e comprendere il Cuore della Spada prima dei cento anni.”

Lo spirito della spada disse: “Il Dao della Spada è uno dei 3000 Grandi Dao nelle arti marziali. La comprensione del Dao della Spada di un guerriero è divisa in stadi. Tuttavia, in questo mondo, per via delle limitazioni della sua eredità, non c’è un sistema del Dao della Spada, né stadi divisi.”

“Si parte dall’ottenere ispirazioni sull’Intento della Spada, per poi condensare il Cuore della Spada, poi temprare lo Spirito della Spada e alla fine si crea il Dao Celeste della Spada.”

“Questi stadi sono divisi da livelli minori, quello iniziale, il minor successo, il gran successo e la perfezione. Non ci sono molti livelli, ma solo avanzare di un livello è estremamente difficile. Chi si considera un sovrano nei dodici Cieli Empirei di solito è al livello iniziale dello Spirito della Spada. Per quanto riguarda il Dao Celeste della Spada, è lo stadio a cui è arrivato il nostro padrone. Nemmeno il nostro padrone è riuscito a raggiungere il picco del Dao della Spada.”

“Naturalmente le arti marziali ha più di migliaia di percorsi. Il Dao della Spada è solo uno tra di essi e non c’è bisogno di sceglierlo specificatamente. Un altro Grande Dao può permettere ugualmente di raggiungere la posizione di un potente esperto. Per quanto riguarda il tuo livello, puoi essere considerato a stento al minor successo dell’Intento della Spada…”

Il successore del palazzo della spada di puro Yang doveva raggiungere il gran successo dell’Intento della Spada prima dei vent’anni o raggiungere il Cuore della Spada prima dei cento anni.

Yi Yun aveva già compiuto vent’anni quando era entrato in isolamento nella torre dell’Avvento Divino. Non aveva soddisfatto già la prima condizione, ma Yi Yun voleva coltivare il Cuore della Spada prima dei cento anni.

Il giovane vestito di bianco lo disprezzava perché era debole. Anche se Yi Yun non aveva nulla da dire al riguardo, provava comunque irritazione.

Aveva coltivato duramente per più di dieci anni, eppure non aveva ancora soddisfatto i requisiti del palazzo della spada di puro Yang. Era diventato solo un successore di ripiego perché a Chibai e all’altro anziano vestito di grigio rimaneva poco da vivere.

Tuttavia Yi Yun non si sarebbe sottovalutato per questo.

La strada era ancora lunga. Proveniva dalle Lande Selvagge della Nuvola, dove non poteva nemmeno mangiare. Figuriamoci i geni dei dodici Cieli Empirei, solo un genio di un piccolo clan del mondo Tian Yuan aveva condizioni di gran lunga migliori.

Era partito dalle origini più umili possibili, facendo un passo dopo l’altro fino ad arrivare a questo punto. Poteva non soddisfare i requisiti ora, ma questo non significava che sarebbe rimasto inferiore per tutto il resto della sua vita.

Non poteva scegliere il suo punto di partenza, ma poteva decidere fin dove arrivare.

Quando lo spirito della spada vide quanto velocemente Yi Yun aveva spazzato via le nuvole cupe nel suo cuore, annuì silenziosamente.

Uno spadaccino doveva coltivare il Cuore della Spada, perseverando e avanzando con ferocia.

Solo una persona dedita alle arti marziali e al proprio Dao era degna di coltivare le arti marziali.

“Seguimi, ti porterò nelle stanze interne del palazzo.” Disse lo spirito della spada.

Non appena finì di parlare, l’ambiente attorno a Yi Yun divenne sfocato. Dopo un momento di confusione, si ritrovò di nuovo di fronte alla grande porta, come se non avesse fatto un solo passo.

In quel momento, le rune sulla porta iniziarono ad accendersi. L’ingresso tremò e rimbombò mentre si apriva. Il palazzo della spada di puro Yang sigillato per innumerevoli anni finalmente si era aperto per Yi Yun…


