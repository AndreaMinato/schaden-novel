---
weight: 694
title: Capitolo 694 - Foglia Caduta alla ricerca del Dao
pubDate: 2024-06-08T06:46:59.582Z
tags:
    - tmw
---


“Ccos’è successo esattamente…?”

Mormorò lo spirito della spada mentre guardava la foglia caduta nella mano di Yi Yun. Era ancora scioccato.

Il giovane vestito di bianco invece si stava avvicinando velocemente a Yi Yun.

“Fammi dare un’occhiata!”

Senza dare spiegazioni, il giovane stese la mano per afferrare la foglia. Non voleva rubarla da Yi Yun, ma lo trovava troppo incredibile. Tuttavia questo gli fece sentire un’intensa sensazione di bruciore alla mano, come se la foglia fosse una palla di fuoco. Il suo palmo era rimasto bruciato.

I muscoli del suo viso fremettero e poté solo ritrarre la mano.

Fissò con frustrazione la foglia. L’Albero del Dao era spirituale, così anche la sua foglia lo era. A quanto pareva non poteva toccarla perché non aveva ottenuto il suo riconoscimento.

Tuttavia Yi Yun era un giovane il cui Dao della Spada aveva raggiunto solo il Minor Successo dell’Intento della Spada. Per dirla in termini eufemistici, era il talento di un regno inferiore. Ad essere più franchi, era come uno zoticone di campagna. Eppure aveva ottenuto il riconoscimento della foglia del Dao.

Lui era lo spirito di un oggetto guardiano di una residenza immortale. Una residenza immortale tra le migliori nell’intero universo. Questo Albero del Dao era il fondamento della residenza immortale.

Anche se era lo spirito guardiano, non poteva nemmeno raccogliere la foglia dell’albero divino, eppure uno zoticone di campagna come Yi Yun aveva fatto cadere una foglia direttamente sul suo palmo.

Come poteva non stravolgere il giovane?

“Tu… come ci sei riuscito…”

Il giovane sembrava non potesse accettarlo.

“Non lo so nemmeno io signore.” Disse con fare davvero innocente Yi Yun.

Naturalmente sapeva cos’era accaduto. In realtà era rimasto lievemente sorpreso perfino lui quando la foglia del Dao era caduta. Non si sarebbe mai aspettato che l’illuminazione sulla vita di una foglia caduta che aveva ottenuto nel mondo spirituale si sarebbe riflettuto nella realtà una volta che avesse aperto gli occhi. La foglia dell’Albero del Dao era davvero caduta.

Tuttavia Yi Yun sapeva che la causa molto probabilmente era il Cristallo Viola e non lui.

Questo perché il Cristallo Viola era un oggetto divino che poteva controllare l’energia.

In origine era l’equivalente di un Dao Celeste o poteva anche rappresentare la massima legge del Dao Celeste. Per quanto riguardava l’Albero del Dao, era un’amalgama del Dao Celeste, così la foglia caduta non stava cercando lui, ma il Dao Celeste.

Questo Albero del Dao era un’entità unica, ma ogni foglia aveva la sua vita. Le foglie stesse avrebbero fatto la loro scelta quando cercavano il Dao.

Per una foglia che cadeva, sarebbe spuntato un germoglio, così la chioma dell’Albero del Dao non si sarebbe ridotta. La foglia caduta era come un figlio che cresceva e lasciava i suoi genitori, camminando nel mondo esterno.

La foglia caduta si immerse all’improvviso nel corpo di Yi Yun. Il giovane poteva sentire chiaramente la foglia del Dao, sembrava un pezzo di cristallo di ghiaccio caduto nell’acqua. Si sciolse lentamente, lasciando solo le venature centrali, che poi svanirono a loro volta…

La foglia si era fusa nel suo flusso sanguigno e seguendo le sue vene entrò nel suo cuore. Questo era il posto dove si trovava il Cristallo Viola.

Il Cristallo Viola non bloccò la foglia del Dao, che entrò con successo nell’artefatto divino, riformandosi di nuovo nel Cristallo Viola.

La foglia del Dao smeraldina sembrava la scultura di giada più raffinata, fluttuava silenziosamente nello spazio del Cristallo Viola.

I rami dell’albero del Dao ondeggiarono piano sotto la brezza, emettendo un fruscio. Sembrava che stesse rispondendo a Yi Yun, dando anche addio alla foglia partita.

Yi Yun alzò gli occhi per guardare l’Albero del Dao sopra di lui. Le foglie verdi sparse assomigliavano a cristalli. C’erano 3000 foglie, ognuna di esse equivaleva ad un Grande Dao. Anche se erano piccole, contenevano le verità dietro il cielo e la terra.

“Si è fusa con lui…”

Vedendo la foglia del Dao fondersi con il corpo di Yi Yun, la bocca del giovane vestito di bianco fremette lievemente. Naturalmente non poteva capire dove fosse andata la foglia del Dao adesso.

Poteva seguire facilmente il flusso d’energia nel corpo di Yi Yun, ma non poteva individuare foglia del Dao, né il Cristallo Viola. Erano entità che superavano i confini della sua percezione.

“Co… come ti chiami?”

Chiese il giovane. In passato, visto che era stato arrogante, non gli aveva nemmeno chiesto come si chiamava.

Ora però la sua arroganza era stata cancellata completamente da questa foglia.

Anche se era potente, dopotutto era lo spirito di un oggetto. Non poteva cercare illuminazioni del Dao. Nonostante l’Albero del Dao fosse cresciuto nel palazzo della spada di Puro Yang, non apparteneva al palazzo. Il giovane non poteva controllare in nessun modo l’Albero del Dao.

In effetti, in tutti questi anni, il giovane aveva sempre venerato l’Albero del Dao come se fosse una divinità. Se avesse voluto, l’Albero del Dao se ne sarebbe potuto andare in ogni momento. In futuro, anche se il palazzo della spada di Puro Yang fosse stato distrutto, l’Albero del Dao avrebbe continuato ad esistere in questo mondo, immortale.

“Mi chiamo Yi Yun, signore.” Disse con atteggiamento deferente Yi Yun, che si inchinò.

Tuttavia la deferenza di Yi Yun fece imbarazzare il giovane. Nel mondo dei guerrieri, il successo garantiva un posto d’onore. Yi Yun doveva essere destinato ad avere un futuro brillante visto che era riuscito ad ottenere il riconoscimento dell’Albero del Dao e lo aveva fatto ad una così giovane età.

Lui era solo lo spirito di un oggetto. Poteva al massimo vivere per altri dieci milioni di anni. La sua forza non sarebbe aumentata e forse sarebbe anche diminuita, mentre era ovvio che Yi Yun fosse pieno di potenziale.

Il giovane era consapevole dei suoi limiti. Così non poteva più darsi arie di fronte a Yi Yun, non importava quanto fosse arrogante.

Disse: “Non devi inchinarti di fronte a me. Dato che ti ho riconosciuto come successore del padrone, una volta che sarai abbastanza forte, avrai il pieno controllo del palazzo. Allora sarai il proprietario del palazzo e anche il mio padrone.”

“Quando accadrà, sarò io ad inchinarmi.”

Il giovane guardò Yi Yun con uno sguardo pieno di aspettative, non più imbarazzato.

Non vedeva l’ora che Yi Yun crescesse, ottenesse gloria e dominasse il mondo. Una volta che fosse accaduto, avrebbe potuto trovare la pace, trasformandosi in energia dell’origine per poi dissiparsi.

“Signore, mi sopravvaluta. Il mio percorso è appena iniziato. Devo ancora contare sui suoi consigli. Per questo è un mio maestro.”

L’atteggiamento di Yi Yun era modesto. Sapeva che la strada era ancora lunga. Il Cristallo Viola poteva aiutarlo, ma non poteva contare solo su di esso.

“Non sono degno di essere il tuo maestro.” Il giovane scosse velocemente la testa: “Il tuo maestro è il mio padrone.”

Anche se il giovane era arrogante, provava sincero rispetto e lealtà nei confronti del proprietario del palazzo della spada.

Il vecchio vestito di grigio si avvicinò. Anche lui guardava Yi Yun pieno di aspettative.

“Il tuo corpo è pieno di misteri. Non posso vedere il futuro, ma anche se sei entrato nella sala dell’Illuminazione del Dao, nelle altre stanze ci sono ancora le restrizioni lasciate dal padrone. Nemmeno noi abbiamo modo di manipolarle. Credo che per ora non potrai entrare in quei luoghi.”

“Ti porterò nella Sala del Costrutto Celeste, per scegliere due tesori che desideri. Dovrebbero ricoprire un certo ruolo per la tua crescita…”

“La ringrazio signore.” Yi Yun naturalmente non si aspettava di ottenere il controllo dell’intero palazzo della spada dopo aver ottenuto una foglia del Dao.

Non vedeva l’ora di entrare nella sala del Costrutto Celeste.

L’anziano vestito di grigio prima aveva detto che avrebbe ricevuto solo un tesoro per i guerrieri all’Ascensione Celeste, ma ora poteva ottenerne due.

Probabilmente prima aveva applicato una regola del proprietario del palazzo, mentre il secondo tesoro in aggiunta probabilmente era un regalo dello spirito.


