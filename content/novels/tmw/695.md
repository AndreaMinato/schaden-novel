---
weight: 6950
title: Capitolo 695 - Dominio delle Mille Sciabole delle Nevi
pubDate: 2024-06-08T07:46:59.583Z
tags:
    - tmw
---


La Sala del Costrutto Celeste, che era usata per conservare ogni sorta di tesoro nel palazzo della spada di Puro Yang, era connessa direttamente alla Sala dell’Illuminazione del Dao.

L’anziano vestito di grigio prese Yi Yun per un braccio e, con un balzo diretto attraverso lo spazio, arrivarono nella Sala del Costrutto Celeste.

L’interno della Sala del Costrutto Celeste aveva un raggio di decine di metri. Al centro si ergeva una piramide alta venti metri. Era tutta color oro pallido ed era fatta da un materiale sconosciuto. Emanava un’aura misteriosa.

“I tesori sono immagazzinati in quella piramide. I tesori a disposizione dei guerrieri dell’Ascensione Celeste sono tutti nel primo piano. Sondala con la tua coscienza e vedrai i tesori dentro. Sotto ogni tesoro, c’è una descrizione.”

“Va bene.”

Yi Yun immerse la sua coscienza nella piramide e immediatamente si trovò di fronte al primo piano. Ogni sorta di tesoro fluttuava a mezz’aria, ce n’erano tantissimi ed era uno spettacolo incredibile.

Nulla nel mondo Tian Yuan non poteva competere con questa riserva.

I tesori che Yi Yun stava guardando in particolare erano adatti ai guerrieri all’Ascensione Celeste. Anche solo uno di essi avrebbe causato un enorme trambusto nel mondo Tian Yuan. Naturalmente, ora che il Demone Divino dall’Armatura Nera stava massacrando ogni ostacolo sul suo cammino, non ci sarebbero stati massacri nemmeno se delle persone avessero lottato per ottenerli.

Yi Yun guardò ogni tesoro uno per uno. Ce n’erano troppi ed erano stati accumulati dal proprietario del palazzo nel corso della sua vita.

Spada Infernale. La lama era stata temprata usando fuoco di puro Yang e conteneva uno spirito di puro Yang. Ogni fendente avrebbe prodotto delle fiamme ed era davvero tirannica. Era lunga 1,8 metri e assomigliava ad una lancia.

Yi Yun ripensò alla sciabola Esercito di Mille che aveva usato in passato, aveva uno stile un po’ simile. Tuttavia aveva già la spada spezzata di puro Yang, così per il momento non considerò la Spada Infernale.

La Sala del Costrutto Celeste non si limitava alle spade, c’erano anche le sciabole, le lance e le alabarde.

A parte le armi, c’era ogni sorta di oggetto incantato.

Ad esempio l’Amuleto della Disgrazia. Era un oggetto maledetto che conteneva uno spirito demoniaco. Un guerriero poteva usare il suo sangue per farsi possedere dallo spirito demoniaco, rilasciando una forza combattiva potentissima con cui avrebbe potuto battere persone di uno stadio superiore al proprio. Tuttavia, dopo che lo spirito demoniaco fosse uscito dal suo corpo, il guerriero sarebbe diventato estremamente debole e avrebbe rischiato di farsi divorare durante quel momento di debolezza.

C’erano anche oggetti malvagi nella Sala del Costrutto Celeste. La collezione del proprietario del palazzo non separava i suoi tesori in base alla loro natura.

Yi Yun esaminò il resto degli oggetti. C’era una vasta gamma di tesori. Alcuni rafforzavano le anime e altri potevano assorbire qi vitale del mondo. Al confronto, la riserva della Luna di Sangue sembrava il magnate di un villaggio davanti alla tesoreria di un palazzo reale. Non c’erano paragoni.

“Sciabola di Sangue Eretica. Diventa più forte dopo aver assaporato il sangue. È una sciabola adatta in particolare ai massacri.”

“Bandiera Ululo del Vento, attira i fulmini celesti, potenziando il corpo molto velocemente. Sarebbe d’aiuto perché ho la Nove Neonati. In effetti questa bandiera è adatta a me.”

Questi due oggetti tentarono Yi Yun, ma non aveva fretta di scegliere. Molto presto però vide un tesoro da cui non poteva staccare gli occhi.

Dominio delle Mille Sciabole delle Nevi! Una volta attivato, avvolge i nemici come una nevicata facendoli a pezzi, lasciando solo i loro scheletri.

E il Dominio delle Mille Sciabole delle Nevi non uccideva i nemici usando leggi del ghiaccio, ma… sciabole volanti!

Il dominio era composto da 999 sciabole volanti. Sarebbero danzate nell’aria come innumerevoli fiocchi di neve. Unendosi al proprietario, avrebbero formato un totale di mille sciabole volanti, per questo si chiamava in quel modo!

I nemici confinati nel dominio avrebbero visto gli splendidi fiocchi di neve, che avrebbero segnato anche la loro condanna.

Il motivo per cui il proprietario del palazzo aveva raccolto il dominio delle Mille Sciabole delle Nevi era per via del suo potere straordinario. Poteva essere considerato una tecnica di massimo livello perfino nei Dodici Cieli.

E per attivarlo bisognava soddisfare requisiti elevati, era necessario un potere spirituale e un controllo dell’energia straordinari. Sennò come poteva essere facile controllare 999 sciabole volanti?

Uno scarso controllo avrebbe fatto collassare l’intero dominio di sciabole volanti, rivelando un enorme difetto. Sarebbe stato un suicidio.

E un coltivatore sarebbe diventato invincibile tra persone al suo stesso livello una volta padroneggiato il Dominio delle Mille Sciabole delle Nevi. Sarebbe stato molto semplice perfino uccidere chi era ad un livello superiore.

Questo tesoro era composto da 999 sciabole volanti, ma era considerato un oggetto unico. Era una serie.

Ognuna delle 999 sciabole volanti era lunga quindici centimetri ed era di grado supremo. Erano tutte fatte dello stesso materiale e create da un raffinatore. Una serie del genere era estremamente difficile da produrre ed era estremamente preziosa.

Dopotutto raffinare così tante sciabole volanti in una sola volta era piuttosto impegnativo. Con un solo errore, l’intera serie non sarebbe stata più considerata perfetta.

Anche se i requisiti del Dominio delle Mille Sciabole delle Nevi erano impegnativi, Yi Yun era un maestro nel controllare l’energia. Ogni sciabola volante era avvolta da energia dell’origine, così sarebbe stato facile muoverle con le dita controllandole con il Cristallo Viola. Era una formazione fatta apposta per Yi Yun.

Sotto le sciabole volanti, c’era il manuale.

Yi Yun lo esaminò di sfuggita e percepì un senso di affinità. Yi Yun coltivava sia la spada che la sciabola. Aveva ottenuto ispirazioni anche sull’Intento della Sciabola, tuttavia erano inferiori rispetto a quelle dell’intento della spada perché era entrato nel palazzo e aveva visto il Lord dello Yang Azzurro dimostrare le sue tecniche. Aveva avuto maestri migliori, così aveva ottenuto più ispirazioni.

Per quanto riguardava la sciabola, a parte quando era entrato nella tomba della sciabola, aveva dovuto scoprire tutto da solo.

Yi Yun continuò a leggere il manuale. Fu piacevolmente sorpreso nello scoprire che nell’ultima metà, il produttore delle sciabola aveva trascritto dei metodi per produrre e potenziare le sciabole.

Il creatore delle lame delle Mille Sciabole delle Nevi era una persona che aveva ricevuto il titolo di Divino Artigiano nei dodici Cieli Empirei. Secondo le sue note, il dominio delle Mille Sciabole delle Nevi era un manuale che aveva trovato in un’antica rovina. Anche se aveva ideato mosse molto ingegnose e potenti, non utilizzava la sciabola. Così non aveva mai usato il Dominio delle Mille Sciabole delle Nevi.

Solo in seguito, quando il suo livello e le sue ispirazioni sul Dao avevano raggiunto un punto morto, e che non sarebbe più potuto avanzare di stadio, si era impegnato completamente a raffinare oggetti. Nel tentativo di creare una varietà di armi divine, aveva colto l’opportunità per produrre le 999 sciabole volanti.

Le lame delle Mille Sciabole delle Nevi erano un amalgama di tecniche di raffinamento di massimo livello, ma i materiali usati non erano di massima qualità. Questo dava spazio ad ulteriori miglioramenti.

Così il loro creatore aveva registrato come migliorarle nel manuale.

Yi Yun fece un respiro profondo, voleva proprio questa serie di sciabole. Solo la quantità di tempo trascorsa ad esaminare il Dominio delle Sciabole delle Nevi superava quella del resto della sua visita qui.

Yi Yun resistette all’impulso di scegliere il Dominio delle Sciabole delle Nevi e continuò a guardare. Vide altri tesori ma, anche se erano di grado supremo, erano comunque inferiori al Dominio delle Mille Sciabole delle Nevi.

E in quel momento, Yi Yun scorse un oggetto con lo sguardo, facendolo esitare lievemente. Anche questo tesoro era davvero allettante per lui.


