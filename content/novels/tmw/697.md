---
weight: 6970
title: Capitolo 697 - Occhio della Distruzione
pubDate: 2024-05-20T15:15:05.738Z
tags:
    - tmw
---

Capitolo regolare,
0 capitoli in coda, 0/5,
-Schadenfreude

“Sei sicuro di voler scegliere il Legno Spirituale della Morte?” Il giovane vestito di bianco sporse una mano mentre un raggio di luce grigio partì dalla piramide per atterrare nella sua mano.

Il raggio si trasformò nel Legno Spirituale della Morte e galleggiò a circa due centimetri sopra il palmo del giovane.

“Sono sicuro.” Yi Yun annuì.

Il giovane vestito di bianco e lo spirito della spada lo trovarono piuttosto sorprendente. Anche se il Legno Spirituale della Morte era estremamente prezioso, non era un oggetto incantato. Da un certo punto di vista, non aveva valore pratico e non poteva aumentare direttamente la forza di Yi Yun.

“Hai scelto il Legno Spirituale della Morte per via dei concetti che contiene?” Chiese lo spirito della spada.

I concetti nel Legno Spirituale della Morte erano difficili da esprimere a parole. Quando il Divino Artigiano aveva detto che “non poteva essere trasformato”, era perché molto probabilmente se l’avesse raffinato avrebbe distrutto i concetti nel Legno Spirituale della Morte. Gli sarebbe sembrato come distruggere proprietà celesti.

E precisamente perché il Divino Artigiano non aveva una grandissima comprensione dei concetti nel Legno Spirituale della Morte che era impossibile per lui usarlo per raffinare un oggetto.

“In effetti potrebbe essere una fonte di ispirazione per me.”

Yi Yun guardò il legno spirituale mentre ripensava a come aveva meditato sotto l’Albero del Dao. Il germogliare di una foglia, la sua crescita, com’era diventata gialla e poi era appassita…

Sporse una mano per prendere il Legno Spirituale della Morte ed ebbe la sensazione che la sua forza vitale si fosse congelata, come se avesse sperimentato la morte.

Questa sensazione non lo spaventò. Invece Yi Yun esaminò meticolosamente i motivi runici sul Legno Spirituale della Morte, osservando la sua forza vitale che si congelava poco a poco.

La Foglia del Dao proveniva dall’Albero del Dao, che esisteva prima del caos primordiale. Conteneva leggi raffinate, ma di ogni forma e varietà. Era molto difficile per Yi Yun fare enormi progressi in qualsiasi legge particolare. Ma il Legno Spirituale della Morte conteneva i concetti della morte e dell’appassimento.

Lo spirito della spada fu lievemente sorpreso dalla reazione di Yi Yun. “Rimani così calmo nonostante ti stia immergendo nei concetti sull’orlo della morte. Vedo che hai davvero una comprensione davvero profonda delle leggi contenute al suo interno. È molto adatto a te.”

Un tesoro che poteva essere usato per ottenere illuminazioni era molto prezioso.

Il Legno Spirituale della Morte poteva non essere un oggetto incantato, ma se Yi Yun avesse potuto trarne ispirazione, sarebbe stato molto più prezioso di qualsiasi tesoro. Dopotutto sarebbero stati meri oggetti, solo la propria forza era essenziale.

Yi Yun aveva scelto il Dominio delle Mille Sciabole delle Nevi e il Legno Spirituale della Morte. Si poteva dire che avesse scelto gli oggetti più adatti a lui, erano anche tesori dal valore straordinario.

“Vi ringrazio signori.”

Dopo che aveva ricevuto i due tesori e la sua comprensione delle leggi era aumentata, Yi Yun si inchinò e li ringraziò.

Il giovane disse: “Te li sei guadagnato da solo. Sono anche l’eredità lasciata dal padrone. Siamo solo i loro guardiani. Tuttavia puoi esplorare solo una piccolissima porzione del palazzo. Ci sono restrizioni create personalmente dal padrone nei luoghi sacri del palazzo. Se riuscirai ad ottenere il Cuore della Spada prima dei cento anni, potrai accedervi.”

Il palazzo della spada di Puro Yang era una residenza immortale lasciata da una dei più potenti esperti negli antichi dodici Cieli Empirei. Ovviamente non era facile prenderne il controllo. La forza di Yi Yun era lontana dal poter controllare il palazzo della spada di Puro Yang. Il giovane ne era consapevole.

“Signori, vorrei sapere se il numero di oggetti che posso prendere dalla Sala del Costrutto Celeste è una regola stabilita dal proprietario del palazzo?”

Lo spirito della spada e il giovane alzarono le sopracciglia. Questa frase sembrava implicare che Yi Yun non fosse soddisfatto nell’avere solo due tesori.

“Perché? Credi che due tesori non siano sufficienti per te?” Il giovane non fece giri di parole. “Scegliere uno o due oggetti dalla Sala del Costrutto Celeste in effetti è una regola stabilita dal padrone.”

“Ha stabilito questa regola per evitare che il successore non diventasse troppo dipendente da oggetti esterni. È essenziale che ti concentri sulla tua forza. Se hai troppi oggetti esterni, influenzerebbe le tue arti marziali! C’è un’altra considerazione che potrebbe non essere piacevole. Anche se il successore del palazzo avesse talento, è difficile dire che sorta di personalità potrebbe avere. Il padrone ha una riserva limitata. Se una persona portasse via tutto e tradisse il suo maestro o morisse, allora i tesori sparirebbero. Non rimarrebbe nulla per futuri successori.”

Yi Yun annuì. Il proprietario del palazzo aveva considerato problemi di carattere e possibili incidenti mentre aveva stabilito le regole. Era stato davvero ragionevole!

“Non vi preoccupate signori. Non supererò il limite, né vi darò problemi. Tuttavia c’è un tesoro che è molto importante per me nella Sala del Costrutto Celeste. Vorrei portarlo via, ma solo per prenderlo in prestito.”

“Vorrei prendere in prestito una tecnica di formazione. Ha bisogno di molte persone per attivarla. Non mi spingerà a contare su oggetti esterni. Inoltre giuro che lo restituirò entro tre anni. Così la seconda eventualità non accadrebbe. Cosa ne pensate?”

Prima Yi Yun aveva adocchiato la formazione del Confinamento Divino. Questa formazione poteva essere usata per affrontare  il Demone Divino dall’Armatura Nera, ma avrebbe potuto utilizzarla una o due volte durante la battaglia finale. Poi sarebbe stata inutile.

Non valeva la pena rinunciare ad un tesoro per qualcosa che poteva essere usato una o due volte.

Sarebbe stato molto meglio se avesse potuto prenderla in prestito.

Sentendo la richiesta di Yi Yun, il giovane e lo spirito della spada ne furono un po’ sorpresi. In effetti non era in conflitto con i due punti che avevano preoccupato il proprietario del palazzo della spada.

“La tecnica che vuoi prendere in prestito dovrebbe essere la formazione del Confinamento Divino, vero?”

Yi Yun annuì. Non c’erano molte formazioni nel primo piano della Sala del Costrutto Celeste, così era facile immaginare cosa volesse.

“Hai intenzione di usarla per affrontare i sette Discepoli Demoniaci del mulinello eterno?”

Lo spirito della spada aveva visto i sette discepoli demoniaci. Tuttavia la sopravvivenza di ogni forma di vita del mondo Tian Yuan non era nulla di importante per lui.

“Sì!” Yi Yun annuì. Poi aggiunse: “Signori, se non ho capito male, la creatura sotto il mulinello eterno dell’Abisso del Cimitero degli Dei ha qualcosa a che fare con il proprietario del palazzo, vero?”

Yi Yun menzionò la sua ipotesi.

Nell’intero mondo Tian Yuan, solo il proprietario del palazzo aveva una forza pari a quella dell’Occhio della Distruzione sigillato sotto il mulinello eterno.

Molto probabilmente era stato il maestro del palazzo ad aver sigillato l’Occhio della Distruzione.

Mentre parlava, Yi Yun si concentrò sulla reazione dello spirito della spada e del giovane. Tuttavia i due rimasero imperturbati e calmi come al solito.

“Hai ragione. L’entità nel mulinello eterno ha uno stretto rapporto con il maestro.” Il giovane disse con un sospiro: “Se non fosse stato per quell’entità, il padrone non sarebbe morto così presto…”

“Oh?” Yi Yun ne fu lievemente allarmato.

In quel momento, lo spirito della spada sospirò e disse: “All’inizio della formazione dell’universo dove risiedono i dodici Cieli Empirei, le Divinità Antenate nate dal caos controllavano il Dao Celeste. Dominavano ogni cosa nell’universo.”

“Tuttavia c’erano così tante creature viventi in questo universo. La storia del passato delle Divinità Antenate non può essere descritta a parole. In sintesi, nei tempi antichi, i più forti esperti tra le sacre creature volevano controllare i loro fati, così sono andati in guerra con le Divinità Antenate.”

“La guerra è stata devastante. Non ha partecipato solo il mio padrone. C’erano molti impareggiabili esperti dei dodici Cieli Empirei con lui. Tutti avevano un obiettivo comune e alla fine hanno sconfitto le Divinità Antenate che governavano i mondi allora, permettendo loro di creare un nuovo ordine.”

“E tra queste Divinità Antenate, il più forte re degli dei aveva un corpo immortale. Non c’era modo di ucciderlo. Alla fine le potenti figure dei dodici Cieli Empirei poterono solo dividere il suo corpo e sigillarne le parti separatamente.”

“Allora, 33 Grandi Mondi furono scelti come contenitori.”

“Il corpo del Re degli Dei fu diviso in 33 parti. Occhi, orecchie, naso e bocca, testa, mani, gambe, avambracci, braccia, cosce, polpacci, i cinque organi delle viscere, i sei organi degli intestini, il cervello, la spina dorsale e il torso.”

“Le 33 parti sono state sigillate in 33 Grandi Mondi. Ogni sigillo è stato creato personalmente da un’antica potente figura. È stato usato un oggetto incantato fatto da materiale Divino del Mondo per sigillarlo!”

“E il continente Tian Yuan è il grande oggetto incantato usato per sigillare una parte del corpo del Re degli Dei. Il suo occhio destro!”

“L’occhio sinistro del Dio degli Dei è denominato Occhio della Creazione, mentre quello destro è l’Occhio della Distruzione.”

“L’Occhio della Distruzione è l’enorme occhio che appare nel mulinello eterno, ampio migliaia di chilometri!”


