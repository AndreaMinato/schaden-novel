---
weight: 700
title: Capitolo 70 - Prologo alla Selezione
pubDate: 2023-07-16T14:09:48.029Z
tags:
    - tmw
---


Nel cortile del clan tribale Lian, Yao Yuan strizzò gli occhi mentre osservava le grosse parole nel cielo. Ripensò alla Divina Aquila del Vento, cresciuta appositamente dalle truppe del Drago Brillante.

Queste Divine Aquile del Vento venivano nutrite con carne di bestia feroce fin da piccole e possedevano un’intelligenza davvero elevata, per via della loro velocità ed agilità, potevano volare nelle vaste lande selvagge.

Precedentemente, quando le truppe del Drago Brillante avevano tracciato le mappe, avevano già indicato la posizione di ogni piccola tribù. Ora avevano mandato aquile in ogni clan minore per informarli della selezione del regno!

Questa lunga fila di righe rimase a bruciare nel cielo per un’ora per poi dissiparsi lentamente.

Nelle montagne posteriori del clan tribale Lian, Yi Yun era appoggiato ad una grossa roccia e stava leggendo le parole mentre masticava un filo d’erba.

“Dieci persone… decise dalla tribù!” Yi Yun iniziò a rimuginare sul significato di questo annuncio. Ovviamente le truppe del Drago Brillante avevano intenzione di tenere una selezione nel clan tribale Tao. Per un clan così piccolo come la tribù Lian, il processo di selezione sarebbe stato più semplice se avessero scelto i loro rappresentanti!

“Scelti dalla tribù? Eheh!” Yi Yun sogghignò, era ovvio che i dieci posti sarebbero stati presi da Lian Chengyu e dal resto dei membri del campo dei guerrieri più affidabili. Per quanto riguardava Yi Yun, era considerato morto. Non importava che metodo di selezione venisse usato, Yi Yun non sarebbe stato scelto.

Il giovane sputò il filo d’erba e pensò: ‘Tra tre giorni a mezzogiorno… otterrò il mio posto!’

…..

Allo stesso tempo, nel cortile della tribù Lian, i fiocchi di neve stavano cadendo lentamente. Lian Chengyu giaceva su una morbida pelle d’animale accanto ad un fuoco, stava strizzando gli occhi mentre guardava le grandi parole nel cielo.

Da quando non era riuscito ad avanzare allo stadio del Sangue Viola, Lian Chengyu era rimasto a letto per diversi giorni. Il suo viso era pallido e gli era mancato sangue in tutti questi giorni. Sembrava un debole scolaro.

Visto che era fisicamente debole, era seduto su una sedia piena di morbide pelli. Veniva sorretto mentre entrava ed usciva di casa, ed era sempre servito dalle sue serve.

Al momento era circondato da quattro donne in attesa dei suoi ordini. Avevano circa diciassette anni. Alcune stavano tenendo un piatto di carne stagionata, frutta o una padella di carbone.

Il giorno era freddo e le quattro serve erano in piedi tra la neve da quattro ore.

Erano lontane dal fuoco, così non potevano godere del suo calore. I loro visi, orecchie e mani erano tutti rossi per il freddo. A causa della neve, le loro scarpe di lino erano bagnate e intrappolavano i loro piedi intorpiditi in un ambiente gelido come una caverna.

Ma rimasero dritte senza muoversi. Continuavano a tenere gli oggetti nelle loro mani, anche se le loro braccia si erano intorpidite.

Un po’ di serve si morsero le labbra come se stessero per svenire. Cercavano di resistere disperatamente perché sapevano che se si fossero mosse, avrebbero fatto una fine miserabili!

In tutti questi giorni, si stavano occupando di Lian Chengyu, che tendeva ad avere attacchi di rabbia, rendendolo davvero terrificante!

Tre giorni fa, una delle donne accanto a lui aveva versato per sbaglio del porridge sulla pelle di animale mentre lo stava servendo. Di conseguenza Lian Chengyu le aveva spezzato tutti e quattro gli arti e l’aveva legata nella stanza dove tenevano legna da ardere per due giorni e due notti senza darle cibo, né acqua.

Quella donna probabilmente era quasi morta ormai.

Ma nessuno osava nemmeno darle un’occhiata, né darle qualcosa da mangiare o da bere.

In passato, quando Lian Chengyu picchiava o rimproverava le persone, non sarebbe arrivato ad uccidere, ma adesso, agli occhi di queste serve, era diventato una bestia malvagia. L’aspetto più terrificante era che la sua espressione non mostrava nessun intento omicida prima di diventare violento.

Poteva ridere e un secondo dopo tirare fuori un coltello per pugnalarti, tagliarti la lingua e crocifiggerti per poi versare le tue ceneri in un’urna.

“Chengyu, l’esame inizierà tra tre giorni!” In quel momento era entrata una persona nel cortile. Era un uomo di mezz’età vestito di verde.

Nell’intero clan tribale Lian, pochi potevano chiamare Lian Chengyu usando solo il suo nome. Erano per lo più anziani del clan e il solo estraneo che ricopriva una posizione importante, l’istruttore del campo dei guerrieri Yao Yuan.

“Sì, l’ho visto.” Rispose debolmente Lian Chengyu. Non si sarebbe mai aspettato che sarebbe finito in condizioni del genere.

Visto che l’essenza delle ossa della desolazione non aveva funzionato e non era riuscito ad avanzare allo stadio del Sangue Viola, Lian Chengyu aveva ricevuto uno shock troppo grande!

Aveva accumulato ogni risorsa della sua casa, speso tutta la sua fortuna e tagliato ogni ponte solo per quella scommessa, ma una volta arrivato il momento, era finito tutto distrutto!

Si era allenato diciassette anni per quel sogno e, proprio quando stava per fare l’ultimo passo verso il successo con la selezione, aveva fallito completamente!

Più grande era la speranza, maggiore sarebbe stata la delusione. Era evidente da come aveva vomitato sangue con rabbia sull’altare.

“Chegyu, condizionato dalla rabbia, hai ferito i tuoi meridiani. Non è una ferita lieve e avrai bisogno di molto riposo. Durante questo periodo non devi usare le arti marziali, né fare circolare l’energia del tuo corpo. È meglio se non ti muovi nemmeno, altrimenti potresti ricevere danni permanenti.” Disse Yao Yuan mentre gettava un’occhiata pensierosa verso le quattro serve accanto a Lian Chengyu.

Lian Chengyu si avvolse con la pelle di animale e disse: “Ho capito. Istruttore Yao, guarda le mie condizioni, credi che sarò completamente in salute quando la selezione inizierà?”

Yao Yuan rispose: “Sei già abbastanza guarito. Dovresti stare bene tra altri quattro o cinque giorni. Le truppe del Drago Brillante ti scorteranno nel clan tribale Tao e ti forniranno una sistemazione. Dovranno preparare un’area per l’esaminazione, ci vorrà un giorno o due. Allora dovresti essere tornato al picco delle tue condizioni.”

“Va bene, bene.” Il tono di Lian Chengyu era molto calmo, ma mentre parlava, i suoi occhi emisero una luce fredda che avrebbe fatto palpitare il cuore!

Era una combinazione di veleno, ostilità e odio nei confronti del mondo.

Era difficile capire che impatto avesse avuto il suo fallimento sulla sua psiche.

Sembrava provare odio nei confronti di tutto quello che c’era attorno a lui.

Perché devo affrontare tutte queste tribolazioni e attraversare questa strada difficile?

Perché il cielo ha rubato la mia ultima occasione?

Se ci fosse un cielo, lo maledirei fino a distruggerlo! Se ci fosse un dio, lo maledirei fino a farlo colpire da un fulmine!

Vedendo l’atteggiamento di Lian Chengyu, Yao Yuan non sapeva cosa dire. Si limitò a confortarlo: “Non scoraggiarti Chengyu. Puoi non essere riuscito ad avanzare allo stadio del Sangue Viola, ma hai ancora molte possibilità di superare la selezione del regno. La selezione è principalmente per esaminare il tuo potenziale, non la tua coltivazione.”

Non l’aveva nascosto alle serve, perché le quattro donne sapevano bene cosa sarebbe successo se avessero spettegolato in giro.

“Sì, lo so. Istruttore Yao, dovrò farti prendere il disturbo di scegliere nove persone dai membri del campo dei guerrieri. Allora mi accompagneranno al clan tribale Tao.”

Anche dopo aver sentito le parole di consolazione di Yao Yuan, Lian Chengyu era ancora giù di morale. All’inizio non aveva intenzione solo di superare la selezione del regno, ma di scioccare e impressionare il pubblico, ottenendo l’attenzione dei superiori delle truppe del Drago Brillante e ricevendo il titolo di cavaliere del regno, con il potenziale perfino di diventare un Cento o un Mille Case.

Ma adesso non era nemmeno certo di poter superare la selezione. Era impossibile che facesse progressi in poco tempo.



