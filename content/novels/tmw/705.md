---
weight: 705
title: Capitolo 705 - La Maledizione di una Stirpe
pubDate: 2025-01-07T08:18:18.118Z
tags:
  - tmw
---

Anche se gli altri non lo sapevano, Jiang Xiaorou se n’era accorta. Poco prima che il Demone Divino dall’Armatura Nera attaccasse il quartier generale, aveva sentito un’energia invisibile prenderla di mira.

Questa energia era diventata più intensa proprio quando il mostro era apparso.

Era un’energia estremamente difficile da descrivere. Sembrava una forma di vita superiore, ma fredda, che la fissava freddamente da un’altra dimensione spazio temporale invisibile.

E in seguito, il Demone Divino dall’Armatura Nera l’aveva presa di mira e l’aveva catturata. Nel momento in cui era stata catturata dalla sua energia, Jiang Xiaorou aveva avuto la sensazione che la sua vita non fosse più sua. Se non fosse stato per il Sacro Spirito, non ne sarebbe uscita viva.

Così Jiang Xiaorou era sicura di essere l’obiettivo del Demone Divino dall’Armatura Nera.

Molto probabilmente era il motivo per cui il mostro era apparso nelle Divine Lande Selvagge. Dopotutto la popolazione in questi territori era scarsa. Anche se erano state visitate da molti rifugiati, c’erano molti meno guerrieri qui rispetto al mondo Tian Yuan.

Perché però voleva catturarla? Jiang Xiaorou non capiva.

In quel momento aveva già attirato l’attenzione di ogni persona nella sala.

Jiang Xiaorou non temeva la morte, ma non voleva coinvolgere la sua razza o sua madre.

Jiang Xiaorou sospirò per poi alzarsi.

Il suo viso prima pallido riacquisì colore. Disse: “Darò una risposta riguardo al Demone Divino dall’Armatura Nera.”

Tutti gli altri la guardarono con espressioni strane.

Jiang Xiaorou non lo aveva negato e questo era sufficiente a dimostrare che era vero.

Non sapevano perché il mostro avesse preso di mira Jiang Xiaorou, ma senza dubbio era a causa sua che non potevano ritirarsi.

Sarebbero periti tutti insieme a causa di questa persona?

Potevano ignorare la morte dell’intera razza della Desolazione, ma lasciare che la razza umana morisse con loro?

Molti la pensavano in questo modo, ma non osarono esprimerlo ad alta voce.

“Sua altezza, è vero?” Chiese un Anziano della razza umana.

Lo sguardo dell’ex regina della Desolazione era freddo. Non rispose alla domanda, invece ribatté: “Perché? Se è vero, hai intenzione di mandare la mia unica discendente dal Demone Divino dall’Armatura Nera?”

Le parole dell’ex regina della Desolazione erano aggressive e questo rese scontento l’anziano, ma le parole gli morirono in gola. Strinse i denti per un momento, per poi dire con un’espressione irritata: “Sembra che la sua razza abbia deciso. Per voi due madre e figlia, per la vostra sopravvivenza, avete intenzione di ignorare ogni principio e lasciare che le vostre truppe d’élite muoiano? Non avete obblighi nei confronti della nostra razza umana, ma il vostro popolo? In quanto regina della Desolazione, ha intenzione di lasciare che tutti i suoi sudditi muoiano insieme a sua figlia?”

Le parole dell’Anziano erano estremamente velenose. L’atmosfera nella sala divenne tesa.

Molti guerrieri della razza della Desolazione si erano già alzati. I guerrieri umani avevano già toccato istintivamente i loro anelli interspaziali.

In realtà molti umani condividevano le parole dell’anziano.

Non era ridicolo sacrificare un intero popolo solo per una ragazza?

Il Ragazzo Pastore si mise in silenzio di fronte a Jiang Xiaorou. Il suo sguardo era fisso sull’anziano che aveva appena parlato. Era pieno di intento omicida.

“Zio Qing!” Jiang Xiaorou trattenne il Ragazzo Pastore.

C’erano molti umani presenti. Anche se era impossibile combattere per loro, un conflitto interno sarebbe stato estremamente svantaggioso per loro. Non era qualcosa che Jiang Xiaorou desiderava vedere.

“Mi dispiace, ho parlato senza pensare, ma i buoni consigli sono sgradevoli da sentire. Ciò che ho detto è vero. Non credo sia giustificabile che sua altezza lasci perire la sua intera razza per una sola ragazza!”

Dopotutto questo era il territorio della razza della Desolazione, così l’anziano non osò insistere troppo. Tuttavia non intendeva rimangiarsi ciò che aveva detto anche se si era scusato.

L’ex regina della Desolazione premette la mano sul tavolo. Il suo splendido viso rivelò una lieve aura gelida.

Doveva ancora fare i preparativi necessari, ma la questione era stata già portata alla luce da un guerriero umano durante l’incontro. Era senza dubbio in una posizione estremamente svantaggiosa.

Jiang Xiaorou rimase in silenzio. In quel momento cos’altro poteva dire?

Poteva percepire gli sguardi taglienti di ogni essere umano presente.

La gente aveva difficoltà ad accettare di perire in massa per salvare la vita di una sola giovane.

“Hai detto che sto ignorando ogni principio e la mia razza?” L’ex regina della Desolazione sogghignò mentre si alzava. “Posso dirvi che quel mostro ha davvero preso di mira Xiaorou e ne ho già intuito il motivo.”

La madre di Jiang Xiaorou aveva già pensato ad un motivo. Il mondo era così vasto, pieno di numerosi geni. Perché il Demone Divino dall’Armatura Nera avrebbe preso di mira Jiang Xiaorou?

Doveva essere per via della sua stirpe.

Il padre di Jiang Xiaorou, che proveniva dai dodici Cieli Empirei, non era un mortale ordinario. La figlia che aveva lasciato poteva avere qualcosa di cui il Demone Divino dall’Armatura Nera aveva bisogno!

Tuttavia l’ex regina della Desolazione non lo avrebbe spiegato. Se il padre di Jiang Xiaorou fosse stato menzionato, altre persone avrebbero complottato contro di lei.

“Non avete pensato che catturare Xiaorou sarebbe d’aiuto al Demone Divino dall’Armatura Nera? Tornerebbe in poco tempo e allora sarà ancora più potente! Consegnargli mia figlia porterebbe a conseguenze disastrose!”

L’ex regina della Desolazione poteva amare sua figlia, ma era una sovrana dopotutto. Non poteva sacrificare la sua intera razza solo per Jiang Xiaorou. Aveva i suoi motivi.

“Sua altezza ha ragione, ma… mi perdoni se sarò diretto. Anche se fosse vero, abbiamo anche altri modi per evitare questo scenario…”

Disse una figura leggendaria guardando Jiang Xiaorou in modo strano.

Questo sguardo conteneva una traccia di malevolenza e compassione. Non finì la frase, ma il significato dietro le sue parole era molto chiaro.

Intendeva distruggere completamente Jiang Xiaorou!

Se il Demone Divino dall’Armatura Nera sarebbe diventato più forte dopo aver catturato Jiang Xiaorou, allora distruggerla non avrebbe prevenuto questa possibilità?

Sull’orlo della morte, uccidere una giovane ragazza talentuosa per continuare a sopravvivere non era una scelta difficile.

Naturalmente stava alla razza della Desolazione decidere.

Molti degli esperti umani guardarono Jiang Xiaorou con indifferenza. Stavano aspettando la decisione dell’ex regina della Desolazione.

Sapevano che era una decisione difficile, ma da essa dipendeva la sopravvivenza della loro razza.

Pressione!

Anche se aveva incontrato ogni sorta di situazione e aveva governato la sua razza per molti anni, l’ex regina sentì un’immensa pressione.

Poteva ignorare gli esseri umani, ma la sua gente…

“Sua altezza, io, Qing Kui, sono disposto a seguire sua altezza e morire in battaglia!”

Il Ragazzo Pastore fu il primo a parlare con tono risoluto. Nessuno dubitava che si sarebbe sacrificato per la sua razza e Jiang Xiaorou senza esitazione.

Tuttavia… Qing Kui non poteva rappresentare tutti quanti.

Anche se gli altri lo avessero imitato, l’ex regina della Desolazione non lo avrebbe permesso.

Avevano il diritto di sopravvivere. Non erano nati per la famiglia reale, né dovevano morire per loro.

“Sua altezza, perché non terminiamo qui l’incontro oggi…”

In quel momento la coppia del Santuario dell’Isola si alzò. “Non possiamo intervenire nelle questioni interne della vostra onorabile razza. Tuttavia, dato che il vostro Sacro Spirito non può combattere, anche se rimanessimo a combattere fino alla morte avremmo poche possibilità di vincere. Così desidererei che valutaste le conseguenze di questa scelta. Naturalmente vi auguro di fare la scelta migliore.”

La coppia del Santuario guardò Jiang Xiaorou con espressioni piene di emozioni contrastanti. Smisero di parlare e alla fine scossero la testa.

Erano dispiaciuti per questa splendida giovane.

La sua stirpe le aveva donato energia vitale e forza, ma era una maledizione che le aveva portato molti disastri. Avevano sentito di come Jiang Xiaorou era finita nelle Lande Selvagge della Nuvola e come aveva rischiato di essere raffinata nel Divino Regno di Tai Ah.

E ora era stata presa di mira dal terrificante Demone Divino dall’Armatura Nera, che voleva catturarla. Sembrava che fosse spacciata.

Non importava cosa avrebbero scelto, pareva che fosse impossibile cambiare il risultato.

Anche se avessero combattuto fino alla morte, Jiang Xiaorou sarebbe stata rapita dal Demone Divino dall’Armatura Nera.

Probabilmente poco dopo il mondo Tian Yuan avrebbe saputo della distruzione della loro razza e di come la giovane regina della Desolazione era morte.

“Anche noi dobbiamo riflettere. Vi daremo l’addio prima.” Disse la coppia del Santuario dell’Isola.

Avevano parlato con tatto, ma l’esperto umano di prima e gli altri guerrieri se ne andarono con espressioni accigliate, era chiaro che non volessero combattere insieme alla razza della Desolazione.

Se la razza della Desolazione avesse insistito a lottare fino alla morte, avrebbero preferito partire a costo di rischiare di morire nelle pance delle bestie della Desolazione.
