---
weight: 7060
title: Capitolo 706 - I guerrieri si radunano
pubDate: 2025-01-13T14:21:18.824Z
tags:
  - tmw
---

All’alba, proprio mentre il primo raggio di sole emergeva dall’est, le montagne remote erano ancora avvolte da una sconfinata foschia mattutina. La nebbia era densa e copriva le vette, i laghi e gli alberi, offuscando tutto. Aleggiava attorno senza disperdersi, rendendo il clima particolarmente freddo.

Tra la nebbia del mattino, dentro una stanza di dimensioni moderate nel palazzo della razza della Desolazione.

Jiang Xiaorou era seduta di fronte ad uno specchio di bronzo. Indossava un lungo abito rosso e si stava pettinando lentamente i capelli.

Lo specchio rifletteva il suo splendido viso che era turbato da una lieve tristezza.

Mentre guardava lo specchio, Jiang Xiaorou stava ancora ripensando a cos’era successo nella sala degli incontri ieri. I talenti della razza umana l’avevano guardata con odio, mentre la coppia del Santuario le avevano dato occhiate piene di compassione…

A Jiang Xiaorou non importava troppo degli esseri umani, ma non poteva ignorare la razza della Desolazione.

Avrebbero dovuto lottare fino alla morte contro il Demone Divino dall’Armatura Nera solo per proteggerla. Usando le parole della razza umana, era come distruggere ogni loro eredità e fiamma vitale.

Il mostro sembrava in grado di estrarre i poteri dei più forti uccidendoli e così rafforzarsi. In tal caso, più esperti avesse ucciso, più sarebbe peggiorata la situazione.

Jiang Xiaorou era seduta nella stanza vuota con un profondo senso di solitudine.

Sembrava essere stata maledetta dal cielo.

In quel momento la porta si aprì ed entrò la madre di Jiang Xiaorou.

Non disse una parola, né Jiang Xiaorou si voltò.

Le prese silenziosamente il pettine e partì da una piccola ciocca.

I suoi movimenti erano lenti e il pettine scivolava lentamente tra i suoi capelli neri lisci. Sembravano seta nera mentre si dividevano.

“Madre… voglio andare al divino altare di ossa.” Disse all’improvviso Jiang Xiaorou, ancora con la schiena rivolta verso sua madre. Parlò piano, ma le mani dell’ex regina della Desolazione tremarono. Lasciò andare il pettine che scivolò lungo i capelli di Jiang Xiaorou come se stesse scorrendo tra l’acqua per poi cadere a terra.

Tap, il pettine fatto in legno di noce cadde a terra emettendo un lieve rumore, che però risuonò molto chiaramente nella stanza silenziosa.

Il divino altare d’ossa era un posto usato dalla razza della Desolazione per pregare e per i sacrifici.

Jiang Xiaorou aveva pregato una volta lì e da allora era stata riconosciuta dal Sacro Spirito.

Per quanto riguardava il sacrificio… poteva immolare tutto il proprio sangue e forza vitale, compresa l’anima per il sacrificio. Ci si poteva immaginare quale sarebbe stato il risultato.

Naturalmente Jiang Xiaorou non voleva andare all’altare per pregare.

Era stata presa di mira dal Demone Divino dall’Armatura Nera e non aveva posto dove andare. Anche se si fosse suicidata, il mostro avrebbe comunque potuto trovare il suo cadavere. Non sapeva se questo avrebbe potuto causare terribili conseguenze.

Dato che sarebbe morta, tanto valeva perire completamente. Sacrificando tutta la sua anima, il suo sangue e la sua vita, il Demone Divino dall’Armatura Nera non avrebbe ricevuto nulla.

Se la razza della Desolazione avesse scelto di fuggire, avrebbe comunque pagato un caro prezzo. E se avessero combattuto fino alla morte e fossero stati annientati, allora sarebbe stata la causa della loro morte.

Dietro Jiang Xiaorou, l’ex regina della Desolazione le accarezzò la testa. Dopo un momento di silenzio, articolò con chiarezza: “Tua madre non ti lascerà morire.”

Non poteva rimanere a guardare mentre sua figlia si sacrificava. Aveva già abbandonato il suo territorio. Dovevano abbandonare le montagne remote e fuggire ulteriormente nelle profondità delle Divine Lande Selvagge?

Radunare ogni membro della razza della Desolazione per nascondersi tra le montagne sarebbe significato lasciare un’eredità? Tuttavia come questa fiamma vitale avrebbe potuto rifiorire in futuro?

“Il Sacro Spirito può combattere un’altra volta…”

Era ciò che lo Sacro Spirito aveva detto all’ex regina della Desolazione la scorsa notte. Tuttavia sapevano entrambi che probabilmente questa battaglia avrebbe consumato tutta la forza vitale del Sacro Spirito.

“Ma…” Jiang Xiaorou voleva ancora opporsi, ma l’ex regina della Desolazione si limitò a tenere una mano sulla sua spalla.

“Xiaorou, anche se morissi, il risultato non cambierebbe. Alcune di quelle persone continuerebbero a condurre un’ignobile esistenza, ma ciò che vogliamo non è solo una mera sopravvivenza!”

Disse l’ex regina della Desolazione mentre posava una mano sulle sue spalle per poi uscire dal palazzo.

Oggi c’era ancora un incontro nella sala degli incontri. Gli esseri umani stavano attendendo di sapere la decisione della razza della Desolazione.

Combattere o fuggire.

Tuttavia, quando Jiang Xiaorou raggiunse la sala degli incontri, rimase sbalordita.

In quel momento, in piazza, si erano radunati molti guerrieri della razza della Desolazione.

Questi guerrieri avevano partecipato ad una grande fuga non molto tempo fa e molti di loro erano ancora feriti.

Tuttavia erano venuti qui indossando armature e brandendo armi. Circondavano l’intera sala degli incontri.

Erano tutti guerrieri segnati dalla guerra dopo anni di addestramento nelle Divine Lande Selvagge. Anche se molti di loro non possedevano un livello di coltivazione elevato, i loro corpi emanavano un’aura assassina. La gloria della loro razza era già radicata nelle loro ossa, dando loro fiducia di poter vincere.

Il gruppo dei guerrieri era composto solo da qualche migliaio di membri, ma la loro aura aveva fatto disperdere la nebbia del mattino nel raggio di decine di chilometri.

Visto che la foschia si era dispersa, Jiang Xiaorou poteva vedere le montagne lontane, dove aleggiavano ombre nere. Erano i Veri Spiriti Primordiali nascosti tra le vette.

Rilasciavano ringhi che assomigliavano a tuoni e facevano ribollire il sangue.

Questi Veri Spiriti Primordiali sembravano aver percepito che stava per scoppiare una guerra. Si erano radunati qui, in attesa di affrontare l’imminente battaglia finale.

“Tutti voi…” Jiang Xiaorou non riuscì a calmarsi. Notò anche i membri della Volpe Celeste radunati in piazza.

E a guidarli c’era il Ragazzo Pastore.

La scorsa notte, il Ragazzo Pastore aveva mobilitato l’esercito della razza della Desolazione. Dato il suo prestigio, era in grado di radunare moltitudini con un solo grido.

“Sua altezza, gli emissari umani sono in attesa nella sala.” Disse piano il Ragazzo Pastore.

In quel momento non parlò del suo desiderio di combattere fino alla morte, ma usò le sue azioni per esprimerlo.

Jiang Xiaorou momentaneamente esitò. Guardò tutti i guerrieri in piazza e annuì con determinazione.

…

In quel momento nella sala degli incontri, le figure leggendarie della razza umana mostravano espressioni scontente.

Non solo sembrava che i membri della razza della Desolazione fossero pronti a combattere contro il Demone Divino, avevano anche circondato la sala degli incontri.

A parte questo, c’erano molti Veri Spiriti Primordiali in lontananza, a fissarli con ferocia.

Anche se non erano deboli e la coppia del Santuario dell’Isola avrebbe rivelato un potere combattivo terrificante una volta unite le forze, dopotutto erano nel territorio della razza della Desolazione. I loro cuori battevano come tamburi. Non potevano essere certi che la razza della Desolazione non avrebbe deciso di commettere qualche avventatezza senza considerare le conseguenze.

“La razza della Desolazione è qui.”

Disse piano il Lord del Santuario dell’Isola. Stava guardando l’orizzonte attraverso una finestra. Non si sapeva cosa stesse pensando.

Prima o poi avrebbero dovuto affrontare l’inevitabile.

…

Quando Jiang Xiaorou e sua madre entrarono nella sala, l’ex regina percepì il corpo della figlia irrigidirsi e il suo viso impallidire.

“Oh? Xiaorou?”

Le si strinse il cuore.

Jiang Xiaorou fece un respiro profondo e si portò istintivamente una mano al petto. In quell’istante aveva percepito una potente forza spirituale prenderla di mira.

Era il Demone Divino dall’Armatura Nera…?

Jiang Xiaorou si girò e spostò lo sguardo in lontananza, nel cielo, e mormorò: “Mi ha visto…”
