---
weight: 708
title: Capitolo 708 - Impercettibile
pubDate: 2025-01-13T14:21:35.745Z
tags:
  - tmw
---

Cang Yan non si sarebbe mai aspettato di incontrare Yi Yun in circostanze simili. In effetti, non lo aveva più visto da quando Yi Yun aveva lasciato la Divina Città di Tai Ah.

In seguito, la Divina Città di Tai Ah era stata conquistata dal Ragazzo Pastore in un giorno. Cang Yang e il resto degli Anziani erano stati catturati. Da allora avevano perso ogni fonte di informazione e così Cang Yan non sapeva nulla del conflitto tra Yi Yun e Shen Tu Nantian.

Dal punto di vista degli Anziani, quei geni che avevano lasciato la Divina Città di Tai Ah avrebbero fatto una brutta fine. La razza della Desolazione aveva invaso l’Est Arretrato, mentre quei talenti dovevano ancora maturare pienamente. Erano come piccole piantine che dovevano affrontare una tempesta terrificante. Le possibilità che venissero distrutti erano molto alte.

E ora, nelle profondità delle Divine Lande Selvagge, tra le montagne remote, Yi Yun si stava avvicinando in volo. Indossava un abito pulito ed era accompagnato da una bellezza. Sembrava in ottima forma.

“Ragazzino, sei qui anche tu!”

Cang Yan era contento di rincontrare il suo miglior ex-studente in una terra straniera. Avanzò per accoglierlo e, proprio quando Yi Yun atterrò, Cang Yan gli diede una forte pacca sulle spalle.

“Ahahah! Sapevo che questo ragazzino non sarebbe morto così facilmente. Come stai? Sembra che tu sia andato nel mondo Tian Yuan? Sei arrivato in queste montagne remote insieme ad una fazione del mondo Tian Yuan?”

Queste terre erano troppo remote. Dal punto di vista di Cang Yan, era impossibile perfino per gli Anziani della Divina Città di Tai Ah attraversare le Divine Lande Selvagge per arrivare qui, figuriamoci per un membro della giovane generazione.

Così era più probabile che Yi Yun avesse seguito una grande fazione del mondo Tian Yuan e fosse stato condotto qui dalla razza della Desolazione.

Più di dieci anni fa, quando il Divino Regno di Tai Ah era stato invaso, per Yi Yun sarebbe stato estremamente difficile attraversare l’Est Arretrato. Cang Yan non si sarebbe mai aspettato che ci sarebbe riuscito e, a quanto pareva, doveva essere stato accolto da una grande fazione del mondo Tian Yuan. Probabilmente era stato trattato con riguardo, altrimenti non sarebbe stato portato qui nelle Divine Lande Selvagge.

Sarebbe stato molto difficile ottenere successo nel mondo Tian Yuan partendo dal Divino Regno di Tai Ah. Dopotutto i clan del mondo Tian Yuan erano molto esigenti.

Dietro Cang Yan, anche Yang Qingyun guardò Yi Yun.

Anche lei era piuttosto sorpresa. In quanto principessa del Divino Regno di Tai Ah, naturalmente aveva sentito parlare di questo genio impareggiabile.

“Così è Yi Yun. Allora è stato riconosciuto come talento numero uno del Divino Regno di Tai Ah. Era più forte perfino del terzo fratello.”

Il terzo fratello di Yang Qingyun era la créme della famiglia reale del Divino Regno di Tai Ah. Tuttavia in confronto a Yi Yun era di gran lunga inferiore.

Yang Qingyun era curiosa di quanto fosse forte ora. Dal suo punto di vista, Yi Yun allora era così potente. Doveva essere migliorato ulteriormente dopo essersi allenato nel mondo Tian Yuan. Forse era perfino un famoso genio della loro giovane generazione. In tal caso, Yi Yun avrebbe dato molto onore al Divino Regno di Tai Ah.

“Sono passati più di dieci anni. Il tuo aspetto non è cambiato affatto…”

L’uomo vestito d’azzurro composto poté solo sospirare. Si erano separati da più di dieci anni, ma Yi Yun era solo diventato più alto. Aveva lo stesso aspetto di quanto era adolescente. Le scene della loro separazione erano ancora vivide nei loro occhi, ma adesso la situazione era completamente diversa.

La Divina Città di Tai Ah aveva già cessato di esistere. Inoltre, l’intera razza umana si trovava di fronte ad un enorme disastro a causa dell’improvvisa comparsa del Demone Divino dall’Armatura Nera.

“Yi Yun porge i suoi rispetti al Lord della città e al Signor Jiang Ge.”

Yi Yun si inchinò. Accanto a lui, anche Lin Xintong fece lo stesso.

In realtà, data la sua posizione, Lin Xintong era ad un livello completamente diverso dalla gente del Divino Regno di Tai Ah. Non c’era bisogno per lei di inchinarsi.

Tuttavia queste persone erano membri della generazione più grande per Yi Yun e naturalmente anche lei si sarebbe dovuta inchinare, in quanto sua compagna del Dao.

L’uomo vestito d’azzurro e l’Anziano Jian Ge notarono Lin Xintong.

Lo sguardo di Lin Xintong era limpido come l’acqua e la sua pelle assomigliava ad un cristallo di giada. Era splendida come la luna e non sembrava appartenere a questo mondo. L’aspetto più strano era che questa donna impareggiabile non pareva essere stata contaminata dal mondo, eppure emanava un’aura calma, come se fosse tutt’uno con la natura.

Era davvero una ragazza sbalorditiva.

Dietro l’uomo vestito d’azzurro, Yang Qingyun non poté che dare un’altra occhiata a Lin Xintong. Immaginava che Lin Xintong fosse un talento orgoglioso che proveniva da una grande fazione del mondo Tian Yuan.

Una donna così impareggiabile doveva avere origini importanti ed era degna di ammirazione.

“Questa signorina è…?” L’uomo vestito d’azzurro sorrise.

Aveva intuito che questa ragazza vestita di bianco doveva avere un rapporto stretto con Yi Yun visto che si era inchinata anche lei.

Questo entusiasmò Cang Yan. La piccola canaglia che un tempo aveva attirato la sua attenzione non solo se l’era cavata bene, ma aveva preso in moglie il talento di una grande fazione?

Le grandi fazioni del mondo Tian Yuan erano ricche di risorse ed eredità. Sposare una moglie del genere gli avrebbe permesso di godere migliaia di anni di prosperità. Questo suo discepolo era stato davvero all’altezza delle sue aspettative!

Lin Xintong poteva essere andata nel Divino Regno di Tai Ah, ma aveva solo partecipato al raduno di un vecchio amico di Su Jie. Al banchetto, aveva incontrato un po’ di principi ed era stata corteggiata da loro. Cang Yan e gli altri, che erano nella Divina Città di Tai Ah, naturalmente non l’avevano mai vista.

“Eh?” L’uomo vestito d’azzurro sussultò.

Precedentemente, visto che era così contento di rivedere Yi Yun, non aveva porto attenzione al livello di coltivazione di Lin Xintong. Ora si era reso conto che non riusciva a percepirlo.

Un’aura nomologica vorticava attorno al suo corpo. Dava la sensazione che fosse avvolto dalla nebbia, impedendo agli altri di vedere attraverso la foschia.

Questa donna…

L’uomo vestito d’azzurro fu colto di sorpresa. E in quel momento, anche Cang Yan e Jian Ge notarono la stessa cosa, anche il livello di Yi Yun era nascosto per loro.

Yi Yun non emanava un’aura nomologica, sembrava più semplice e avvicinabile in confronto a Lin Xintong.

Ma anche così, Cang Yan e Jian Ge non potevano ancora percepire quanto era potente. Cang Yan si stupì vedendolo.

“Ragazzino, in quale fazione del mondo Tian Yuan sei entrato? Hai coltivato qualche tecnica che nasconde il tuo livello?”

Cang Yan aveva pensato che Yi Yun stesse usando qualche tecnica mistica per nascondere il suo livello di coltivazione. Date le eredità del mondo Tian Yuan, non era un’evenienza così rara.

Non aveva nemmeno sfiorato l’idea che fosse perché Yi Yun era molto più forte di lui. Cang Yan era all’Apertura Yuan, non sarebbe riuscito a percepire la coltivazione di Yi Yun solo se il giovane fosse arrivato all’Ascensione Celeste.

Lo stadio dell’Ascensione Celeste era già il picco dell’intero mondo Tian Yuan. I guerrieri all’Apertura Yuan erano tutti vecchi mostri che erano vissuti per decine di millenni. Così naturalmente era impossibile che Yi Yun fosse arrivato a quel punto.

In effetti il giovane era ancora allo stadio dell’Apertura Yuan, ma le leggi e le tecniche di coltivazione che praticava superavano di gran lunga la comprensione di Cang Yan. La differenza delle leggi avrebbe messo su un piano completamente diverso un guerriero.

Così Cang Yan non poteva vedere il suo livello.

Yi Yun ridacchiò e disse: “Posso essere considerato un membro della famiglia Lin. La ragazza accanto a me è Lin Xintong, anche lei proviene dalla famiglia Lin.”
