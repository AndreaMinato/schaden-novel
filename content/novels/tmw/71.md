---
weight: 710
title: Capitolo 71 - Nove Posti
pubDate: 2023-07-17T14:09:48.030Z
tags:
    - tmw
---


Il modo per scegliere i nove posti rimanenti era di tenere una competizione!

Era un metodo giusto, semplice e diretto.

In tutti questi anni, il clan tribale Lian aveva condotto una vita monotona, perché tutto quello che facevano era cercare cibo. Una competizione era un raro evento!

Come potevano perderselo gli abitanti del villaggio?

Così quando arrivò il giorno della competizione, tutti gli abitanti del villaggio in grado di spostarsi, si presentarono. Erano venuti a vedere combattere gli uomini del campo dei guerrieri.

Viste le loro vite dure e noiose, gli abitanti del villaggio erano estremamente entusiasti di vedere la competizione. Tra di loro, i bambini erano più contenti, ancora di più di quando veniva distribuita la pancetta.

L’incontro si sarebbe tenuto in tarda mattinata nella piazza di fronte al cortile del patriarca. Ma, ancora prima dell’alba, la zona era già piena di persone che stavano cercando posto.

Molti bambini erano della stessa età di Yi Yun e non sarebbero stati considerati piccoli. Quanto spesso avresti visto bambini così grandi andare a cavalluccio? Sarebbero stati derisi, ma oggi non importava a nessuno.

I bambini si stavano sfregando i pugni e le nocche, sperando di poter essere loro a combattere sul palco. Questo incontro era estremamente stimolante per loro.

Avevano sempre sognato di diventare membri del campo dei guerrieri. Era così prestigioso!

La folla aumentò. Perfino gli alberi, le case e i tetti erano pieni di persone.

In questo mondo, la vista della maggior parte era acuta, così potevano vedere tutto quello che stava succedendo sul palco da lontano.

In tarda mattina, i membri del campo dei guerrieri apparirono. Indossavano tutti uniformi da guerriero, qualcosa che portavano raramente. Così gli abiti verdi sembravano nuovi. Nonostante non fossero molto meglio degli abiti di lino che indossava Yi Yun, sembrava impressionante agli occhi della gente della tribù Lian!

Uno per uno, i membri del campo dei guerrieri pieni di entusiasmo entrarono. Quando si guardarono attorno, ebbero la sensazione di aver dimostrato il loro valore oggi. Si erano allenati per tutti quegli anni solo per oggi.

‘È grandioso! Oggi potrò fare vedere di che pasta sono fatto!’ Pensò un uomo basso di circa vent’anni. La sua espressione era radiosa e vigorosa.

Al suo fianco c’era un suo compare dall’espressione depravata. Guardò le ragazze attorno a loro come se le stesse spogliando con gli occhi dicendo: “Stavolta mostrerò le mie capacità, farò vedere a tutte le pu****e di questo villaggio, quanta vitalità ho. In futuro, ad ogni chiamata, tutte queste ragazze correranno da me.”

La vita era dura nel villaggio, così, a parte mangiare, gli uomini avevano solo un altro piacere primario. Come affermava un vecchio detto cinese: “Cibo e sesso!”

La natura umana si basava sul bisogno di mangiare e di accoppiarsi. Erano naturali istinti animali quando si trattava di questo mondo.

Per l’incontro di oggi, gli uomini del campo dei guerrieri avevano macellato due cani appositamente.

Dopo avevano intenzione di festeggiare mangiando carne e bevendo alcolici.

Erano cani da caccia cresciuti dal villaggio, ma tanto presto si sarebbe tenuta la selezione del regno. Presto avrebbero condotto buone vite, che utilità avrebbe avuto un cane da caccia?

“Guardate, è il giovane maestro Lian!” Risuonò un grido e poi scoppiò un improvviso trambusto. Tutti spostarono gli occhi e in effetti, dal cortile del patriarca arrivarono due uomini che stavano sorreggendo una sedia di vimini.

Lian Chengyu era seduto sulla sedia di vimini avvolto da una pelle di animale. Stringeva gli occhi come se fosse addormentato.

Dietro di lui c’erano quattro serve. Nelle loro mani c’era un fornello e un piatto di frutta. Sembravano estremamente caute.

“Il giovane maestro Lian, è davvero il giovane maestro Lian!” Gli abitanti del villaggio si entusiasmarono immediatamente; da quando Lian Chengyu era “avanzato allo stadio del Sangue Viola”, il suo prestigio aveva raggiunto livelli inimmaginabili.

Tutti avevano riposto le loro speranze sul fatto che li avrebbe portati con sé in città per condurre una vita migliore. Si poteva dire che ora fosse la colonna portante del clan tribale Lian!

La gente iniziò a venerare Lian Chengyu con fervore, dato che adesso era l’assoluto re della tribù. Qualunque cosa avesse fatto avrebbe ottenuto il supporto incondizionato del clan tribale Lian. Chiunque volesse morto, una sua parola avrebbe reso la gente assassina. Qualunque ragazza avesse voluto, bastava una parola e gli abitanti del villaggio l’avrebbero lavata per poi mandarla al letto di Lian Chengyu.

Negli ultimi giorni aveva vissuto da recluso, impedendo alla gente di vederlo. Come potevano non essere entusiasti quando finalmente l’avevano visto?

Molte diciassettenni arrossirono con entusiasmo. In effetti era vero che le ragazze delle vaste lande selvagge veneravano il forte, ma in confronto ad un duro Zhao Tiezhu dalla pelle scura, un bel ragazzo era molto più affascinante.

Nei cuori delle ragazze delle lande selvagge, il compagno ideale sarebbe stato come Lian Chengyu, che era sia forte che estremamente bello.

In questi ultimi giorni, Lian Chengyu era già diventato il sogno di molte ragazze del clan.

“Iniziate.” Disse senza interesse Lian Chengyu. Chiaramente non gli importava di cosa sarebbe accaduto sul palco. Ridicolo, erano i bruti del campo dei guerrieri. Per lui erano solo un branco di sacchi di paglia. Anche se si fossero allenati per altri cento anni, non sarebbero nemmeno riusciti a toccare le porte delle truppe del Drago Brillante!

Fu chiaro alla gente che era altero e che stesse gettando occhiate sprezzanti. Ma per il gruppo di ragazze sembrò ancora più affascinante, spingendole a venerarlo ancora di più.

Si erano presentati tutti alla competizione, eppure il giovane maestro Lian non era nemmeno interessato. Questa era una netta differenza in quanto a mentalità.

“Primo giro, iniziate!” Gridò a squarcia gola Zhao Tiezhu. Da quando era diventato il servo di Lian Chengyu, era diventato implicitamente il capo del campo dei guerrieri.

In questi ultimi giorni, aveva goduto dei benefici della montagna delle erbe del clan perché era riuscito ad ottenere gli scarti di Lian Chengyu. Questo aveva aumentato di molto la sua forza.

In una situazione con scarse risorse, qualunque membro del campo dei guerrieri avesse avuto più risorse, avrebbe potuto coltivare più velocemente!

Visto che temeva che gli altri sarebbero stati gelosi, aveva usato le droghe di nascosto. Aveva anche celato il fatto che la sua forza era aumentata drasticamente.

Perfino Zhao Tiezhu stesso non sapeva quanto fosse diventato più potente. Voleva metterlo alla prova sul palco, dove avrebbe avuto l’occasione di mostrare i muscoli!

’Eheh, dopo essermi nascosto per così tanto tempo, quando salirò sul palco stupirò il mondo in modo brillante' Dopo un significativo aumento di forza, le ambizioni di Zhao Tiezhu erano cresciute. Aveva già intenzione di diventare il tirapiedi numero uno di Lian Chengyu e nessuno poteva competere con lui.



