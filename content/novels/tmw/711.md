---
weight: 7110
title: Capitolo 711 - Leggi nelle parole
pubDate: 2025-01-15T08:50:18.016Z
tags:
  - tmw
---

Capitolo sponsorizzato, ringraziamo Gae!
27 capitoli in coda, 0/1 (sponsorizzazioni 1 euro a capitolo),
-Schadenfreude

L’antico Totem era una tigre alata. Serpeggiava libera nel cielo e i suoi occhi sembravano due raggi divini che sfrecciavano nel vuoto.

I guerrieri della razza della Desolazione rimasero scioccati quando lo sguardo della tigre si posava su di loro. Il totem emanava un’aura estremamente forte e, quando spalancava le ali, copriva il cielo sopra la sala degli incontri!

Il Totem di un esperto all’Ascensione Celeste?

Yi Yun lo riconobbe immediatamente. I guerrieri umani che raggiungevano l’Ascensione Celeste potevano fondere i Totem nei loro corpi e anche evocarli.

Un Totem pienamente manifestato avrebbe spinto al massimo l’aura di un Re Empireo umano.

Situazioni del genere di solito accadevano in battaglia.

E nella sala degli incontri di fronte a lui, la razza umana e quella della Desolazione stavano negoziando. Anche se non erano affatto d’accordo riguardo a cosa fare in futuro, Yi Yun on credeva che avrebbero combattuto senza motivo. Sennò avrebbero subìto delle perdite prima dell’arrivo del Demone Divino dall’Armatura Nera.

Tuttavia ora che il Totem era stato evocato, chiaramente significava che le trattative erano diventate estremamente intense.

“Roar! Roar! Roar!”

Tra le lunghe distese montagnose in lontananza risuonarono dei ruggiti tonanti.

I Veri Spiriti Primordiali in agguato emisero un ruggito sbalorditivo.

Erano apparse sette enormi ombre delle dimensioni di montagne. Sembravano formidabili. Erano un Pitone Gigante, una Tartaruga Divina e un Drago Qiuniu.

Nota traduzione: letteralmente Qiuniu sarebbe “bue prigioniero”, è una stirpe di drago appassionata di musica.

Un’aura terrificante si disperse tra la nebbia. Era ancora più straordinaria del Totem del guerriero umano!

La maggior parte dei guerrieri non avrebbero mai assistito ad un confronto di questo livello.

Perfino il Lord della Divina Città di Tai Ah era rimasto scioccato da questa scena.

“Yi Yun, sei sicuro di voler entrare ora?” Disse allarmato l’uomo composto vestito d’azzurro mentre guardava la tigre nel cielo.

Il potere di un esperto all’Ascensione Celeste del mondo Tian Yuan era davvero terrificante.

Agli occhi dell’uomo vestito d’azzurro, stava per scoppiare un conflitto nella sala degli incontri. La razza della Desolazione e i superiori del genere umano si stavano confrontando. In una situazione così tesa, sarebbe stato inappropriato per il gruppo entrare nella sala.

Tuttavia Yi Yun era già entrato nel corridoio interno della sala senza dire una parola.

Non incontrò nessuna resistenza visto che teneva il gettone della regina della Desolazione in mano.

Dietro Yi Yun, Jian Ge e Cang Yan stavano tremando di paura. Una situazione del genere superava la loro immaginazione. Guerrieri all’Apertura Yuan umili come loro non erano nulla in confronto alle due potenti fazioni umane e della Desolazione.

Yi Yun continuò ad avanzare senza battere ciglio. Sembrava indifferente di fronte ad un conflitto del genere.

Cang Yan esitò per un momento. Appena prima aveva avuto la sensazione che Yi Yun fosse ancora una persona semplice e amichevole. Non era molto diverso da più di dieci anni fa. Sembrava ancora un membro della giovane generazione, il ragazzino inesperto appena entrato nella Divina Città di Tai Ah.

Ora però la sua impressione di Yi Yun era cambiata all’improvviso.

Una forza e una sicurezza del genere avevano avuto un impatto scioccanti.

Dietro Yi Yun, Yang Qingyun si guardò indietro senza sapere come sentirsi. Sembrava che questo giovane fosse pieno di misteri. Che sorta di persona era?

Il corridoio non era molto lungo. Stavano per accedere alla stanza interna, e Cang Yan e Jian Ge sentirono un’ondata d’energia terrificante divampare dietro la porta. Se i loro livelli di coltivazione fossero stati troppo deboli, aprire la porta avrebbe potuto fare divampare quell’energia, ferendoli.

E in quel momento Yi Yun afferrò con noncuranza la maniglia.

“Zhi!!!”

La porta fu spalancata. La pressione terrificante divampò e i vestiti e i capelli di Yi Yun furono scossi dall’aura, ma il giovane rimase fermo sul posto, immobile.

Dentro la sala c’erano due fazioni distinte. Le figure leggendarie della razza umana e la coppia del Santuario da una parte, l’ex regina della Desolazione e il Ragazzo Pastore dall’altra!

Queste persone guardarono Yi Yun emanando la volontà e l’energia spirituale di potenti Re Empirei. L’energia spirituale di un Re Empireo era sufficiente a fare fuggire di paura specie primordiali.

Yi Yun invece affrontò la situazione con calma.

Ma dietro di lui, Cang Yan e gli altri impallidirono. In quanto guerrieri all’Apertura Yuan, era ovvio che fossero sotto pressione dopo essere stati osservati da così tanti Re Empirei!

Prima che potessero pensarci, un po’ di voci risuonarono dal tavolo circolare in mezzo alla sala.

“Yi Yun!”

“Yun’er!”

Le figure leggendarie della razza umana furono sorprese dall’improvvisa comparsa di Yi Yun.

Per quanto riguardava la fazione della Desolazione, Jiang Xiaorou diventò piacevolmente sorpresa e preoccupata dopo aver visto Yi Yun.

Cang Yan e gli altri notarono le loro espressioni e rimasero sbigottiti. La comparsa di Yi Yun aveva destato reazioni del genere in queste figure di massimo livello?

Yi Yun osservò ogni esperto umano presente. La persona che aveva evocato un Totem era un anziano vestito di nero. Yi Yun si ricordava chi era. Nella montagna della grande spada, quando il consorzio degli Anziani Tian Yuan lo aveva invitato, c’era anche questo esperto.

L’anziano vestito di nero al momento galleggiava a mezz’aria. Emanava energia e i suoi capelli si stavano estendendo nell’aria. Se non fosse stato per la formazione protettiva della sala, le mura e la cupola della stanza sarebbero già saltate in aria!

Yi Yun guardò il vecchio vestito di nero, che ricambiò lo sguardo.

L’anziano sembrò ritirarsi di fronte a Yi Yun!

Nella montagna della grande spada, aveva assistito alla terrificante forza combattiva del giovane. Nemmeno una figura formidabile come il patriarca Shen Tu aveva potuto resistere contro Yi Yun.

Perfino il Sovrano del Vespro, il più forte esperto del mondo Tian Yuan, non poteva provocare Yi Yun. Anche se era scontento della sua impudenza, aveva potuto solo fare finta di niente.

Figuriamoci il Sovrano del Vespro, il vecchio vestito di nero non pensava di essere molto più forte del patriarca Shen Tu!

Guardandolo negli occhi, l’anziano vestito di nero si impaurì. Per qualche motivo, aveva la sensazione di essere stato soppresso da un ordine naturale vitale. Lo sguardo di Yi Yun sembrava un buco nero profondo che minacciava di risucchiare la sua anima.

Questo gli diede la vaga sensazione che, in appena sei mesi, Yi Yun avesse raggiunto un punto che andava oltre la sua comprensione!

Un mostro del genere cresceva davvero rapidamente. Nessuno poteva radunare il coraggio per affrontarlo.

“Cosa succede? Non possiamo sederci e discutere?” Disse con leggerezza Yi Yun.

E queste frasi erano piene di leggi misteriose. Le leggi erano in sintonia con le sue parole.

Una semplice frase che sembrava una campana del mattino risuonò nelle orecchie del vecchio vestito di nero. Con un tremito, tutta la sua aura fu dissolta da una frase. La sua energia si consumò e si dissipò velocemente.

E l’antica bestia del Totem che stava mostrando le zanne cominciò a rimpicciolirsi rapidamente come una palla che si sgonfiava!

Il totem era spirituale. Contro Yi Yun, anche l’antica bestia perse la sua posizione di vantaggio. Rientrò velocemente nel corpo dell’anziano e scomparì.

L’espressione del vecchio era estremamente scontenta. La facciata forte che aveva rivelato era stata distrutta da una semplice frase!

Stava guardando Yi Yun e sembrava sul punto di dire qualcosa, ma non aveva la sicurezza per farlo.

Questo giovane era troppo terrificante, così spaventoso che non osava fronteggiarlo.

Che sorta di leggi aveva compreso? Perché aveva raggiunto un livello così indescrivibile?

Yi Yun non guardò più l’anziano vestito di nero, ma la coppia del Santuario dell’Isola. Disse con un sorriso: “Qual è l’argomento della discussione? Perché l’atmosfera è così intensa?”

Si avvicinò con noncuranza al tavolo delle trattative. C’era un posto che il vecchio vestito di nero aveva abbandonato per fare la sua dimostrazione di forza.

E ora Yi Yun l’aveva occupato con prepotenza.

L’anziano vestito di nero rimase sbigottito. Era un Re Empireo. Da quando era avanzato allo stadio dell’Ascensione Celeste, non c’era mai stato motivo per lui di rimanere in piedi, in qualunque occasione, eppure adesso… il suo posto era stato occupato da Yi Yun.

Era una grossa umiliazione per lui, ma non aveva scelta. Non importava quanto fosse sfrontato, non avrebbe osato cacciare via Yi Yun.

La coppia del Santuario dell’Isola si limitò a sorridere, mentre il Lord dell’Isola di cognome Ying disse: “È solo una piccola disputa. Non è nulla di serio.”

Dopo la sua risposta, l’umore della gente nella sala cambiò.

Un po’ di semplici parole di Yi Yun avevano calmato all’improvviso l’atmosfera nella sala tesa in cui sembrava stesse per scoppiare un conflitto.

L’aura imponente di un Re Empireo era svanita. Il flusso di qi vitale che divampava con violenza era scomparso. La scena divenne pacifica e naturale. Sia la razza umana che quella della Desolazione mostrarono grande compostezza.

E il posto in cui Yi Yun si era seduto sembrò diventare il centro della sala degli incontri.

Tutti, sia i capi della razza umana, la coppia del Santuario dell’Isola, che l’ex regina della Desolazione stavano guardando Yi Yun, in attesa che parlasse.

E in quel momento Cang Yan, Jian Ge, l’uomo vestito d’azzurro composto e Yang Qingyun erano rimasti in piedi all’entrata.

I quattro sembravano aver visto una divinità in pieno giorno.

Erano completamente scioccati. Cosa… cos’era appena successo?

Lo Yi Yun di fronte ai loro occhi non aveva nemmeno trent’anni. Non importava in che fazione fosse, era considerato un membro della giovane generazione.

Il fatto che fosse diventato un membro d’élite della giovane generazione e poi il numero uno nella Divina Città di Tai Ah era già un miracolo.

Ma ora… era riuscito a disperdere l’aura di un Re Empireo umano con una frase ed era alla pari con la coppia del Santuario dell’Isola?

E la coppia gli stava perfino mostrando un po’ di rispetto. Questo superava ogni comprensione di Cang Yan e degli altri.

Cang Yan all’inizio aveva detto che ogni volta che rivedeva Yi Yun, sarebbe rimasto piacevolmente sorpreso dai suoi progressi. Pensava però che stavolta non sarebbe rimasto troppo sorpreso visto che si aspettava che sarebbe migliorato dopo più di dieci anni.

Ma ora… Yi Yun era alla pari con le figure più potenti del mondo Tian Yuan, la coppia del Santuario dell’Isola. Una semplice frase aveva calmato gli animi nella sala degli incontri. Cang Yan aveva detto che non sarebbe rimasto sorpreso, ma ora pensava di stare sognando.

Yi Yun… che sorta di persona era?
