---
weight: 7120
title: Capitolo 712 - Imbarazzato
pubDate: 2025-01-16T08:50:18.016Z
tags:
  - tmw
---

Capitolo sponsorizzato, ringraziamo Gae!
26 capitoli in coda, 0/1 (sponsorizzazioni 1 euro a capitolo),
-Schadenfreude


Dopo che Yi Yun prese posto, l’anziano vestito di nero rimase in piedi come un palo di legno.

La sua espressione era estremamente scontenta. Precedentemente, Yi Yun gli aveva detto: “Cosa succede? Non possiamo sederci e discutere?”

Ora però il vecchio non aveva posto dove sedersi.

Oltre ai Re Empirei al centro, era circondato da guerrieri all’Apertura Yuan. Tutti stavano guardando l’anziano vestito di nero, facendolo sentire davvero imbarazzato.

In quel momento l’ex regina della Desolazione fece un cenno, indicando alle guardie di portare una sedia e posarla accanto a Yi Yun.

L’espressione del vecchio si rilassò. Con un grugnito freddo, fu sul punto di prendere posto, ma fu sorpreso nel vedere che Yi Yun stava toccando il bracciolo della sedia e invitò Lin Xintong.

“Xintong, accomodati.”

Oh?

Il vecchio vestito di nero sussultò. Il piede che aveva appena spostato avanti si irrigidì.

Guardò Lin Xintong avvicinarsi lentamente. Nella sala oscura, sembrava una fata che camminava nella notte con il suo abito bianco.

In quel momento il vecchio vstito di nero era molto più vicino alla sedia. Avrebbe dovuto fare solo due passi per raggiungere la sedia prima di Lin Xintong, ma…

Non ne aveva il coraggio!

Non temeva che Yi Yun gli avrebbe fatto niente, in queste circostanze, avrebbe potuto ignorare l’aura rilasciata da Yi Yun, perché non poteva iniziare un conflitto.

Il vero motivo per cui gli mancava il coraggio era a causa di Lin Xintong, che si stava avvicinando lentamente.

Ogni passo di Lin Xintong formava rune nomologiche sotto i suoi piedi. La sua forza era indescrivibile.

Di solito manteneva un basso profilo e seguiva Yi Yun per la maggior parte del tempo. Raramente prendeva iniziative e non aveva mostrato la sua potenza.

Il vecchio vestito di nero sapeva bene di non poter competere con lei.

Nel mondo dei guerrieri, veniva rispettato il più forte. In tali circostanze, solo Lin Xintong era degna della seconda sedia.

Come avrebbe avuto il coraggio di competere con Lin Xintong? Se avesse corso il rischio e l’avesse provocata, nemmeno i membri della razza umana l’avrebbero aiutato.

Così poté solo rimanere a guardare impotente mentre Lin Xintong si sedeva con tranquillità accanto a Yi Yun.

L’espressione dell’anziano divenne completamente infuriata.

Cang Yan e gli altri, che avevano assistito alla scena da non molto lontano finalmente capirono la situazione. Era davvero inimmaginabile.

Yi Yun e Lin Xintong avevano una posizione straordinaria. Anche la loro forza, per qualche particolare motivo, aveva raggiunto il picco del mondo Tian Yuan!

Yi Yun e Lin Xintong non solo avevano ricevuto il titolo di Re Empirei, ma erano la créme tra i guerrieri all’Ascensione Celeste. L’anziano vestito di nero non aveva nemmeno il coraggio di opporsi di fronte a loro.

Proprio mentre l’anziano provava grande imbarazzo, l’ex regina della Desolazione fece un segno ad un soldato, che portò lentamente una seconda sedia al tavolo.

La sedia era stata messa in un angolo del tavolo.

“Immortale Tigre Mistica, non le importa di sedersi laggiù, vero?” Disse con noncuranza l’ex regina della Desolazione.

Stava mostrando un sorriso pigro pieno di derisione. Tigre Mistica era il titolo del vecchio vestito di nero. Derivava dalla forma del suo Totem.

L’ex regina della Desolazione non aveva una buona impressione di questo vecchio.

L’anziano grugnì. Era sul punto di andarsene via con sdegno, ma sapeva che sarebbe stato ancora più vergognoso. Inoltre le trattative tra la razza umana e quella della Desolazione non erano finite.

Poteva solo sopportare e sedersi. Tuttavia non aveva più l’energia di manifestare il suo Totem.

“Tigre Mistica. Non si preoccupi. Ora siamo più vulnerabili. Che importa se fanno gli alteri durante questo incontro. Il Demone Divino dall’Armatura Nera arriverà presto, ha preso di mira Jiang Xiaorou e lei è praticamente spacciata. Così come potrà la razza della Desolazione continuare ad essere così sprezzante? Inoltre come potrebbe quell’Yi Yun ignorare Jiang Xiaorou? Se non lo farà, voglio vedere come la proteggerà!”

Mentre il vecchio si sentiva offeso, una trasmissione di qi vitale risuonò nelle sue orecchie.

La persona che gli aveva mandato il messaggio era un altro membro del consorzio degli Anziani Tian Yuan.

Più di sei mesi fa, Yi Yun era stato invitato nella montagna della grande spada e aveva assistito alla sua forza. Naturalmente non voleva che Yi Yun, che poteva controllare facilmente la sua vita, maturasse.

Tigre Mistica sbuffò e trasmise la sua voce, dicendo: “Hai ragione. Voglio vedere per quanto tempo potranno rimanere sprezzanti. Quella strega morirà tra qualche giorno. Se solo la razza della Desolazione e Yi Yun perissero insieme!”

Tigre Mistica gettò un’occhiata piena d’odio verso Yi Yun. Se il giovane fosse morto in un conflitto, Yi Yun, la razza della Desolazione e il Demone Divino dall’Armatura Nera sarebbero stati distrutti tutti in una volta. Sarebbe stato un evento gioioso per lui.

Naturalmente era solo una sua illusione. Sapeva molto bene che il Demone Divino dall’Armatura Nera era formidabile. Sarebbe stato quasi impossibile per Yi Yun e la razza della Desolazione perire insieme a lui.

Yi Yun poteva percepire l’animosità di Tigre Mistica. Dopo aver ottenuto illuminazioni sul Dao nel palazzo della spada di Puro Yang, Yi Yun sentiva che tutto attorno a lui era sotto il suo controllo. Non doveva nemmeno guardare.

“Signorino Yi, sono passati meno di dieci mesi da quando l’abbiamo vista nella montagna della grande spada. Eppure la sua forza è aumentata ulteriormente. È davvero incredibile.” Disse con cortesia il Lord dell’Isola del Santuario.

Mentre Yi Yun conversava contento con la coppia dell’isola, inviò una trasmissione della voce a Jiang Xiaorou.

Doveva capire cos’era successo durante le trattative. In poche parole, Jiang Xiaorou riferì tutto quello che era accaduto.

Quando aveva sentito che Jiang Xiaorou era stata presa di mira dal Demone Divino dall’Armatura Nera, a Yi Yun gli si era stretto il cuore. “Sorella Xiaorou, perché ti ha preso di mira?”

“Non lo so nemmeno io.” Jiang Xiaorou sospirò. Sentiva che la sua stessa esistenza aveva causato grandi guai alla razza della Desolazione e a Yi Yun.

Jiang Xiaorou inevitabilmente era molto contenta che Yi Yun fosse arrivato in queste montagne remote, ma era anche più preoccupata.

Quando il Demone Divino dall’Armatura Nera aveva invaso il quartier generale, erano riusciti a scappare solo grazie alla resistenza del Sacro Spirito.

Allora, Jiang Xiaorou aveva lasciato un messaggio a Yi Yun prima di evacuare, riferendo a Yi Yun la direzione della loro fuga.

In seguito però la situazione era cambiata. Il mostro li aveva seguiti e aveva preso di mira Jiang Xiaorou. Questo aveva spinto la razza della Desolazione ad organizzare la loro seconda fuga. In quel momento Jiang Xiaorou non voleva che Yi Yun rimanesse tra le montagne remote.

Fino ad ora, Jiang Xiaorou poteva sentire il vago sigillo spirituale del mostro su di lei. Forse sarebbe arrivato da un momento all’altro!

Anche la razza umana pensava che il prossimo attacco del Demone Divino dall’Armatura Nera sarebbe accaduto molto presto. Per questo le trattative con la razza della Desolazione erano diventate così intense.

La razza umana non aveva modo di chiedere loro favori, ma al tempo stesso non era uno schieramento trascurabile.
