---
weight: 713
title: Capitolo 713 - Il Compromesso del Ragazzo Pastore
pubDate: 2025-01-17T14:19:42.857Z
tags:
  - tmw
---

Capitolo sponsorizzato, ringraziamo Gae!
35 capitoli in coda totali (25 Gae + 10 anonimo? (nome non specificato oltre alla serie),
0/1 sponsorizzazioni 1 euro a capitolo,
-Schadenfreude

Gli esseri umani radunati tra le montagne remote erano uno schieramento temibile. Se avessero aiutato la razza della Desolazione, avrebbero avuto qualche possibilità di resistere al Demone Divino dall’Armatura Nera e di ribaltare la situazione.

Sarebbe stato come un gregge di pecore che resisteva ad una tigre. In normali circostanze, non importava quante pecore si facessero avanti, sarebbero tutte morte. La differenza tra le due era insormontabile e non poteva essere compensata dalla quantità.

Gli esseri umani e la razza della Desolazione erano in una situazione simile.

Erano destinati a fallire se si fossero scontrati direttamente con il Demone Divino dall’Armatura Nera!

Con una formazione di massimo livello, avrebbero potuto radunare le forze, danneggiando la tigre.

Gli esseri umani avevano ottenuto risultati superiori alla razza della Desolazione nel campo delle formazioni.

La razza della Desolazione poteva controllare le bestie della Desolazione, mentre gli esseri umani erano più abili nell’alchimia e nel campo delle formazioni. Inoltre avevano la formazione Cosmica Infinita, una creazione che superava di gran lunga le possibilità di comprensione degli esseri umani del mondo Tian Yuan.

La formazione Cosmica Infinita proveniva dalla Luna di Sangue ed era stata tramandata da tempi antichi.

Nella sua forma più potente, aveva bisogno di otto Re Empirei e sessantaquattro Saggi.

Una volta attivata, poteva agitare il cosmo e influenzare lo Yin e lo Yang!

Nelle Divine Lande Selvagge, la razza umana un tempo aveva usato la formazione Cosmica Infinita attivandola con cinque grandi esperti contro il demone. Anche se non non erano riusciti a ferirlo, erano riusciti ad intrappolarlo per un certo periodo di tempo, salvando le vite dei membri d’élite delle loro fazioni.

La razza della Desolazione desiderava ardentemente questa formazione!

Senza di essa, un gruppo di esperti della Desolazione che affrontava in modo disunito il Demone Divino dall’Armatura Nera si sarebbe solo suicidato.

Ma come poteva la razza umana accettare la loro richiesta?

Questa formazione Cosmica Infinita conteneva rune del Dao nomologiche misteriose e intricate. Produrre una replica? Difficile!

Specialmente con il Demone Divino dall’Armatura Nera a piede libero, era diventata ancora più importante.

Questa formazione era il sostegno su cui la razza umana stava contando per resistere al demone, così come potevano essere disposti a consegnarla alla razza della Desolazione?

La razza della Desolazione aveva proposto di mandare un loro Re Empireo e un Vero Spirito Primordiale per accompagnare gli esseri umani tra le montagne remote e garantire la loro sicurezza. E questa formazione sarebbe stata solo presa in prestito.

Anche così, la razza umana non era convinta. Prenderla in prestito? E se le bandiere e i dischi della formazione fossero stati distrutti dal mostro?

Lasciare indietro la formazione Cosmica Infinita era come consegnare il coltello più tagliente a loro disposizione. Questo avrebbe fatto perdere ogni capacità di resistere al mostro anche in futuro.

Così c’erano stati dei conflitti riguardo ai termini e le condizioni.

In una battaglia contro il Demone Divino dall’Armatura Nera, la razza della Desolazione avrebbe fatto il sacrificio più grande, indipendentemente dal risultato e quel mostro era anche il nemico della razza umana.

L’ex regina della Desolazione poteva immaginare che la razza umana sarebbe rimasta nascosta a guardare lo scontro con gioia. Avrebbero aspettato con impazienza una battaglia del genere, sperando che la razza della Desolazione avrebbe distrutto il Demone Divino dall’Armatura Nera, perdendo ogni loro membro d’élite.

L’ex regina della Desolazione ne era consapevole, così come poteva rimanere a guardare la sua gente morire per la razza umana?

Erano membri della razza della Desolazione. Potevano combattere fino alla morte per la loro missione, per il loro onore o per Jiang Xiaorou, ma perché il loro sacrificio doveva andare a beneficio della razza umana? Forse avrebbero perfino colto l’occasione per annientare la razza della Desolazione nel caso avessero vinto contro il mostro.

I termini di passaggio della formazione Cosmica Infinita erano stati proposti dall’ex regina della Desolazione.

La razza umana poteva andarsene e quella della Desolazione avrebbe mandato Re Empirei a scortarli, così da proteggerli, ma la formazione Cosmica Infinita doveva rimanere indietro.

L’intenso disaccordo aveva fatto reagire le figure leggendarie dell’umanità. Avevano raggiunto un’impasse, perché gli esseri umani avevano proposto altre condizioni per lo scambio.

E queste condizioni erano inaccettabili per la razza della Desolazione.

Gli esseri umani avevano bisogno sopratutto di forza combattiva adesso.

Avevano suggerito che tre Re Empirei della razza della Desolazione a controllare avrebbero dovuto controllare tre Veri Spiriti Primordiali per farli lottare per gli esseri umani.

Naturalmente ci sarebbe voluto un contratto spirituale per vincolare questi Re Empirei della razza della Desolazione. E non un contratto spirituale ordinario, era il vincolo più potente da essere vicino ad una schiavitù, che poteva controllare i pensieri.

Solo con un contratto del genere la razza umana si sarebbe rassicurata, altrimenti ci sarebbe stato il rischio che le condizioni non venissero rispettate.

Questa aggiunta avrebbe a stento compensato le loro perdite. I loro esperti di raffinazione stavano anche studiando la formazione Cosmica Infinita. In futuro forse avrebbero potuto creare una replica. Anche se non fosse stata potente come quella originale, avrebbero potuto usarne un po’.

E questa condizione aveva irritato la razza della Desolazione. I Re Empirei erano figure potenti capaci di governare il destino della loro popolazione, sia per la razza umana che per quella della Desolazione.

Così lasciare che un Re Empireo diventasse uno schiavo?

Era un insulto!

Inoltre, perdere tre Re Empirei e tre Veri Spiriti Primordiali avrebbe reso ancora più difficile la battaglia contro il Demone Divino dall’Armatura Nera.

Così come poteva la razza della Desolazione accettarlo?

Ciò che era più inaccettabile e li aveva fatti infuriare era che tra i tre Re Empirei da rendere schiavi, il nome del Ragazzo Pastore era in cima alla lista!

Stavano davvero prendendo di mira il Ragazzo Pastore!

Il Ragazzo Pastore era un’esistenza sovrannaturale nella razza della Desolazione, secondo solo alla regina della Desolazione. Era estremamente leale e aveva combattuto contro il mondo Tian Yuan e salvato Jiang Xiaorou. Aveva ricevuto ogni sorta di onore grazie ai suoi meriti in battaglia.

Sia i membri della Desolazione, che l’ex regina della Desolazione o Jiang Xiaorou non trattavano il Ragazzo Pastore come un membro ordinario della loro razza.

Era estremamente famoso perfino tra gli esseri umani.

Mettendo in lista il Ragazzo Pastore, la razza umana chiaramente non solo desiderava la sua forza, ma stava mostrando la sua intenzione di vendicarsi!

Lasciare che l’orgoglioso Ragazzo Pastore diventasse il loro schiavo era ancora più straziante che ucciderlo.

L’ex regina della Desolazione aveva rifiutato subito la richiesta.

Ma la risposta della razza umana era stata irremovibile. Se non avessero accettato questa richiesta, non c’era nemmeno bisogno di parlare del disco della formazione.

All’inizio della disputa, il Ragazzo Pastore era rimasto in silenzio, ascoltando il dibattito.

Era vissuto per molto tempo. Aveva visto numerose persone guardarlo con odio o paura. Un tempo era stato il simbolo della razza umana tra gli esseri umani. Era terrificante, potente e privo di compassione.

Nessuno avrebbe pensato che un tale Ragazzo Pastore sarebbe stato disposto ad essere uno schiavo.

Ora però, dopo che il dibattito era durato per un’ora, al punto da interrompere le trattative, il Ragazzo Pastore si era alzato all’improvviso.

Aveva detto chiaramente: “Solo io firmerò il contratto e combatterò per voi per mille anni.”

Non aveva detto molto, ma la sua dichiarazione non era affatto semplice.

Il Ragazzo Pastore aveva ceduto.

La razza della Desolazione non poteva distruggere gli esseri umani e derubarli dei dischi della formazione visto che c’era un nemico estraneo. Allora… l’unico modo era fare un compromesso.

Un Re Empireo così onorabile avrebbe preferito morire in una battaglia gloriosa che firmare un contratto da schiavi, diventando una marionetta della razza umana.

Ma ora, per Jiang Xiaorou e la sua razza, stava abbassando la testa per la prima volta in più di diecimila anni. Doveva sopportare un'umiliazione così grande.

Jiang Xiaorou e l’ex regina della Desolazione provarono emozioni contrastanti vedendolo cedere. Era un dolore indescrivibile.

Tuttavia la razza umana non apprezzò il sacrificio del Ragazzo Pastore.

Questo perché solo il suo potere combattivo non era sufficiente per compensare la formazione Cosmica Infinita.

In quel momento, l’ex regina della Desolazione aveva raggiunto il limite ed era sul punto di infuriarsi.

E la razza umana non era da meno. L’immortale Tigre Mistica aveva rilasciato all’improvviso il suo Totem, fronteggiando la razza della Desolazione!

Questo totem era solo una dimostrazione di forza. Stava suggerendo che se avessero abbandonato ogni decoro, forse avrebbero usato tattiche estreme e anche la formazione Cosmica Infinita.

Un conflitto interno del genere non sarebbe stato qualcosa che avrebbero potuto sopportare!

E in quel momento Yi Yun e Lin Xintong erano apparsi. L’atmosfera era cambiata all’improvviso.

Yi Yun e Lin Xintong avevano un potere terrificante capace di stravolgere ogni equilibrio.

La razza umana non si aspettava che rimanessero neutrali o anche che li appoggiassero. Era un incubo per loro.

Se Yi Yun e Lin Xintong avessero unito le forze, chissà quanto sarebbero stati potenti. Sarebbe stato inutile usare la formazione contro di loro, perché ci sarebbe voluto tempo per prepararla!

E se Yi Yun e Lin Xintong si fossero coalizzati con la razza della Desolazione, sicuramente non avrebbero avuto il tempo necessario!
