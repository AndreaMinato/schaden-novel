---
weight: 7140
title: Capitolo 714 - Avvertimento
pubDate: 2025-01-20T07:04:16.071Z
tags:
  - tmw
---

Capitolo sponsorizzato, ringraziamo Gae!
34 capitoli in coda totali (24 Gae + 10 anonimo? (nome non specificato oltre alla serie),
0/1 sponsorizzazioni 1 euro a capitolo,
-Schadenfreude

“Così è questo il motivo… Non c’è da meravigliarsi che il disaccordo sia diventato così intenso.”

Yi Yun non ne fu minimamente sorpreso.

Quando si parlava della sopravvivenza di una razza, era molto comune che due grandi fazioni lottassero tra di loro.

E una formazione era davvero l’arma migliore per resistere ad un nemico più forte. Sennò Yi Yun non avrebbe chiesto di prendere in prestito Confinamento Divino dopo aver scelto il Dominio delle Mille Spade delle Nevi e il Legno Spirituale della Morte.

Era solo perché le ispirazioni sulle leggi di Yi Yun erano state troppo sbalorditive che lo spirito della spada e Chibai avevano violato le regole stabilite dal proprietario del palazzo, dando il Confinamento Divino a Yi Yun come una specie di dono e prestito.

Ora Yi Yun aveva la formazione del Confinamento Divino, così aveva la sicurezza di poter resistere. Altrimenti nessuno a parte lui e Lin Xintong avrebbero potuto affrontare il Demone divino dall’Armatura Nera. Guerrieri forti come il Ragazzo Pastore sarebbero stati a stento utili.

“Yun’er, la situazione è così a grandi linee.” Dopo averlo aggiornato, Jiang Xiaorou sentì il cuore appesantirsi.

“Yun’er, ne ho discusso con mia madre prima. La razza della Desolazione è determinata a combattere fino alla morte. Non vogliamo fuggire di nuovo e, anche se morissimo combattendo, dobbiamo almeno fargliela pagare. Anche se siamo determinati a lottare fino alla morte, è solo una decisione dei superiori della razza della Desolazione. Non possiamo lasciare che la nostra razza si estingua qui. Deve comunque continuare…”

“Tuttavia, dopo la battaglia contro quel mostro, la razza della Desolazione subirebbe gravi perdite, anche nel migliore dei casi. Una volta che gli esperti della nostra razza si sacrificassero e la razza umana finalmente distruggesse il demone rimasto gravemente ferito grazie a noi, forse potrebbero rivoltarsi su di noi. Allora la razza della Desolazione non potrebbe opporre resistenza.”

“L’odio tra esseri umani e la razza della Desolazione è troppo profondo. Non rinuncerebbero a questa occasione, e solo tu e la signorina Xintong potete assicurare che la stirpe della razza della Desolazione continui… Ascolta il mio consiglio, non rimanere tra le montagne remote. Ora che sei tornato, se rimarrai coinvolto in questa guerra e ci fossero dei problemi, le conseguenze sarebbero disastrose.
Mia madre e io ti daremo l’eredità accumulata dalla razza della Desolazione per decine di milioni di anni. Tu e la signorina Xintong siete la futura speranza di questo mondo, e anche i futuri guardiani della razza della Desolazione. Se fallissimo, solo tu e la signorina Xintong avreste la possibilità di uccidere il Demone Divino dall’Armatura Nera in futuro. Non voglio davvero che tu perda tutto solo perché sei stato spinto dall’emozione, morendo e rovinando il futuro della razza della Desolazione. Non possiamo permetterci che tu muoia qui…”

Jiang Xiaorou stava parlando con sincerità, non voleva che Yi Yun restasse qui.

Ma nel momento in cui pensava di separarsi da lui, Jiang Xiaorou sentì un dolore pulsante al cuore che le rendeva difficile respirare. Sfortunatamente, adesso era come un uccellino preso di mira da un falco. Era destinata a non poter accompagnare Yi Yun, volando lontano da lui.

Questo era il suo destino.

Se possibile, Jiang Xiaorou non voleva che così tanti guerrieri della razza della Desolazione morissero per lei.

Tuttavia, sia sua madre che gli esperti della sua razza erano già determinati a combattere fino alla morte. In tali circostanze, se avesse detto altro, avrebbe solo indebolito il morale dei soldati.

Con questo disastro incombente, anche se non avrebbe annientato ogni forma di vita in questo mondo, i guerrieri più potenti come loro avrebbero dovuto sacrificarsi per proteggere l’eredità della loro razza.

“Yun’er, mi stai ascoltando?” Jiang Xiaorou divenne ansiosa quando vide che suo fratello non stava rispondendo.

Yi Yun sorrise e disse: “Sorella, ho fatto molti progressi. Inoltre in tutti questi anni ho accumulato grandi quantità di tesori. Sono tesori straordinari e mi mancava solo l’opportunità di usarli nel mondo Tian Yuan, visto che non c’erano avversari nel mondo Tian Yuan degni di farmeli sfoderare.”

Yi Yun parlò con molta sicurezza. Figuriamoci al suo attuale livello, nessuno nell’intero mondo Tian Yuan poteva minacciarlo anche solo un anno fa.

“Ora posso mettere alla prova la mia forza contro il Demone Divino dall’Armatura Nera. Non ti preoccupare. Anche se non potessi batterlo, avrei la certezza di poter scappare.”

Il tono di Yi Yun non sembrava contenere alcuna tensione, non sembrava che stesse per affrontare un nemico mostruoso. Invece pareva rilassato.

Yi Yun si era già preparato per quasi un anno, tutto per questa battaglia. All’inizio non aveva fretta di affrontare il Demone Divino dall’Armatura Nera. Avrebbe potuto coltivare lentamente e crescere. Ora però Jiang Xiaorou era stata presa di mira dal nemico, così Yi Yun aveva deciso di cogliere questa opportunità e mettere alla prova il suo potere combattivo. Anche se non avesse potuto competere con lui, Yi Yun era sicuro di poter scappare.

Finché avesse teletrasportato Jiang Xiaorou nella torre dell’Avvento Divino e fosse volato via con lei, come avrebbe potuto il mostro inseguirla? Forse la loro connessione spirituale si sarebbe troncata perfino.

“Yun’er, ti ho parlato così a lungo, eppure non mi stai ascoltando…”

Jiang Xiaorou non sapeva come rispondere visto che Yi Yun non la stava prendendo sul serio. Lo conosceva molto bene. Sapeva anche che era impossibile per Yi Yun rimanere a guardare mentre lei combatteva fino alla morte.

La sua proposta che Yi Yun proteggesse l’eredità della razza della Desolazione era ragionevole e necessaria. Ma anche così, non era riuscita a persuaderlo.

E in quel momento la razza umana aveva già atteso da un bel po’ di tempo. Mentre Yi Yun e Jiang Xiaorou stavano comunicando telepaticamente, gli umani nella sala degli incontri stavano aspettando che venisse aggiornato.

Sapevano che Lin Xintong avrebbe seguito Yi Yun, così sarebbe stato Yi Yun a decidere. Era estremamente importante per le trattative e così la sua parola sarebbe stata decisiva. Era un diritto dovuto alla sua forza.

“Signorino Yi, dovrebbe essere venuto a sapere della situazione. Così mi chiedo qual è la sua decisione?”

Una figura leggendaria della razza umana non riuscì più ad aspettare e fece questa domanda.

Yi Yun si limitò a sorridere e non disse una parola. Il suo sorriso era molto difficile da decifrare. Gli esseri umani nella sala non sembravano ostili perché non avrebbero potuto opporsi a lui.

Vedendo la reazione di Yi Yun, l’espressione di Tigre Mistica si incupì. Poteva capire che Yi Yun si stava comportando con fare misterioso deliberatamente.

Tigre Mistica disse con tono freddo: “Yi Yun, so che sei molto forte, ma non credere di poter usare la forza per decidere tutto tu. La formazione Cosmica Infinita non è solo una serie di bandiere e un disco da formazione. Ha un metodo operativo speciale. Prima era registrato in una pergamena di giada, ma ora è solo nelle nostre memorie. È una formazione tramandata da decine di milioni di anni e la logica della formazione è misteriosa e astrusa. Senza il metodo per operarla, sarebbe inutile anche se ottenessi il disco!”

“Inoltre… il disco della formazione ha una componente autodistruttiva!”

Tigre Mistica aveva già offeso Yi Yun, così non aveva paura ed era l’unico in grado di dire minacce simili.

Stava avvertendo Yi Yun di non usare la forza per derubarli della formazione cosmica infinita, perché non avrebbe ottenuto nulla se l’avesse fatto.

Sentendo le sue parole, Yi Yun rise. Pensi che voglia la tua formazione cosmica infinita? Ti sopravvaluti proprio.
