---
weight: 7200
title: Capitolo 720 - Sorgente Yin
pubDate: 2025-01-21T07:17:42.791Z
tags:
  - tmw
---

***Capitolo sponsorizzato, ringraziamo Gae\!***
*31 capitoli in coda totali (21 Gae \+ 10 anonimo? (nome non specificato oltre alla serie),*
*0/1 sponsorizzazioni 1 euro a capitolo,*
*\-Schadenfreude*

Yi Yun guardò giù e scoprì che c’erano nove fiumi tra la pineta. Convergevano sinuosamente verso il centro della foresta.

Lì c’era un lago non troppo grande, sembrava l’occhio di una bestia dall’alto.

I nove fiumi lo rinfornivano di acqua di sorgente, ma era ampio meno di un chilometro, non c’era uno sbocco, quindi non si sapeva dove fluisse la corrente.

Dopo averlo guardato per un po’, Yi Yun ebbe la sensazione che i nove fiumi assomigliassero a draghi dei fiumi che volavano attorno ad una perla.

*Questo è…*

Yi Yun sondò sottoterra\!

Precedentemente, aveva espanso la sua visuale d’energia in ogni direzione per esaminare più velocemente la foresta. Ma ora ne aveva ridotto il raggio e la maggior parte della sua attenzione era rivolta verso sottoterra.

Yi Yun sussultò quando vide cosa c’era sotto. Ciò che sembrava una tranquilla pineta in realtà nascondeva un’ampia rete di rami Yin. Ogni ramo Yin corrispondeva ad un fiume, i fiumi tortuosi alla fine si univano tutti insieme.

E il lago era il posto dove tutte le radici sotterranee convergevano. Era estremamente profondo, più che un lago era meglio descriverlo come un pozzo\!

Era diventato il punto di raduno dell’energia Yin. Questo aveva fatto tremare il giovane perché gli aveva dato l’impressione che questo lago fosse un passaggio che portava all’inferno.

“Così è questo il motivo. Questa strana terra raduna tutta l’energia Yin assassina del terreno. Le Divine Lande Selvagge sono così vaste, così non è sorprendente che esista un posto del genere. E il Demone Divino dall’Armatura Nera lo usa come rifugio per recuperare le forze.”

Il mostro possedeva un’energia assassina Yin, proprio come la Luna di Sangue. Era lo stesso motivo per cui avevano scelto la Tomba delle Anima come loro quartier generale.

Il Demone Divino dall’Armatura Nera poteva ottenere molti più risultati riposando sotto questa sorgente Yin.

Yi Yun chiuse gli occhi ed esaminò attentamente le profondità del lago. E in effetti percepì distorsioni nelle leggi dimensionali dello spazio.

Il mostro era nascosto in una sezione di spazio distorto nel lago profondo.

Ma nemmeno lo spazio deforme poté bloccare la percezione di Yi Yun. Finalmente “vide” il Demone Divino dall’Armatura Nera.

Aveva una corporatura maestosa. Era completamente nudo e i suoi lunghi capelli erano distesi per la sua schiena, coprendola.

Aveva la pelle scura che sembrava divino metallo temprato migliaia di volte. I muscoli dalle linee taglienti si intrecciavano per il suo corpo, facendolo assomigliare ad un drago.

I suoi muscoli sembravano sul punto di scoppiare, ma le loro proporzioni rimanevano armoniose. Da cima a fondo, il suo corpo dimostrava perfettamente la sua potenza.

Si era tolto l’armatura e l’aveva disposta in una forma umana.

L’elmo vuoto fronteggiava il Demone Divino dall’Armatura Nera, come se l’armatura avesse vita propria.

Il mostro si era tolto l’armatura\!

Quando i generali andavano in guerra, non si sarebbero mai tolti l’armatura mentre guidavano le truppe, riposavano o dormivano. Se la sarebbero tolta solo quando fossero rimasti feriti.

Mentre lo guardava, Yi Yun sembrò rivedere come il Demone Divino dall’Armatura Nera dominava in battaglia.

Tuttavia quel mostro non era un generale sovrano del mondo, ma un demone che massacrava ogni creatura senziente. Emanava un’aura mortale e sanguinosa\!

Mentre lo osservava, Yi Yun aveva radunato tutta la sua aura. Anche così, notò che il Demone Divino dall’Armatura Nera aveva aperto gli occhi all’improvviso.

I suoi occhi neri con un tocco cremisi sembravano un fuoco spettrale nell’oscurità, emanando un’aura gelida in ogni direzione.

Il Demone Divino dall’Armatura Nera non poteva percepire la presenza del Cristallo Viola, ma il suo istinto combattivo lo aveva ridestato.

Tuttavia… quando esaminò l’ambiente attorno con la sua energia spirituale, non trovò nulla. Era impossibile che scoprisse Yi Yun sotto la protezione del Cristallo Viola e della torre dell’Avvento Divino.

Così il mostro alla fine si calmò.

Non poteva interrompere il suo processo di guarigione solo perché aveva avuto una strana sensazione effimera.

Gli rimanevano molte questioni di cui occuparsi.

E in quel momento, Yi Yun aspettò sopra il lago come un cacciatore paziente.

Attraverso la sua visuale d’energia, poteva vedere chiaramente il flusso d’energia del Demone Divino dall’Armatura Nera.

Era davvero ferito. Le lesioni lasciate dal Sacro Spirito non avevano ferito solo il suo corpo, ma anche il suo mare spirituale.

Yi Yun poteva percepire energia spirituale caotica nella sua anima, sembrava che le sue condizioni fossero estremamente instabili.

Yi Yun stava aspettando… aspettando il momento cruciale del suo recupero.

I guerrieri avevano bisogno di un posto assolutamente sicuro sia mentre si isolavano per avanzare di livello che quando facevano circolare la loro energia per guarire. A volte avrebbero avuto bisogno di persone che li proteggevano. Questo perché non potevano essere disturbati durante un momento critico. Altrimenti avrebbero subìto un contraccolpo d’energia. Nei casi più seri, avrebbero subìto una deviazione di qi.

Yi Yun stava aspettando precisamente quell’opportunità, così avrebbe potuto ferire gravemente il Demone Divino dall’Armatura Nera\!

Il tempo passò lentamente mentre la luna brillante tramontava ad ovest. L’orizzonte orientale era soffuso da un brillante strato di stelle mentre il cielo notturno si riaccendeva. Era quasi arrivata l’alba…

Il Demone Divino dall’Armatura Nera aveva già completamente ignorato il suo presagio. Era immerso nel suo processo di guarigione e ora stava affrontando un momento critico; stava riparando le ferite nel suo mare spirituale, cancellando le correnti d’energia caotica poco a poco.

Il mare spirituale era il punto debole di un essere umano. Perfino il Demone Divino dall’Armatura Nera non era diverso.

Lo sguardo di Yi Yun si accese\!

Era il momento\!

Dopo aver atteso per ore, Yi Yun aveva mantenuto costantemente il picco delle sue condizioni. Aveva radunato tutta la sua energia proprio per lanciare questo attacco.

Il suo Sutra del Cuore della Grande Imperatrice circolò e il suo qi vitale divampò. I suoi potenti totem, il Corvo Dorato e la Nove Neonati apparirono nel cielo.

Per questo assalto per cui aveva radunato le forze così a lungo, non usò la sua spada ma… la torre dell’Avvento Divino\!

Anche se la sua forza era migliorata drasticamente, Yi Yun non poteva ancora controllare pienamente l’artefatto. Non avrebbe potuto usare la torre in un vero scontro. Sarebbe stato come un bambino di tre anni che ondeggiava un martello, lento e incapace di mirare. Sarebbe stato anche estremamente stancante per lui.

Ora però era l’occasione più appropriata per utilizzare la torre dell’Avvento Divino visto che il suo obiettivo era fermo. La forza dell’intero artefatto che si abbatteva giù dall’alto era molto più potente della spada spezzata di puro Yang.

*Boom\!*

La torre dell’Avvento Divino si lanciò spietatamente giù, facendo collassare il vuoto.

Ci fu un’esplosione tumultuosa sulla superficie del lago Yin e una vastissima quantità d’acqua schizzò nel cielo. La torre dell’Avvento Divino continuò a cadere, abbattendosi sul Demone Divino dall’Armatura Nera\!

Yi Yun aveva usato tutte le sue forze senza trattenersi. Sapeva di avere solo una possibilità per colpire usando la torre dell’Avvento Divino\! E se avesse combattuto con la spada spezzata di puro Yang, sarebbe stato difficile per lui riprodurre un potere del genere su questa scala\!
