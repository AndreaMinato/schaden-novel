---
weight: 7230
title: Capitolo 723 - L’Ira del Demone Divino
pubDate: 2025-01-23T08:30:44.874Z
tags:
  - tmw
---

Capitolo sponsorizzato, ringraziamo Gae!
28 capitoli in coda totali (18 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude

“Boom!”

Prima che il Demone Divino dall’Armatura Nera potesse anche solo pensarci, la torre dell’Avvento Divino si era abbattuta sulla superficie del lago, causando un’esplosione terrificante.

Mentre un’immensa pressione idraulica si abbatteva sul mostro, il fondo della pagoda nera era già a nove metri sopra la testa del Demone Divino dall’Armatura Nera.

“Roar!”

Il Demone Divino dall’Armatura Nera rilasciò un ruggito assordante mentre scagliava la torre dell’Avvento Divino verso l’alto con un solo colpo!

Allo stesso tempo però ora i muscoli del mostro erano sul punto di collassare. Il sangue schizzò e l’enorme impatto lo fece sprofondare nel lago!

Sembrava che questo lago Yin fosse stato bombardato da meteoriti. Fango, rocce e acqua evaporarono a causa dell’ondata di energia. Il Demone Divino dall’Armatura Nera fu spinto decine di metri in profondità.

“Peng!”

Il fondo del lago esplose del lago esplose e il demone dai capelli scompigliati caricò con la lancia in mano.

Visto che era stato interrotto, le sue ultime ore di meditazione erano diventate inutili!

Il Demone Divino dall’Armatura Nera apparì sopra il lago Yin, i suoi occhi erano rossi come il sangue, era stato colto dalla frenesia!

Era estremamente infuriato, ma quando cercò tracce di Yi Yun, vide solo una piccola pagoda all’orizzonte, che in un attimo di secondo scomparì dalla sua visuale.

Stavolta Yi Yun era volato ancora più velocemente. Yi Yun sapeva di non poter competere con lui anche se era gravemente ferito. Non sarebbe rimasto indietro a guardare i risultati del suo attacco.

“Umano!”

I lunghi capelli del Demone Divino dall’Armatura Nera si rizzarono come quelli di una bestia infuriata.

Era ovviamente molto più potente di Yi Yun, eppure il giovane aveva scelto di attaccarlo proprio mentre stava guarendo le sue ferite. E sarebbe fuggito subito, senza rimanere a vedere i risultati dell’attacco. Yi Yun voleva solo interrompere il suo recupero e causargli un contraccolpo d’energia.
Il mostro però non poteva fare nulla contro di lui nonostante avesse capito la sua strategia.

Questo lo faceva infuriare.

Tuttavia Yi Yun era già sparito. Anche se era arrabbiato, il Demone Divino dall’Armatura Nera non sapeva se inseguirlo o no.

Per lui, Yi Yun era solo una creatura miserabile nonostante avesse ottenuto l’eredità del Lord dello Yang Azzurro.

Al confronto, il Lord dello Yang Azzurro… era un Signore Divino di un grande Cielo Empireo.

Nell’intero Cielo Empireo dello Yang Divino c’erano 72 Signori Divini e il Lord dello Yang Azzurro era uno di loro!

Decine di milioni di anni fa, il Demone Divino dall’Armatura Nera era stato sigillato dal Lord dello Yang Azzurro. Non aveva potuto opporsi. La differenza di forza era troppo vasta ed era solo prevedibile che fosse sigillato.

Yi Yun però era un essere umano di un regno inferiore. Aveva ottenuto l’eredità del Lord dello Yang Azzurro per puro caso.

E nonostante questo, Yi Yun usava la torre dell’Avvento Divino solo per lanciare agguati. Lo aveva fatto più volte, fuggendo dopo ogni colpo, senza mai affrontarlo direttamente in battaglia. Una strategia del genere era disgustosa e spudorata.

Se avesse inseguito Yi Yun, il Demone Divino dall’Armatura Nera avrebbe dovuto pagare un caro prezzo. Non si era ripreso dalle sue ferite e avrebbe speso la sua essenza vitale. Era rimasto sigillato per decine di milioni di anni e aveva consumato molta forza vitale. Anche se aveva fatto innumerevoli massacri nel mondo Tian Yuan, rubando la forza vitale di chi uccideva… era ancora insufficiente!

Queste vite di basso livello avevano una forza vitale debole ed erano anche impuri. Non rimanevano molte risorse per ripristinare la sua essenza vitale dopo aver raffinato le impurità.

“Boom!”

Il Demone Divino dall’Armatura Nera si ritirò nel lago Yin. E in quel momento Yi Yun era tornato nella pancia della montagna a migliaia di chilometri di distanza.

Aveva subìto un po’ di ferite anche durante questo agguato, ma erano più lievi rispetto a quello precedente.

Controllare la torre dell’Avvento Divino era ancora un compito piuttosto difficile per lui. Era come un bambino che cercava di usare un grosso martello. Solo un contraccolpo su un incudine avrebbe intorpidito le braccia del bambino e avrebbe agitato la sua circolazione.

Yi Yun sfruttò tutto il tempo che aveva a disposizione e usò il Cristallo Viola per recuperare il suo qi vitale.

Il Demone Divino dall’Armatura Nera rimase vigile. Mentre recuperava le forze, divise un po’ della sua coscienza, rallentando il suo processo di guarigione.

Stava sondando costantemente l’ambiente attorno e non si concentrava pienamente a guarire. Ma Yi Yun non sarebbe venuto quando era distratto ad osservarsi attorno. E proprio quando il mostro avesse abbassato la guardia e avrebbe cercato di passare alla fase più critica e guarire le ferite del suo mare spirituale, Yi Yun sarebbe riapparso.

Sembrava che avesse un’abilità speciale di percezione, colpendo con decisione nell’istante in cui il Demone Divino dall’Armatura Nera non poteva essere disturbato!

Era di nuovo la torre dell’Avvento Divino. Era un altro agguato!

Boom!

Il lago Yin esplose, scuotendo le montagne.

Stavolta Yi Yun fuggì ancora più velocemente. Non si diede nemmeno un’occhiata indietro e scappò lontano.

Tre agguati consecutive gli avevano permesso di acquisire più familiarità con la torre dell’Avvento Divino e sui modi per attaccare il nemico.

Era anche per questo che era riuscito a lanciare i suoi agguati con successo.

E il Demone Divino dall’Armatura Nera aveva notato questi cambiamenti.

Aveva l’impressione che, nonostante questo umano fosse debole, fosse come un piccolo verme che lo tormentava e trovava sempre il metodo per morderlo nel modo più doloroso.

E a quanto pareva, stava rimanendo nello stesso punto per cooperare con lui!

Queste radici Yin radunavano l’energia Yin delle Divine Lande Selvagge e il Demone Divino dall’Armatura Nera non aveva trovato un secondo posto migliore di questa terra per recuperare le forze. Se avesse deciso di andarsene, avrebbe avuto ancora più difficoltà a radunare forza vitale.

Il suo mare spirituale era già nel caos ed era stato ferito dal Sacro Spirito della razza della Desolazione. Ora la sua essenza era instabile ed era sul punto di collassare!

Aveva ucciso così tanti guerrieri nel mondo Tian Yuan, ma l’energia che aveva rubato era impura. Aveva poco effetto!

Se non avesse potuto stabilizzare la sua energia vitale in una sola volta, nei prossimi giorni avrebbe consumato lentamente la sua essenza. Un giorno che fosse diventata troppo debole, così debole da non sostenere il suo potente corpo, sarebbe collassato direttamente!

Una Costituzione della Continuità era formidabile, ma aveva bisogno di potente essenza vitale.

Il Demone Divino dall’Armatura Nera non voleva andarsene, né poteva farlo per un umano insignificante. Sarebbe stato un insulto al suo orgoglio.

“Uccidere! Uccidere! Uccidere!”

Il Demone Divino dall’Armatura Nera ruggì con la sua lingua antica. La prossima volta si sarebbe assicurato di non lasciarselo scappare.

Non divise la sua coscienza stavolta, invece iniziò a concentrarsi su ogni cosa compresa in un raggio di diecimila chilometri. Poteva non individuare la torre dell’Avvento Divino nascosta, ma prima di colpire, l’artefatto avrebbe dovuto radunare qi vitale del mondo e allo stesso tempo la formazione di occultamento sarebbe diventata inefficace.

Durante le ultime volte era stato colto di sorpresa durante i momenti critici della sua guarigione, così non solo era stato lento a reagire, aveva dovuto subìre un contraccolpo d’energia. Così sarebbe stato molto difficile per lui uccidere Yi Yun nell’istante in cui avesse manifestato la torre dell’Avvento Divino.

Ora però il mostro aveva deciso di rinunciare temporaneamente a guarire e si stava concentrando sull’uccidere Yi Yun. Stavolta era diverso.

Con la sua forza e la sua comprensione delle leggi, poteva attraversare il vuoto e arrivare di fronte a Yi Yun nel momento in cui avesse fatto la sua mossa. Allora avrebbe potuto infliggergli un colpo fatale!
