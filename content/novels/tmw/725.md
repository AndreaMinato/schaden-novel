---
weight: 7250
title: Capitolo 725 - La Terra Marcisce
pubDate: 2025-01-27T13:39:30.172Z
tags:
    - tmw
---


Capitolo regolare,
27 capitoli in coda totali (17 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude


Sospeso sopra il fiume Yin, il giovane toccò gentilmente la superficie ruvida del Legno Spirituale della Morte.


L’aura del Declino e della Morte vorticò tra le sue dita. Gli sembrava di poter vedere l’aspetto verdeggiante e rigoglioso dell’antico albero incantato.


Era vissuto per chissà quanto tempo, mentre altre piante fiorivano e appassivano. Eppure, in una sola notte, era morto dopo essere stato coperto da sangue demoniaco. Sembrava fosse stato testimone di anni di vicissitudini e che alla fine se ne fosse districato.


Una vita di prosperità era finita con un declino nell’arco di una notte. Questo era il dao che il pezzo di legno alla fine aveva formato.


Il Legno Spirituale della Morte volò dalle mani di Yi Yun e sprofondò lentamente nel lago Yin.


Era successo tutto silenziosamente, non c’era stata una sola increspatura.


Il concetto del declino si diffuse attorno e si lasciò trasportare dalla corrente.


Il declino di un albero era simile alla morte di un essere umano e ad un fiume che si seccava.


Il Legno Spirituale della Morte cominciò ad assorbire l’energia Yin del mondo che scorreva per il fiume.


Tuttavia, nonostante stesse assorbendo così tanto, il Legno Spirituale della Morte rimase silenzioso e immobile.


Al confronto, la radice Yin si stava seccando con una velocità visibile ad occhio nudo.


Mentre il qi vitale del mondo diminuiva, si troncava lentamente.


Al confronto, era troppo semplice troncare una radice Yin nelle Divine Lande Selvagge per un tesoro al livello del Legno Spirituale della Morte.


Una fonte d’energia del lago Yin adesso era scomparsa. Adesso c’erano otto radici Yin.


Yi Yun ne aveva prosciugata una usando il Legno Spirituale della Morte e il concetto del Declino.


La radica Yin appassita si trasformò in una scia di fumo che si torse nell’aria come un piccolo drago dei fiumi.


Con un cenno, Yi Yun lo ripose nel Legno Spirituale della Morte.


Questo drago dei fiumi nero poteva essere un’incarnazione della radice Yin, ma non conteneva molta energia. Era più un concetto e una legge.

Se Yi Yun avesse estratto tutta l’energia Yin in una sola volta, il Demone Divino dall’Armatura Nera l’avrebbe scoperto subito. Tuttavia, se si fosse limitato ad estrarre il concetto e la legge dell’area, la radice Yin non sarebbe cambiata e il qi del lago sarebbe rimasto denso come prima.


Tuttavia ciò che aveva fatto Yi Yun era come rimuovere le rune di una formazione che era emersa naturalmente. Senza la sua essenza, sarebbe stata solo questione di tempo prima che le radici Yin si seccassero.


Dopo averla raccolta, Yi Yun entrò nella torre dell’Avvento Divino e si diresse verso la prossima radice Yin senza esitare.


Aveva intenzione di estrarre tutte e nove le radici Yin, per raffinarle nel Legno Spirituale della Morte.


Forse queste nove radici Yin avrebbero potuto creare una formazione all’interno del tesoro.


Le rune e i concetti di una formazione erano parti di una legge. Si poteva perfino controllare il mondo come una formazione una volta compresa la sua legge.


E in quel momento, nelle profondità del lago, non ci furono cambiamenti nonostante la scomparsa della radice Yin.


Questo lago Yin era stato formato dal potere della creazione del mondo. Era il prodotto di decine di milioni di anni di accumulo di energia. Le nove radici Yin erano come i pilastri di supporto dello specchio d’acqua. Troncare una radice non avrebbe avuto conseguenze disastrose, a meno che non venissero tutte tagliate, solo allora il lago sarebbe collassato.


E in quel momento, il Demone Divino dall’Armatura Nera aveva da tempo distolto l’attenzione dal lago così da potersi concentrare sull’imminente agguato di Yi Yun, interrompendo il suo recupero.


Il Demone Divino dall’Armatura Nera non aveva familiarità con il concetto del Declino. Il divario tra le leggi era vasto quanto centinaia di migliaia di montagne. Inoltre, ora che la sua attenzione era stata distolta dal lago, il mostro non avrebbe avuto modo di percepire cosa stava facendo Yi Yun, né avrebbe potuto accorgersi che le radici Yin attorno si stavano seccando.


Per il Demone Divino dall’Armatura Nera era diventata una competizione di pazienza. Respirava lentamente e con regolarità. Nel suo corpo si formavano costantemente piccole fenditure che guarivano lentamente. Sembrava una struttura fatta di pietra antica completamente silenziosa.


Per il Demone Divino dall’Armatura Nera abituato a meditare per decine di milioni di anni, qualche giorno d’attesa sarebbe passato in un batter d’occhio. Aveva abbastanza pazienza.


Il lago Yin rimase calmo, mentre Yi Yun arrivò silenziosamente alla seconda radice.


Riprendendo il Legno Spirituale della Morte, estrasse lentamente la legge e il concetto della seconda radice.


Queste nove radici Yin erano indipendenti, ma allo stesso tempo interconnesse. La loro combinazione creava una grande formazione che radunava l’energia del mondo.


Yi Yun estrasse una radice dopo l’altra, ma non causò cambiamenti nell’energia Yin del mondo.


E il demone stava ancora aspettando nel cuore del lago. Sembrava fosse diventato tutt’uno con l’ambiente attorno, indistinguibile da esso.


Le leggi celesti stavano mutando gradualmente mentre Yi Yun prendeva una radice dopo l’altra, ma non mostrarono cambiamenti qualitativi.

Se Yi Yun si fosse fermato a questo punto, le radici Yin che aveva estratto non si sarebbero comunque riprese. E nel corso di qualche secolo, questa grande formazione si sarebbe prosciugata e alla fine sarebbe scomparsa.


Yi Yun arrivò di fronte alla radice Yin finale.


Sembrava un vaso sanguigno della terra ed era l’ultimo recipiente lasciato in questa vasta terra.


“Legno Spirituale della Morte, vai!” Yi Yun evocò il tesoro.


Dopo aver assorbito così tanta energia Yin, il pezzo di legno incantato stava mostrando un piccolo cambiamento.


Nel momento in cui apparì, la radice Yin sembrò congelarsi. L’odore della morte aleggiò e divorò lentamente la radice Yin.


Una volta finito, sarebbe iniziato il collasso completo delle nove colonne portanti del lago!


Così la formazione celeste scolpita naturalmente dalla legge della Creazione si sgretolò!


“Oh?” Il Demone Divino dall’Armatura Nera aprì gli occhi e un lampo rosso brillò nel suo sguardo.


Sentì il terreno rimbombare.


Cos’era successo?


All’improvviso le montagne e i fiumi fremettero. L’intero lago Yin iniziò a seccarsi con un ritmo visibile ad occhio nudo. Perfino le piante attorno morirono insieme ad esso!


L’energia Yin del mondo si stava dissipando rapidamente.


Il concetto del Declino si irradiò in ogni direzione!


L’appassimento delle nove radici Yin stava facendo morire anche l’area attorno!


Se gli esseri umani o le bestie della desolazione fossero morte, il loro sangue si sarebbe seccato e la loro carne sarebbe marcita. Anche le loro ossa alla fine sarebbero state riassimilate come nutrimento dalla terra.


Un pezzo di terra invece sarebbe morto una volta che si fossero seccati i fiumi e le vene spirituali che lo alimentavano. La vita attorno si sarebbe esaurita e qualsiasi pianta radicata in quest’area sarebbe appassita.


“Oh?!” Il Demone Divino dall’Armatura Nera si alzò all’improvviso. Il lago Yin si era già seccato sotto i suoi piedi. Il terreno si stava inaridendo e si stava frantumando, fessure stavano comparendo nel fondale.


Cos’è successo?!


Il mostro si allarmò mentre si precipitava fuori dal lago Yin secco. Estese la sua percezione attorno, connettendosi alle nove radici Yin.


All’improvviso rimase sbigottito nel vedere che erano state troncate completamente.


Erano appassite dall’interno. Questo eccellente santuario curativo era stato annientato.


Era stato quell’umano?! Cos’aveva fatto?!


Come poteva prevedere che Yi Yun avesse un pezzo di legno incantato così potente? Non riusciva nemmeno comprendere il misterioso concetto del Declino che Yi Yun aveva compreso.


Il concetto del Declino era sufficiente a seccare le nove radici Yin, facendo perire questa terra insieme ad esse.


Era un concetto estremamente raro, un Dao che Yi Yun era riuscito a comprendere completamente da sé. Il Demone Divino dall’Armatura Nera non aveva idea di come funzionasse!


Così non si era potuto accorgere di nulla!
