---
weight: 7260
title: Capitolo 726 - Pazienza
pubDate: 2025-01-27T13:39:30.194Z
tags:
    - tmw
---


Capitolo sponsorizzato, ringraziamo Gae!
26 capitoli in coda totali (16 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude


Questa era la prima volta che il Demone Divino dall’Armatura Nera si infuriava così da quando si era ridestato dal suo sonno lungo decine di milioni di anni. Era sempre rimasto impassibile quando aveva massacrato migliaia di persone nel mondo Tian Yuan.
Le forme di vita miserabili qui non erano affatto degne di evocare alcuna emozione in lui.


Ma ora, a causa di Yi Yun, stava incontrando grossi problemi e stava provando frustrazione.


Quando aveva fatto i suoi agguati, Yi Yun aveva sempre colto l’opportunità perfetta e aveva scelto il momento in cui era stato più debole, proprio quando non poteva essere disturbato, impedendogli di sfoderare appieno la sua forza!


In attesa del quarto scontro, il Demone Divino dall’Armatura Nera aveva rinunciato a curarsi le ferite e si era concentrato sul dare la caccia a Yi Yun, ma era solo finita in questo modo bizzarro.


Tutte e nove le radici Yin erano state estratte da Yi Yun, e il Demone Divino dall’Armatura Nera se n’era reso conto solo alla fine.


Una forma di vita orgogliosa come lui era stata imbrogliata da un umano così miserabile!


Il mare spirituale caotico del mostro si stava agitando e il suo sguardo emanò un’aura omicida fredda!


“Uccidere! Uccidere! Uccidere!”


Il Demone Divino dall’Armatura Nera ruggì con rabbia usando una lingua antica, facendo tremare la terra; causò perfino valanghe e uccise gli animali a terra e perfino gli uccelli! Queste forme di vita non potevano resistere ai concetti contenuti dal suo grido infuriato. Nel momento in cui furono investiti dall’aura omicida, i loro corpi si disintegrarono in un miscuglio di carne e sangue!


Il Demone Divino dall’Armatura Nera galleggiò nel cielo mentre i suoi capelli scompigliati fluttuavano a mezz’aria. Brandiva la sua lancia, mentre numerose facce dalle espressioni tormentate coparivano sulla sua armatura. Sembrava che stessero per attraversare la sua corazza. Queste anime sofferenti erano i guerrieri che il mostro aveva ucciso e sigillato. Solo persone abbastanza potenti sarebbero state degne di essere intrappolate nell’armatura. Tra di loro c’era il patriarca Shen Tu.


Il cielo cambiò colore a causa della sua ira, soffuso dall’aura sanguinosa e omicida!


Yi Yun, che era nella torre dell’Avvento Divino, sentì una forte pressione!


In quel momento era molto lontano, a più di cinquemila chilometri di distanza. Ma poteva ancora sentire i residui dell’energia del mostro.


Yi Yun era entrato subito nella torre dell’Avvento Divino nell’istante in cui aveva estratto l’ultima radice Yin e si era ritirato.


Sapeva bene che distruggere il santuario curativo del Demone Divino dall’Armatura Nera era come costringerlo ad uscire allo scoperto. In questo modo gli avrebbe dato la caccia fino alla morte.


Mentre controllava la torre, Yi Yun fece convergere ogni fluttuazione d’energia e attivò la formazione di occultamento. Si nascose silenziosamente nel vuoto.


Nel frattempo tenne in mano il Legno Spirituale della Morte e chiuse gli occhi.


Nove piccoli draghi dei fiumi neri volavano attorno al tesoro. Erano le leggi dell’energia Yin appena estratte.


Percependole, Yi Yun aveva avuto l’impressione che questo pezzo di legno sarebbe maturato insieme a lui, diventando un potente tesoro.


Sfortunatamente, era ancora troppo misterioso per lui. Anche se aveva contato su di esso per usare il concetto di Declino, non era ancora riuscito a comprendere il vero intento del Dao Celeste contenuto nel Legno Spirituale della Morte.

E ora, dopo aver assorbito le leggi dell’energia Yin, l’aura del Legno Spirituale della Morte era diventata ancora più misteriosa. Sembrava che la coscienza di una persona potesse affondare al suo interno dopo qualche semplice occhiata di troppo. Una volta immersi nell’aura del Legno Spirituale della Morte, si esauriva gradualmente ogni forza vitale e una volta che il coltivatore se ne fosse reso conto, sarebbe stato quasi sull’orlo della morte.


Il Legno Spirituale della Morte era una strana meraviglia. Ora si stava armonizzando lentamente con Yi Yun e, a parte lui, nessun altro avrebbe potuto tenerlo in mano senza perdere forza vitale.


Yi Yun si concentrò sulla comprensione delle leggi e sul raffinamento delle nove radici Yin. Non aveva fretta di fare uno scontro all’ultimo sangue con il Demone Divino dall’Armatura Nera.


Voleva importunare il mostro più e più volte, attaccandolo quando meno se lo aspettava, irritandolo e conducendolo alla pazzia, in modo che non avesse tempo per curarsi le ferite.


Una volta che l’anima del nemico fosse precipitata nel caos e che lui invece fosse maturato lentamente, imparando dalle sue battaglie, sarebbe stato in grado di affrontare il Demone Divino dall’Armatura Nera.


Tuttavia… il Demone Divino orgoglioso non gli avrebbe permesso di provocarlo ripetutamente…


Ai suoi occhi, Yi Yun era solo una forma di vita miserabile. Non solo lo aveva ingannato, aveva anche osato nascondersi nelle vicinanze, divertito dalle sue reazioni.


“Muori!”


Il Demone Divino dall’Armatura Nera brandì la lancia con forza. All’istante il cielo cambiò di nuovo colore mentre le montagne esplodevano, dividendo la terra e causando valanghe! La terra nel raggio di migliaia di chilometri andò sottosopra! L’attacco furioso del mostro era devastante e scioccante!


Nella torre dell’Avvento Divino, Yi Yun mostrò un’espressione seria quando percepì la furia del Demone Divino.


Nonostante fosse a migliaia di chilometri di distanza, poteva percepirne l’aura formidabile. Le fluttuazioni d’energia erano ancora tremende nonostante la lontananza. Tuttavia Yi Yun si limitò a sopportare in silenzio e non attivò le formazioni difensive della torre.


Se l’energia impetuosa fosse stata riflessa dalle barriere, il Demone Divino dall’Armatura Nera l’avrebbe percepito.


Ogni briciolo di energia che irradiava una forma di vita come questo mostro era legata al proprietario. Stava usando questo attacco come sonda per trovare Yi Yun.


Questo allarmò il giovane. Sapeva che il Demone Divino dall’Armatura Nera era forte, ma non si aspettava che, nonostante fosse ferito, il suo attacco potesse comunque distruggere catene montuose dal raggio di migliaia di chilometri. Il mostro stava cercando di localizzarlo seguendo i riflessi dell’energia che si irradiava.


Questa tecnica lo aveva scioccato.


Dopo aver attaccato, i muscoli del mostro iniziarono a spaccarsi e a sanguinare. Questo non lo fece sembrare solo estremamente miserabile, ma anche terrificante!


Lo sguardo del mostro divenne freddo e furioso mentre esaminava il vuoto attorno a lui.

Non era riuscito a trovare la torre dell’Avvento Divino con il suo attacco su larga scala, figuriamoci Yi Yun.

Sapeva che l’umano doveva essersi nascosto da qualche parte. Anche se avesse continuato ad attaccare nonostante le ferite, l’umano l’avrebbe ignorato. Avrebbe anche potuto disattivare le formazioni dell’artefatto, lasciando che le ondate d’energia passassero attraverso la torre. Anche se fosse stato lievemente ferito, sarebbe rimasto nascosto.


Così astuto, ma timido come un topo!


Il Demone Divino dall’Armatura Nera strinse con forza la lancia. Quel debole umano lo faceva impazzire. Non aveva mai incontrato un avversario del genere che si comportava in modo erratico. Era anche estremamente cauto e non aveva rivelato alcun punto debole. Era estremamente spudorato!


Perché l’orgoglioso Lord dello Yang Azzurro selvaggio e indomito aveva scelto una persona così miserabile come successore?!


Il Demone Divino esaminò freddamente i dintorni. All’improvviso iniziò a puntare lo sguardo verso una direzione in particolare.


Era… la direzione dove aveva individuato la giovane della razza della Desolazione che aveva la stirpe di un membro dei dodici Cieli Empirei, era anche il luogo dove aveva deciso di segnare la posizione di Yi Yun.


Yi Yun e quella ragazza erano insieme prima, e sembravano aver un rapporto stretto.


Il Demone Divino dall’Armatura Nera era estremamente orgoglioso. Non voleva confrontarsi con una miserabile forma di vita qui e venire provocato continuamente.


Avrebbe dovuto riversare la sua ira su qualcuno.


Il Demone Divino dall’Armatura Nera guardò in quella direzione con un sorriso sinistro.


‘Fammi vedere come puoi continuare a nasconderti in silenzio dopo che ucciderò quella ragazza e tutta la razza della Desolazione!’
