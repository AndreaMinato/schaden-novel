---
weight: 7300
title: Capitolo 730 - Il Successore del Demone Divino
pubDate: 2025-01-29T12:26:10.389Z
tags:
  - tmw
---

Capitolo sponsorizzato, ringraziamo Gae!
24 capitoli in coda totali (14 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude

Weng!

Fuori dal palazzo della razza della Desolazione, una membrana traslucida si espanse rapidamente come una raffica di vento, soffiando via tutto.

Anche la nuvola nera che copriva il cielo fu squarciata dalla barriera e si indebolì.

Era la formazione protettiva della razza della Desolazione. Con questa formazione, avrebbero potuto resistere alla pressione del mostro.

Mentre la formazione veniva attivata, la nuvola di sangue cominciò a gonfiarsi. La vera battaglia doveva ancora iniziare, ma il cielo aveva già cambiato colore.

Il Demone Divino dall’Armatura Nera era dentro la nuvola!

Tutti videro un uomo robusto dall’armatura pesante e con una lancia in mano. Era in cima ad una nuvola di sangue, come una divinità tirannica.

Era indomito e invincibile. Sotto la sua pressione, la gente si sentì raggelare. I suoi occhi freddi sembravano fissare ognuno di loro.

“È stato troppo veloce. Non abbiamo nemmeno pianificato cosa fare…”

Un gruppo di umani inclini a scappare tra le montagne remote, ma che non avevano ancora deciso, al momento erano confusi. Pensavano che avrebbero ancora avuto del tempo per riflettere, ma non si sarebbero mai aspettati che il Demone Divino dall’Armatura Nera sarebbe comparso all’improvviso.

Ora l’accampamento dell’intera razza della Desolazione era stato preso di mira dal mostro. Adesso sarebbero stati costretti a combattere. Potevano solo farsi forza e prepararsi per la battaglia.

Di fronte alla repressione portata dalla differenza nell’ordine naturale, il qi vitale della gente era stato soppresso, come se ogni movimento avrebbe causato la loro morte all’istante!

Questa sensazione era inevitabile perfino nella formazione della razza della Desolazione!

In quel momento si sentirono dei passi gentili provenire dal palazzo. Le pesanti porte furono aperte automaticamente mentre Jiang Xiaorou si avvicinava. Jiang Xiaorou era uscita dall’antica sala. Un’aura desolata e antica sembrava aleggiare attorno a lei.

Jiang Xiaorou teneva un bastone d’osso con una mano, con la schiena dritta. Ogni suo passo era lento, ma camminava con determinazione.

“Tu…”

Il Demone Divino dall’Armatura Nera iniziò a fissare Jiang Xiaorou!

Un’intensa pressione divampò, avvolgendo la giovane!

Era risaputo quanto fosse terrificante la pressione del mostro. I giovani talenti ordinari sarebbero scoppiati in una poltiglia di carne e sangue nel momento in cui fossero stati investiti da questa forza.

Per quanto riguardava Jiang Xiaorou, riuscì a resistere al suo sguardo.

Jiang Xiaorou era forte, ma in confronto ad un mostro come Yi Yun o ad un Re Empireo umano era molto più debole. Logicamente parlando, non sarebbe dovuta essere in grado di rimanere così calma sotto il suo sguardo.

Tuttavia era eccezionalmente tranquilla. Indossava un abito rosso dalle maniche ampie, una cintura decorata con nappe nere e l’unico trucco erano due linee color rosso scuro che sottolineavano i contorni dei suoi occhi. Ogni battito di ciglia dei suoi occhi sembrava aprire una finestra in un universo pieno di stelle, ma sembrava anche una Volpe Celeste appariscente, ma fredda.

Quando i guerrieri ordinari sentivano la pressione del Demone Divino dall’Armatura Nera, era per via delle loro stirpi e della differenza nell’ordine naturale. Ma il sangue che scorreva nel corpo di Jiang Xiaorou apparteneva ad una potente stirpe dei dodici Cieli Empirei. Questo le permetteva di mantenere la calma di fronte al mostro.

“Bene!”

Disse con una lingua antica il Demone Divino dall’Armatura Nera sogghignando. Solo pochissimi Re Empirei della razza umana che conoscevano l’antica lingua di decine di milioni di anni fa potevano capirlo.

“Ti ho preso di mira per via della tua stirpe. All’inizio volevo renderti mio successore.”

“Sei nata per combattere con una stirpe del genere. Sfortunatamente sei nata in questa terra desolata. Non importa anche se sei così debole al momento. Il potenziale della tua stirpe è immenso. È uguale sprecare due o tre decadi. Finché troncherai i rapporti con questa razza debole, diventerai il più forte spirito guerriero al mio comando, uccidendo per me e conquistando i dodici Cieli Empirei!”

Le parole del Demone Divino dall’Armatura Nera risuonarono per il mondo. I Re Empirei della razza della Desolazione che comprendevano l’antica lingua rimasero tutti sbigottiti!

Diventare il successore del Demone Divino dall’Armatura Nera?!

Così era per questo che l’aveva presa di mira, non per ucciderla, ma perché aveva addocchiato la sua stirpe. Voleva che diventasse suo successore!

Era… troppo scioccante!

Molti guardarono Jiang Xiaorou. Sia la razza della Desolazione, che quella umana, erano forme di vita deboli come formiche per il Demone Divino dall’Armatura Nera. Tuttavia aveva riposto una così grande importanza in Jiang Xiaorou.

“Scegli. Seguimi e ti renderò potente, ma… per mostrare la tua sincerità, dovrai massacrare queste due miserabili razze. Accetta e diventerai lo spirito guerriero più potente. Rifiuta e ti distruggerò!”

Il tono del Demone Divino dall’Armatura Nera era feroce. Visto che Yi Yun l’aveva irritato, era venuto qui con l’intenzione di annientare Jiang Xiaorou.

Ma ora, dopo aveva notato che la giovane stava sopportando la sua pressione direttamente, la sua potente stirpe aveva fatto calmare il suo mare spirituale. Pensava che sarebbe stato davvero un peccato distruggerla.

Jiang Xiaorou non capiva il mostro, ma il Sacro Spirito comunicò il significato dietro le sue parole.

Scorse la folla con lo sguardo e, all’improvviso, alzò la testa. Poi sollevò il bastone d’osso con la mano.

Wuu!

Si sollevò del vento!

Un’improvvisa raffica di tempo soffiò per l’area. Anche se la pressione sulla gente non si ridusse, sentirono il terreno sotto i loro piedi inspessirsi. Ora riuscivano a rimanere in piedi con fermezza.

Questo…

Tutti guardarono Jiang Xiaorou e notarono che, dietro di lei, era apparsa l’immagine di un’enorme Volpe Celeste!

La Volpe Celeste posò gli occhi sul mondo. Ogni suo pelo era grosso quanto un piccolo albero. Le sue sei code sembravano un fuoco divino che danzava fino a raggiungere il cielo.

Sacro Spirito!

Era il Sacro Spirito!

Nel momento in cui i guerrieri della razza della Desolazione lo videro apparire, sentirono ribollire il sangue. La paura e la loro mancanza di fiducia si erano ridotte di molto.

Il Sacro Spirito era con loro. La raffica di vento di prima era dovuta al fatto che la Volpe Celeste aveva fatto la sua mossa!

Il Sacro Spirito della razza della Desolazione era già gravemente ferito. Non poteva nemmeno apparire con il suo vero corpo. Poteva solo rimanere nel corpo di Jiang Xiaorou, usandolo come contenitore per esprimere la sua forza combattiva!

Solo la stirpe di Jiang Xiaorou avrebbe permesso al Sacro Spirito di sfruttare al massimo la sua forza.

Jiang Xiaorou indicò il Demone Divino dall’Armatura Nera con il bastone. La punta emanava un raggio freddo.

E in quel momento, Jiang Xiaorou era rafforzata dai poteri del Sacro Spirito. La sua forza e la sua aura erano stati potenziati al massimo. Sembrava una montagna torreggiante di cui non si poteva vedere il picco. Anche se non poteva competere con il Demone Divino dall’Armatura Nera, poteva resistere alla nuvola di sangue. Pareva poter reggere il mondo intero per i giovani geni umani e della razza della Desolazione!

Questa forza…

Tutti guardarono Jiang Xiaorou e sussultarono anche se sapevano che questo era il potere del Sacro Spirito.

Tuttavia, a parte lei, nessuno di loro poteva sopportare un potenziamento del genere.

“Ahahahah!” Il Demone Divino dall’Armatura Nera scoppiò a ridere istericamente. All’improvviso brandì la sua lancia mentre il qi vitale del mondo nel raggio di migliaia di chilometri attorno a lui cominciò ad agitarsi a causa dei suoi movimenti.

“Sembra che sia questa la tua risposta. Hai rifiutato. Bene! Credi di poter usare il piccolo spirito di una volpe della voragine per resistere? Una piccola volpe cresciuta in un mondo abbandonato e che ha sperimentato solo due Tribolazioni Celesti non è nemmeno degna di essere la mia cavalcatura!”

Boom!

In quel momento la nuvola di sangue nel cielo si gonfiò.

Il Demone Divino dall’Armatura Nera guardò Jiang Xiaorou e mostrò un sogghigno sinistro!

“Ora ti ucciderò. Anche se è un peccato, bere il tuo sangue guarirà la maggior parte delle mie ferite!”
