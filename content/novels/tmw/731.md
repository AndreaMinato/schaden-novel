---
weight: 7310
title: Capitolo 731 - Loto delle Nevi
pubDate: 2025-01-29T12:26:27.439Z
tags:
  - tmw
---

Capitolo sponsorizzato, ringraziamo Gae!
23 capitoli in coda totali (13 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude

Non molti potevano capire la conversazione tra il Demone Divino dall’Armatura Nera e Jiang Xiaorou, ma grazie alle trasmissioni delle figure leggendarie della razza della Desolazione, compresero cosa stava dicendo.

Il contenuto fu allarmante per loro.

Il Demone Divino dall’Armatura Nera al momento era il guerriero più forte del mondo Tian Yuan ed era impareggiabile. Aveva ucciso Re Empirei come se niente fosse. Come sarebbe diventato potente il suo successore?

Non solo, il Demone Divino dall’Armatura Nera aveva anche menzionato un posto sconosciuto: i dodici Cieli Empirei!

Pochissime figure leggendarie ne avevano trovato menzioni nei libri. Rappresentavano un universo più vasto, dove c’erano arti marziali di livello superiore.

Tuttavia tutti conoscevano anche la personalità selvaggia del Demone Divino dall’Armatura Nera, non si sarebbe preso cura di un suo discepolo. Lo spirito guerriero che aveva menzionato probabilmente sarebbe stato rendere Jiang Xiaorou un’arma che avrebbe solo combattuto per lui, senza poter avere altri pensieri.

L’alternativa però era morire, venire uccisi dal Demone Divino dall’Armatura Nera in persona.

Chi non avrebbe provato trepidazione di fronte alla pressione di questo mostro?

L’aura del Demone Divino dall’Armatura Nera diventò più forte mentre Jiang Xiaorou faceva un respiro profondo. La sua aura aumentò di un altro livello mentre l’immagine della Volpe Celeste dietro di lei si levò al cielo, fronteggiando direttamente il mostro.

Gli occhi freddi del Sacro Spirito erano identici a quelli di Jiang Xiaorou. Era l’incarnazione del Sacro Spirito ed era anche una manifestazione della volontà della ragazza, era una cosa sola con lei.

“Dato che vuoi bere il mio sangue, vieni a prenderlo!” La voce di Jiang Xiaorou risuonò con chiarezza per tutto il mondo, riecheggiando nelle orecchie della gente!

“Ahahahah!”

Il Demone Divino dall’Armatura Nera scoppiò a ridere. La sua voce era fredda e crudele, fece tremare la terra. La folla sentì dolore ai timpani e la loro circolazione sanguigna diventò caotica, come se i loro corpi fossero sul punto di esplodere.

Le figure leggendarie umane cominciarono ad iniettare ancora più qi vitale nei loro scudi protettivi, ma riuscirono a sopportare solo una porzione della pressione terrificante. Perfino loro tremarono sentendo la risata, il loro qi vitale era soppresso.

Era troppo terrificante. Jiang Xiaorou e il Demone Divino dall’Armatura Nera spaventoso adesso erano uno di fronte all’altra. Una era a terra, mentre l’altro era tra le nuvole. Lo scontro delle aure emise numerose scintille che sembravano sul punto di squarciare il mondo.

“Allora muori!” Il mostro rilasciò la sua aura omicida. Da quando si era risvegliato, aveva incontrato due persone arroganti, uno era Yi Yun e l’altra era Jiang Xiaorou.

Il primo era insidioso e gli faceva agguati astuti, mentre l’altra non si rendeva conto della sua situazione e stava sopravvalutando le sue capacità, osando perfino rifiutare la sua proposta.

Avrebbe ucciso entrambi!

Le terre tremarono all’improvviso per via del suo ruggito. Fuori dalla formazione protettiva della razza della Desolazione, le montagne cominciarono a collassare e macigni cominciarono a cadere!

Il Demone Divino dall’Armatura Nera fece un affondo verso Jiang Xiaorou. Immediatamente la nuvola di sangue nel cielo vorticò e un vento violento ululò, sembrava che il cielo e la terra fossero stati compressi insieme.

Era solo una semplice lancia, ma a questo punto era infinitamente enorme agli occhi della gente. Sembrava l’unica cosa che esisteva al mondo e stava incombendo sulle loro teste.

Senza poter schivare, figuriamoci resistere, come potevano gli esseri umani opporsi a qualcosa che assomigliava alla forza della natura?

I geni della razza umana tremarono involontariamente davanti ad una dimostrazione di forza così impressionante. Sapevano che anche solo le onde d’urto residue del colpo sarebbero state sufficienti a ridurli in briciole. I loro corpi sarebbero stati polverizzati e le loro anime sarebbero state distrutte dalla tempesta residua.

Perfino le figure leggendarie umane persero le speranze. Anche se avessero unito le forze, cosa sarebbe cambiato?

Era troppo potente, era impossibile batterlo!

“Roar!”

Il Sacro Spirito della Volpe Celeste dietro Jiang Xiaorou ringhiò con rabbia.

Le onde soniche dispersero il ruggito del Demone Divino dall’Armatura Nera!

Allo stesso tempo, Jiang Xiaorou alzò il bastone d’osso e lo ondeggiò piano verso il nemico.

I suoi movimenti sembravano molto gentili, ma allo stesso tempo il Sacro Spirito della Volpe Celeste dietro di lei spostò le sue sei code, radunando il potere della Desolazione e usando l’energia delle Divine Lande Selvagge per attaccare!

Boom! Boom! Boom!

La terra tremò! I picchi distanti si sgretolarono all’istante!

Era semplicemente la dimostrazione di forza più estrema. Questo potere eruttante e la gentilezza di Jiang Xiaorou formavano un netto contrasto, ma stranamente sembravano fondersi insieme.

“Bam!”

Il primo scontro risultò in onde d’urto che appiattirono il terreno attorno a loro. Le regioni montagnose si erano trasformate in pianure!

Il mondo cambiò colore!

Era stato bloccato!

Prima che la gente avesse tempo di reagire, il Demone Divino dall’Armatura Nera aveva già lanciato un secondo attacco.

La collisione terrificante deformò lo spazio stesso, mentre il qi vitale del mondo stava già diventando estremamente caotico.

Il secondo attacco del mostro era ancora a tutta forza, un’energia capace di distruggere il mondo.

Mentre il Demone Divino dall’Armatura Nera rideva con esuberanza, divenne sempre più sfacciato con il passare del tempo.

Il suo corpo era già pieno di fenditure da cui scorreva sangue.

Tuttavia l’emorragia non sembrava indebolire, né rallentare il suo attacco. Invece lo stava facendo impazzire ancora di più.

Non aveva curato le sue ferite a causa degli attacchi furtivi e irritanti di Yi Yun. Ma non importava, gli sarebbe bastato annientare la razza della Desolazione e Yi Yun!

Era impossibile che queste forme di vita inferiore potessero opporsi a lui!

Boom!

L’immagine del Sacro Spirito divenne confusa e Jiang Xiaorou impallidì.

La Volpe Celeste non poteva più resistere!

Ai membri della razza della Desolazione si strinse il cuore e cambiarono espressione.

Il Sacro Spirito era già gravemente ferito. Si era ridestato forzatamente ed era riuscito a sopravvivere a stento.

Sotto gli attacchi devastanti del mostro, aveva subìto una ricaduta e stava arrivando al suo limite.

Il Sacro Spirito era vecchio. Era vissuto per decine di milioni di anni e non aveva potuto superare la sua terza Tribolazione Celeste, così era già sull’orlo della morte.

Le leggendarie figure umane ebbero un tuffo al cuore.

Il Sacro Spirito non poteva più resistere?

“Dov’è Yi Yun? Dov’è andato?” Chiese qualcuno.

Anche se consideravano Yi Yun un’enorme minaccia, la razza umana si era abituata a contare su di lui, anche se la logica suggeriva che non avrebbe potuto ribaltare le sorti della battaglia.

“Yi Yun prima è andato a cercare il Demone Divino dall’Armatura Nera e non è più tornato.” Disse una leggendaria figura umana.

Erano stati informati prima.

Cosa?


Yi Yun era andato a cercare il Demone Divino dall’Armatura Nera? E forse non era riuscito a trovarlo? O era già…

La gente non osava pensarci. Perché era andato a cercare quel mostro? Non era semplicemente un suicidio?

…..

“Ahahahah!” Il Demone Divino dall’Armatura Nera non poteva smettere di ridere. Poteva percepire che il Sacro Spirito si stava indebolendo. Di questo passo avrebbe potuto uccidere Jiang Xiaorou in poco tempo.

Il mostro mirò alla testa della giovane e colpì di nuovo spietatamente.

“Muori!”

Tuttavia in quel momento apparì una serie di ombre fuggevoli. Un raggio di spada sbalorditivo e freddo come la luna, attaccò silenziosamente il Demone Divino dall’Armatura Nera, sembrava un loto delle nevi in fiore.

Boom!

Il Demone Divino dall’Armatura Nera lo percepì immediatamente e ritrasse la lancia!

Ka ka ka!

La lancia non colpì la persona appena arrivata, ma il germoglio del fiore di loto.

Il fiore di loto si scontrò con la lancia e sbocciò. All’istante qi gelido si espanse attorno e i suoi cristalli attraversarono velocemente la lancia!
