---
weight: 7340
title: Capitolo 734 - Il Nirvana del Sacro Spirito
pubDate: 2025-01-31T17:07:30.579Z
tags:
    - tmw
---


Capitolo sponsorizzato, ringraziamo Gae!
20 capitoli in coda totali (10 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

“Ci guardi con disprezzo?”

Quando le figure leggendarie umane videro come il Demone Divino dall’Armatura nera si stava comportando, provarono ferocia. Sapevano che il mostro era ancora terrificante, ma adesso li stava ancora sottovalutando, denigrandoli completamente.

“Ascoltate tutti!” Disse il signore dell’Isola del Santuario con un tono profondo dalla formazione: “Abbiamo tutti allenato le arti marziali per anni, resistendo alla solitudine dell’isolamento e ai pericoli dei regni mistici. Abbiamo superato ogni tipo di difficoltà. È perché, a parte lottare contro il fato, non siamo disposti a condurre vite ordinarie e non vogliamo sprecare il nostro potenziale!”

“Un colpo! Voglio solo un colpo! Dobbiamo fargliela vedere!”

Il suo qi vitale divampò. I suoi capelli si sollevarono e tra le sue sopracciglia stava bruciando una fiamma.

Accanto a lui, anche l’abito nero della sua compagna stava svolazzando, mentre spingeva al limite la sua energia.

In quel momento, la coppia del Santuario dell’Isola aveva scelto di bruciare la sua essenza di sangue!

Questo…

Le leggendarie figure umane rimasero sbalordite. Anche se avevano deciso di rimanere indietro a combattere contro il mostro, la maggior parte di loro sperava solo di ferire gravemente il Demone Divino dall’Armatura Nera, in modo da permettere alla loro stirpe di continuare.

Ma bruciare la propria essenza di sangue?

Avrebbe consumato la propria vita.

Le leggendarie figure umane naturalmente non sarebbero state disposte a bruciare la loro essenza di sangue.

In quel momento però, con le loro vite a rischio, erano stati spinti sull’orlo di un precipizio. Venire sconfitti significava morire!

In confronto ai vecchi, a cui non rimanevano molti anni, la forza vitale e il potenziale della coppia del Santuario erano di molto superiori ai loro. Eppure non avevano esitato a bruciare la loro essenza di sangue!

Gli esseri umani venivano influenzati facilmente dal loro ambiente.

Erano egoisti a volte, ma ogni tanto avrebbero mostrato un fervore coraggioso e sarebbero diventati impavidi.

All’istante, tutte le figure leggendarie umane che stavano alimentando la formazione Cosmica Infinita bruciarono la loro essenza di sangue.

“Boom!”

Mentre il qi e il sangue vorticavano nel cielo, una formazione dorata sembrò levarsi fino al cielo!

Le montagne si sgretolavano mentre il mondo tremava.

La formazione Cosmica Infinita non era per natura astrusa come quella del Confinamento Divino.

Ma, nonostante il Confinamento Divino fosse formidabile, le figure leggendarie della razza della Desolazione non erano all’altezza del suo potenziale.

Per quanto riguardava la formazione Cosmica Infinita, anche se era un po’ più debole, i guerrieri umani avrebbero potuto sfruttare la maggior parte del suo potenziale.

Con la coppia del Santuario dell’Isola a guidarla, la formazione Cosmica Infinita sembrò trasformarsi in un piccolo mondo.

Mentre i geni umani a terra alzarono gli occhi, trattennero tutti il respiro con grande preoccupazione. I loro occhi riflettevano bagliori rossi, il risultato di tutto il qi e il sangue bruciati nel cielo.

Questi erano i membri della loro generazione più anziana, i loro patriarchi. Erano i guerrieri umani al picco!

“Demone Divino dall’Armatura Nera!” Ruggì la coppia del Santuario dell’Isola.

Mentre le loro voci riverberavano nell’aria, la formazione Cosmica Infinita iniziò a vorticare e a rimbombare. All’improvviso si avventò sul Demone Divino dall’Armatura Nera!

Sembrava poter oscurare il cielo e coprire la terra. Un intero mondo calò dal cielo, mirando alla testa del Demone Divino dall’Armatura Nera.

Tutti seguirono con lo sguardo la caduta della formazione Cosmica Infinita. Anche se non stavano partecipando, i loro respiri si bloccarono e sentirono ribollire il sangue. Sembrava che anche loro stessero attaccando!

Era un colpo che conteneva la volontà della razza umana.

Vedendo questa scena, il Demone Divino dall’Armatura Nera alla fine si fermò per guardarli con disprezzo.

Ruggì mentre il suo corpo continuava a lacerarsi e a schizzare sangue ovunque!

La lancia emerse dal sangue come un drago nero, infilzando il nemico con forza!

“Muori!”

La lancia mirava dritta verso il nucleo della formazione Cosmica Infinita!

Due dei poteri più forti si scontrarono l’uno contro l’altro direttamente!

Weng!

All’istante ogni altro suono sembrò spegnersi. La scena di fronte ai loro occhi era scomparsa ed era stata rimpiazzata da uno schermo rosso sangue. Era qi vitale opprimente.

Non era davvero silenzioso, ma a causa dell’immensa forza distruttiva, avevano perso temporaneamente il senso dell’udito nonostante le loro barriere protettive!

La luce dovuta all’impatto non scomparì, invece fece distorcere lo spazio.

Cos’era successo? Tutti li fissarono ad occhi spalancati.

All’improvviso l’energia smodata fu spazzata via.

Il Demone Divino dall’Armatura Nera riapparì alla vista. I suoi capelli erano scompigliati e il suo braccio era coperto di sangue. Galleggiava a mezz’aria.

L’energia era stata risucchiata dalla lancia.

La lancia nera aveva trafitto il nucleo della formazione Cosmica Infinita!

La coppia del Santuario dell’Isola era proprio al centro e aveva bruciato la loro essenza di sangue. Potenziati dalla formazione, avevano subìto un colpo devastante.

Il signore del Santuario dell’Isola era leggermente più avanti. Il suo sterno si era spaccato e il braccio destro con cui teneva la spada era scoppiato riducendosi in una foschia di sangue!

Per quanto riguardava le altre figure leggendarie umane, anche loro avevano subìto un immenso impatto. Gli organi di chi era lievemente più debole erano stati schiacciati ed erano in condizioni critiche!

La razza umana aveva pagato un caro prezzo per produrre l’attacco più potente che potevano e finalmente avevano ferito gravemente il mostro. In quel momento il Demone Divino dall’Armatura Nera aveva subìto diverse ferite. La superficie del suo corpo era piena di crepe. Non c’era un pezzo di pelle ancora intatto. E la guarigione delle sue ferite stava rallentando.

Una possibilità!

Di fronte al palazzo, i guerrieri della razza della Desolazione stavano riversando tutto il loro potere nella formazione del Confinamento Divino. Dieci catene divine dell’Ordine stavano ancora bloccando il mostro.

Sopra il palazzo, l’immagine della Volpe Celeste stava assumendo un lieve colore rosso, mentre Jiang Xiaorou volò verso l’alto e salì sulla sua testa.

Il pelo della Volpe Celeste all’altezza delle sue lunghe orecchie stava svolazzando. I puntini nella fronte di Jiang Xiaorou erano diventati ancora più vermigli.

La sua forza e l’aura del Sacro Spirito stavano aumentando rapidamente. Quando arrivarono al picco, Jiang Xiaorou alzò il suo bastone d’osso e cominciò a cantilenare un’antica formula misteriosa. Il cielo e la terra sembrarono andare incontro ad un cataclisma!

La terra tremò, come se la sua forza vitale, la sua immensa storia e le anime della flora e della fauna si stessero sollevando da sottoterra, precipitandosi verso il corpo della Volpe Celeste.

Stava diventando sempre più grande. Mentre i suoi lunghi capelli venivano scossi dalle ondate d’energia, Jiang Xiaorou radunò un’aura antica che suscitò venerazione nella gente.

Tutti potevano capire che doveva essere l’attacco più potente che il Sacro Spirito potesse produrre a costo della vita!

“Oh?”

Il Demone Divino dall’Armatura Nera rivelò la sua prima espressione sorpresa.

Era infuriato dei continui attacchi della razza umana e della razza della Desolazione!

“Auuu!!”

La Volpe Celeste ululò e caricò contro il mostro!

Il Demone Divino dall’Armatura Nera urlò e sollevò la lancia per fronteggiare l’assalto. La lancia nera mirò alla testa del Sacro Spirito!

L’enorme immagine della Volpe Celeste però infilzò il corpo del mostro a sua volta!

Le onde d’urto dell’impatto terrificante si espansero in ogni direzione, mentre le nuvole rosse nel cielo vennero spinte ancora più verso l’alto. Fulmini serpeggiarono per il cielo tenebroso. Tra ronzii e sibili, le nubi sembrarono tremare di rabbia per essere state confinate nel cielo fin da tempo immemore e il mondo sembrò ammutolirsi!

Tutti poterono sentire il terreno sprofondare all’improvviso!

Le nuvole rosso sangue si erano disperse e l’aura omicida era svanita.

I capelli del Demone Divino dall’Armatura Nera erano scompigliati e il suo braccio si era abbassato.

Jiang Xiaorou si stava tenendo al bastone d’osso per sorreggersi. Era pallida. Perfino i puntini vermigli tra le sue sopracciglia si erano spenti. Chiaramente era esausta.

E dietro di lei, l’immagine del Sacro Spirito era così offuscata che quasi scomparì. L’enorme testa della Volpe Celeste guardava il mondo dall’alto. Mostrava un’espressione noncurante e calma, come se stesse provando un lieve senso di nostalgia.

Si poteva intuire che stesse dando addio a questo mondo.
