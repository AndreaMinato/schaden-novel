---
weight: 7360
title: Capitolo 736 - Concetto del Fiore di Loto
pubDate: 2025-02-03T09:05:53.731Z
tags:
    - tmw
---



Capitolo regolare,
19 capitoli in coda totali (9 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude


Il Demone Divino dall’Armatura Nera al momento era in uno stato frenetico.

“Cosa… è successo?”

La gente tremò di paura. Anche se la carne del Demone Divino dall’Armatura Nera era guarita, la sua anima chiaramente era ancora caotica. Sembrava che la sua mente fosse stata colta da una tempesta.

“Il suo mare spirituale ha assorbito troppi frammenti. Anche se quei guerrieri umani erano deboli, la loro energia spirituale combinata non è da sottovalutare, sopratutto considerando che il mostro era già gravemente ferito. La prima volta che è comparso era già in gravi condizioni, così non può sopportare il flusso d’energia.” Mormorò Lin Xintong a mezz’aria.

Praticava con successo le leggi di puro Yin, così era estremamente sensibile alle condizioni dello spirito del Demone Divino dall’Armatura Nera.

“Era già gravemente ferito quando è comparso la prima volta?” La gente rimase sbalordita, molti non si erano resi conto di questo aspetto. Perfino in quello stato era così terrificante?

“Non si stava curando le ferite prima? Perché è venuto ad attaccarci prima di riprendersi?” Chiese una figura leggendaria dell’umanità.

Lin Xintong fece un respiro profondo: “Probabilmente è opera di Yi Yun…”

Yi Yun?

I guerrieri umani rimasero sbalorditi. Yi Yun aveva spinto il Demone Divino dall’Armatura Nera a rinunciare a curarsi per attaccare le montagne remote?

Come ci era riuscito?

“Dov’è Yi Yun, che sia già…?”

A giudicare dalle parole di Lin Xintong, chiaramente Yi Yun aveva già incontrato il mostro.

Era difficile credere che fosse riuscito a scappare da solo.

Yi Yun era forte, ma il Demone Divino dall’Armatura Nera era ancora più terrificante. Poteva respingere l’attacco combinato della razza della Desolazione e di quella umana, due formazioni divine e il colpo finale del Sacro Spirito. Eppure tutto questo non era riuscito ad infliggere troppi danni al mostro. Sembrava che fosse impossibile resistere a questa forma di vita.

In quel momento…

“Ding-Dang!”

Il Demone Divino dall’Armatura Nera afferrò la catena del Confinamento che gli legava la gamba destra. Ka ka ka! Cercò di strapparla a metà.

Le rune dorate esplosero emettendo dei lampi. La figura leggendaria della razza della Desolazione che stava operando quella parte della formazione sentì subito un duro colpo. Impallidì mentre faceva del suo meglio per resistere.

Il mostro sogghignò mentre i muscoli delle braccia del mostro si gonfiavano.

Con un crepitio, le rune dorate esplosero e la catena fu spezzata con forza!

La figura leggendaria della razza della Desolazione tremò e sputò una boccata di sangue. Sbiancò e sangue nero scorse dagli orifizi del suo volto.

Visto che la catena corrispondente era stata distrutta, anche questo guerriero era rimasto gravemente ferito.

Tutti tremarono di paura vedendo che il mostro aveva spezzato una catena a mani nude.

Il Demone Divino dall’Armatura Nera guardò un’altra catena e la colpì con la sua lancia.

“Crack!”

Un’altra catena fu spezzata!

Gli organi interni del guerriero che si occupava di questa catena rimasero feriti. Perfino la sua pelle si ruppe e il sangue schizzò per tutto il suo corpo. Mentre tremava, cercò di stabilizzare la catena, ma la sua forza non era sufficiente.

“Ho già detto che morirete tutti!”

Ora che quattro delle catene erano state spezzate, un terzo della formazione era stata danneggiata e non poteva più contenere il Demone Divino dall’Armatura Nera!

Mentre torceva il collo, le vene del mostro cominciarono a contorcersi.

Con un cenno della mano, rilanciò il resto del 20% delle anime dei guerrieri nella sua armatura, per conservarle come future razioni.

Non voleva trattenersi dal divorarle, ma non voleva infliggere ulteriori ferite al suo mare spirituale caotico.

“Huala!”

Le catene si strinsero. Dopo aver perso quattro delle sue catene, la formazione del Confinamento Divino non era più perfetta e non poteva più impedire al mostro di avanzare.

Con la lancia in mano, si avvicinò passo dopo passo a Jiang Xiaorou!

“Dammi… il tuo sangue!”

Il Demone Divino dall’Armatura Nera voleva bere il sangue di Jiang Xiaorou. L’energia delle anime non era solo impura, ma anche dannosa per il suo mare spirituale se le avesse divorate. Ma il sangue di Jiang Xiaorou conteneva un’energia potente estremamente adatta a guarirlo.

“Rou’er!”

L’ex regina della Desolazione era accanto a Jiang Xiaorou e impallidì. Il Ragazzo Pastore era davanti a lei e si stava preparando a lottare fino alla morte.

All’improvviso la luce dell’alba si attenuò.

Durante questo momento critico, la gente alzò le teste con stupore. Si resero conto che il sole era scomparso, coperto da un’enorme fiore di loto delle nevi.

Emanava un’oscurità assoluta. La gente poteva perfino scorgere lievemente le stelle a causa del buio.

Mentre la luce stellare li illuminava, potenziò Lin Xintong, rafforzando la sua aura. Poi indicò il Demone Divino dall’Armatura Nera con la spada!

Con la vita di Jiang Xiaorou a rischio, Lin Xintong non aveva altra scelta se non fare la sua mossa!

Tutti però avevano visto come aveva usato tutte le sue forze durante l’attacco di prima e non era riuscita a ferire il mostro. Era quasi stata uccisa da lui.

Non importava quanto fosse forte Lin Xintong, era impossibile per lei resistere ad un solo attacco del Demone Divino dall’Armatura Nera. Anche solo venire sfiorata da un suo colpo avrebbe potuto causarle gravi ferite!

“Vuoi morire al suo posto di nuovo? Sei riuscita a scappare l’ultima volta, ma stavolta ti ucciderò per prima!” Il mostro ruggì mentre brandiva la lancia!

Un colpo semplice infilzò i migliaia di raggi stellari nel cielo e volò dritto verso Lin Xintong.

“Xintong!”

L’anziana matriarca Lin sbiancò.

Anche i membri della razza della Desolazione avevano il cuore in gola. Il Demone Divino dall’Armatura Nera aveva preso di mira Jiang Xiaorou e Lin Xintong era stata costretta ad intervenire solo per salvarla. Se Lin Xintong fosse morta per questo, sarebbero stati in enorme debito con la famiglia Lin.

“Crack!”

La lancia nera affondò dritta verso l’avversaria, scontrandosi con il raggio di spada di Lin Xintong.

La luce stellare si radunò, potenziando i raggi di spada, ma anche così…

Peng peng peng!

I raggi di spada cominciarono a spaccarsi, mentre la lancia nera continuava ad avanzare imperterrita. Il vuoto fu infilzato, facendolo tremare violentemente!

Inarrestabile!

Vedendo che il raggio nero stava per attraversare il corpo di Lin Xintong, nessuno riuscì più a guardare.

E in quel momento, gli occhi di Lin Xintong brillarono. Ogni passo che faceva a mezz’aria cominciò a produrre un fiore di loto.

I fiori di loto sbocciarono, splendidi e dall’aura sacra.

Il fiore di loto era un concetto. Anche se non era potente come il puro Yin e Yang, conteneva comunque un mistero davvero profondo.

Lin Xintong camminò per il vuoto e ogni passo produceva un fiore di loto. Non sembrava veloce ed era chiaramente visibile dagli altri, la gente poté perfino assistere alla sbocciatura di ogni fiore.

Ma stranamente il raggio di lancia non riuscì a raggiungerla!

Mentre Lin Xintong si ritirava, il raggio nero della lancia continuò ad inseguirla. Anche se Lin Xintong aveva mostrato un concetto di fiore di loto raffinato, la lancia si stava avvicinando e quasi penetrò nel collo della giovane!

Sull’orlo della morte, Lin Xintong mantenne la calma assoluta, come se non fosse sotto minaccia di morte.

Camminò ancora mentre si ritraeva. E allo stesso tempo, un raggio divino incredibilmente veloce sfrecciava verso di lei alle sue spalle!

Lin Xintong non si voltò nemmeno e iniziò a rimpicciolirsi!

“Boom!”

La lancia nera si scontrò con il raggio divino, facendo collassare il vuoto. Prima che risuonasse una tumultuosa esplosione, le onde soniche furono divorate dalle fenditure del vuoto, ammutolendo il mondo!

La gente guardò stupita una pagoda in miniatura a sei piani che vorticava a mezz’aria. Era stata questa struttura a sparare quel raggio divino e Lin Xintong aveva usato il suo concetto di fiore di loto per ritirarsi al suo interno!
