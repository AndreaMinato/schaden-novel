---
weight: 740
title: Capitolo 74 - Attaccare Brutalmente Zhao Tiezhu
pubDate: 2023-07-20T14:09:48.030Z
tags:
    - tmw
---


“Sei stato tu a dire quelle parole?” Zhao Tiezhu sogghignò. Era incuriosito del perché Yi Yun non era morto dopo essere caduto da un precipizio alto decine di metri. Non credeva che qualcuno potesse essere così fortunato e pensò che avesse usato qualche trucco per ingannare gli uomini che raffinavano le ossa della desolazione.

Zhao Tiezhu all’inizio credeva che fosse stato un guerriero a sfidarlo, così avrebbe usato la sua forza soverchiante per ucciderlo. Ma inaspettatamente si trovava di fronte a questa inutile scimmietta, Yi Yun.

Così non poteva vantarsi. Come sarebbe stato spettacolare uccidere una scimmietta che gli arrivava solo al petto?

Stava riflettendo sul trovare un modo per uccidere Yi Yun nel modo che l’avrebbe fatto soffrire e spaventare il più possibile.

“Naturalmente ero io. Non avevi appena detto delle sciocchezze?” Yi Yun incrociò le braccia dietro la schiena con un’espressione chiara. ’Devi davvero fare una domanda così stupida?’

“Ah!” Zhao Tiezhu guardò Yi Yun come se fosse un ritardato. Non sapeva se Yi Yun avesse battuto la testa contro una porta e fosse impazzito, si sarebbe dovuto immaginare il fato che lo aspettava. “Piccolo bas***o, ora sei spacciato. Inginocchiati e prostrati ubbidientemente cento volte prima che ti schiacci. Vuoi farlo da solo o dovrei fartelo fare io?”

Zhao Tiezhu sogghignò mentre guardava Yi Yun come se fosse un ritardato mentale. “Sono qui per ottenere un posto oggi, non per sentire le tue sciocchezze.”

Il pubblico rimase sbalordito da queste parole.

La gente si rese conto che Yi Yun non era salito sul palco per provocare o rendere scontento Zhao Tiezhu, ma per tenere un incontro e ottenere un posto per partecipare alla selezione del regno!

Cielo, lo voleva fare piccolo com’era, era impazzito?

Si era allenato appena per un mese e aveva appena più di dodici anni, come avrebbe gareggiato con Zhao Tiezhu?

“Fratello Yi Yun…” Tra la folla, a Zhou Xiaoke stava dolendo il cuore. Il fratello Yi Yun non sapeva quanto era forte Zhao Tiezhu?

Per la gente del clan tribale, i membri del campo dei guerrieri erano come un branco di tigri. Nessuna persona ordinaria poteva competere con loro, figuriamoci un ragazzino come Yi Yun.

“Ahahah!” Zhao Tiezhu fremette per le risate come se fosse la battuta più divertente che avesse mai sentito in tutta la sua vita. “Piccolo ba****do, sei impazzito? Non dirmi che credi di potermi sconfiggere dopo aver appreso un po’ di tecniche da Lord Zhang e pensi di poter rappresentare il clan tribale Lian alla selezione del regno?”

Mentre diceva questo, i membri del campo dei guerrieri scoppiarono a ridere sguaiatamente.

“Fratello Zhao, non perdere tempo con le sue stupidaggini. È una nullità. Solo perché è stato fortunato ad essere stato scelto da Lord Zhang, pensa di essere invincibile!”

Molte persone erano d’accordo. In quel momento risuonò la voce cattiva di una donna: “Fratello Tiezhu, spezzargli le gambe e appendilo a testa in giù!”

Era proprio Lian Cuihua. Come poteva Yi Yun dimenticarsi di quella voce acuta?

Era stata lei a condurre gli abitanti del villaggio ad assediare la casa di Jiang Xiaorou e seppellirla con sterco di mucca.

Yi Yun sogghignò e la guardò deliberatamente.

“Che ca**o stai a guardare, piccolo ba***do? Credi di poterti permettere di guardarmi? Guarda ancora e ti strapperò quei maledetti occhi!” Lian Cuihua rispose in modo tirannico: “Fratello Tiezhu, massacra quel piccolo ba***do!”

Mentre lo diceva, Lian Cuihua lanciò un’occhiata seduttiva verso Zhao Tiezhu.

Il tirapiedi ovviamente fu incoraggiato dall’occhiata provocante e rise di cuore: “Ragazzino, credo che non ti sia ripreso dalla tua malattia. Non hai ancora recuperato la ragione. Un piccolo schiavo come te che non può trovare cibo nelle pianure di fango vuole unirsi alla selezione del regno? Oggi ti taglierò la testa e la userò come un orinatoio!”

Mostrò un’espressione divertita mentre stendeva le sue braccia d’acciaio per afferrare la testa di Yi Yun. Non lo stava solo dicendo, aveva davvero intenzione di staccargli la testa!

Zhao Tiezhu era forzuto, così come poteva un normale ragazzino sopportare la sua presa?

Yi Yun rimase immobile e stese le braccia a sua volta. Era la stessa mossa di Zhao Tiezhu!

Le sue mani erano nettamente più piccole rispetto a quelle del tirapiedi.

Vedendo che il suo avversario aveva osato stendere le mani, Zhao Tiezhu sogghignò e cercò di afferrarle. Aveva cambiato idea. Voleva spaccargli le mani!

I quattro arti si scontrarono e risuonò uno schiocco!

L’espressione di Zhao Tiezhu si irrigidì!

Le sue labbra fremettero mentre guardava con incredulità le mani di Yi Yun. La sua pelle era stata spaccata, sangue fresco gocciolava senza fermarsi. A parte il suo pollice, tutte le sue altre otto dita erano piegate in strane angolazioni ed erano state rotte completamente.

Le sue mani erano state fatte a pezzi brutalmente da Yi Yun!

“Ah!”

Risuonò un grido straziante dalla bocca di Zhao Tiezhu!

Yi Yun lo guardò freddamente: “Chi hai detto che era lo schiavo? In questo mondo il debole viene schiavizzato e il forte è considerato un signore. Chiunque è più forte può dominare tutto. Oggi ti farò vedere chi è lo schiavo.”

Dopo aver detto questo, Yi Yun fece un passo avanti e lo colpì al petto con una ginocchiata.

“Peng!”

Con un tonfo, il corpo robusto di Zhao Tiezhu fu scaraventato via. Il suo sterno si piegò all’interno, accompagnato da chissà quante costole rotte.

Cadde pesantemente a terra, con il sangue che gli colava dalla bocca. Stava tremando a terra con una spina dorsale rotta.

Questa scena improvvisa scioccò tutti i presenti.

Le loro espressioni si erano irrigidite, ancora bloccate a qualche secondo prima.

Cos’era… successo?

Yi Yun aveva spaccato le mani a Zhao Tiezhu e l’aveva scagliato via con una ginocchiata!

Il corpo magro e piccolo di Yi Yun e il robusto Zhao Tiezhu erano in netto contrasto, dando un impatto visuale estremamente forte!

Era un sogno?

Lian Chengyu, che era rimasto seduto sulla sua sedia ricoperta da pelli di animali, si alzò all’improvviso e fissò Yi Yun con uno sguardo brillante.

Yi Yun, uno schiavo che raccoglieva erbe che normalmente avrebbe patito la fame non era diverso da un mendicante. Una persona del genere non sarebbe stata fonte di preoccupazione per il clan tribale Lian.

Ma era riuscito a menomare Zhao Tiezhu in poco tempo!

Da dove provenivano le sue arti marziali?

Che dopo essersi allenato con Zhang Yuxian, fosse riuscito ad apprendere le arti marziali nell’arco di un mese, permettendogli di battere Zhao Tiezhu?

Com’era possibile?!

Lian Chengyu strinse i pugni così forte che le sue unghie scavarono nei suoi palmi.

Il pubblico era silenzioso. Per molto tempo nessuno emise un suono, come se dovessero ancora capire cos’era successo.

Perfino Zhou Xiaoke, che era preoccupata per Yi Yun, lo fissò ad occhi spalancati. Era completamente sbalordita, stava sognando? Quel diabolico ed enorme Zhao Tiezhu era stato sconfitto dal fratello Yi Yun!

Yi Yun tornò alla sua normale posizione e si rassettò con noncuranza gli abiti laceri che indossava.

Questo era stato il suo primo atto di violenza.

In passato aveva scagliato pugni contro macigni. Erano estremamente duri e gli avevano fatto dolore le mani. Ma oggi aveva colpito un corpo umano; tutto ciò che aveva sentito era solo durezza dopo un momento di morbidezza. Non trovava inaccettabile il fatto di aver mutilato direttamente una persona. Era già abituato alle nuove regole di sopravvivenza di questo mondo.

Sapeva chiaramente che se fosse stato compassionevole o un monaco a cui non piaceva macchiarsi di sangue le mani, la gente se ne sarebbe approfittata.

Yi Yun mosse gentilmente le dita per poi voltarsi verso Lian Cuihua.

“Avevi detto che mi avresti rotto le gambe e mi avresti appeso a testa in giù? E che mi avresti strappato via gli occhi?” Dicendo questo, Yi Yun camminò lentamente verso di lei.



