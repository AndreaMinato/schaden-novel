---
weight: 7400
title: Capitolo 740 - Fendenti come Fiocchi di Neve
pubDate: 2025-02-04T10:06:56.911Z
tags:
  - tmw
---


Capitolo sponsorizzato, ringraziamo Gae!
17 capitoli in coda totali (7 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

“Wuuuuuuu….”

Gli ululati spettrali riecheggiarono mentre l’Immortale Tigre Mistica e il patriarca Shen Tu furono risucchiati nella bocca del Demone Divino dall’Armatura Nera. Non riuscirono nemmeno a dimenarsi prima di venire completamente distrutti.

Gli esseri umani e i membri della razza della Desolazione tremarono vedendo questa scena. Quegli esperti leggendari erano morti davvero tragicamente.

Dopo aver divorato le anime dei Re Empirei umani, vene blu cominciarono a sporgere dalla fronte del mostro. I suoi occhi assomigliavano a quelli di una bestia selvaggia e il suo mare spirituale divenne ancora più caotico.

Yi Yun rimase a guardare mentre il Demone Divino dall’Armatura Nera accumulava danni. Oltre ad aver consumato troppa essenza vitale diverse volte, si stava sempre più avvicinando alla morte.

Per quanto riguardava Yi Yun, avrebbe dovuto solo resistere finché una goccia non avrebbe fatto traboccare il vaso e la forza vitale del Demone Divino dall’Armatura Nera non fosse collassata!

“Muori!” Disse a denti stretti il mostro brandendo la lancia.

Swish!

Il mondo divenne buio e i raggi di luce si distorsero. Le forze dimensionali divennero caotiche.

Leggi dimensionali dello spazio?

La gente si allarmò perché, fino ad ora, il Demone Divino dall’Armatura Nera non aveva quasi mai usato leggi. Aveva sempre fatto semplici affondi o spazzate. Probabilmente non c’era mai stato bisogno per lui di usare le leggi.

Ma ora aveva evocato potere spaziale che iniziò ad avvolgere lo Yi Yun con l’abito color oro pallido.

Voleva separare il vero corpo di Yi Yun dalla sua personificazione!

Una volta che fossero stati divisi, il vero corpo di Yi Yun non avrebbe avuto modo di resistere all’assalto frontale del mostro.

Sigillo!

Yi Yun ebbe un tuffo al cuore mentre lo spazio iniziava a sigillarsi. In un lampo, prima che lo spazio si chiudesse pienamente, caricò verso il dantian della sua personificazione! Naturalmente non avrebbe permesso al Demone Divino dall’Armatura Nera di separarlo dal suo scudo.

“Twang!”

Mentre la lancia si spostava in avanti, era potenziata dalle leggi dimensionali dello spazio. Le montagne vennero distorte dalle increspature e iniziarono a sgretolarsi.

Il colpo del Demone Divino dall’Armatura Nera mirava dritto alla fronte della personificazione di Vero Oro Taiyi!

Sha! Sha! Sha!

Le mille sciabole delle nevi volarono fuori dal dantian della personificazione. 999 di esse si fusero e puntarono verso la lancia del mostro.

Tuttavia l’arma del Demone Divino dall’Armatura Nera era troppo potente ed era potenziata dalle leggi dello spazio, non potevano resistere.

Boom!

Ci fu una gigantesca esplosione d’energia che creò una tempesta, offuscando il cielo e il sole. Inghiottì quasi ogni raggio di luce, formando uno spazio nero.

“Attenti!”

I guerrieri umani e quelli della razza della Desolazione ne furono terrorizzati.

Erano troppo deboli di fronte al Demone Divino dall’Armatura Nera.

Per impedire ulteriori danni, i Re Empirei della razza umana e della Desolazione lanciarono sigilli per bloccare la tempesta.

E in quel momento, la lancia del mostro aveva colpito la personificazione di Vero Oro Taiyi!

Dopo un tremito violento, la personificazione fu scaraventata indietro mentre sputava una boccata di sangue. Anche se era fatta da Vero Oro Taiyi, aveva comunque ricevuto molti danni dopo due attacchi consecutivi!

“Raffinamento!”

Il Demone Divino dall’Armatura Nera colpì un’altra volta lanciando forze dimensionali dello spazio che avvolsero direttamente il nemico. La personificazione volata all’indietro sembrava un insetto intrappolato nella tela di un ragno. Era bloccata a mezz’aria dalle forze dimensionali dello spazio!

“Ding!”


Le mille sciabole volanti delle nevi cominciarono a colpire queste forze dimensionali, troncando le catene formate da leggi spaziali. Tuttavia, altra energia divampò attorno e non aprì nessuna via di fuga nell’enorme rete.

“Non importa quanti tesori possiedi, se non sei abbastanza forte per supportarli, rimarranno comunque inutili!”

Il Demone Divino dall’Armatura Nera aveva bloccato la personificazione di Yi Yun. Evocò un’enorme mano nera e cercò di afferrare il mare spirituale della personificazione!

L’enorme mano nera emanava un’atmosfera sinistra e fredda. Attorno ad essa riecheggiavano ululati spettrali ed era piena di un’aura omicida.

“Yi Yun, attento, sta cercando di cancellare l’impronta spirituale della tua personificazione!”

Gridò in mezzo alla tempesta il Lord del Santuario dell’Isola per avvertirlo.

Anche se le difese della personificazione di Vero Oro Taiyi erano incredibili, doveva comunque essere controllata da Yi Yun. Se il suo mare spirituale fosse stato squarciato, allora l’impronta spirituale su di essa sarebbe stata cancellata dal Demone Divino dall’Armatura Nera.
Se fosse accaduto, non solo Yi Yun avrebbe subìto un duro colpo alla sua anima, ma il mostro avrebbe potuto controllare la personificazione!

Poi Yi Yun, che si stava ancora nascondendo nel dantian della personificazione di Vero Oro Taiyi, ovviamente sarebbe stato spacciato!

Mentre la personificazione era ancora bloccata dal mostro, l’enorme mano nera era arrivata appena di fronte ai suoi occhi. Avrebbe colpito in un solo istante!

E in quel momento…

“Boom!”

Ci fu un rumore tumultuoso, come se i nove cieli fossero collassati. Una pagoda divina si era abbatutta sul demone dal cielo!

Oh?!

Il mostro si incupì. La torre dell’Avvento Divino era un tesoro mobile che il Lord dello Yang Azzurro aveva portato dai dodici Cieli Empirei. La sua forza offensiva era terrificante, così anche se non poteva mostrare un centesimo del suo potere, era in grado di ferirlo.

Il Demone Divino dall’Armatura Nera sarebbe finito sull’orlo del collasso se avesse dovuto affrontare l’attacco della torre.

Se avesse continuato a colpire la personificazione, ci sarebbe voluto almeno qualche secondo per cancellare l’impronta spirituale di Yi Yun. Allora però la torre dell’Avvento Divino sarebbe calata su di lui.

“Togliti dai piedi!”

La lancia nera si alzò verso l’alto, attaccando la base della pagoda.

“Crack!”

La lancia tremò violentemente mentre l’impatto con la torre dell’Avvento Divino la fece piegare. Il Demone Divino dall’Armatura Nera aveva usato la lancia per resistere!

Whew!

Una figura bianca caricò fuori dalla torre dell’Avvento Divino, mentre fiocchi di neve blu apparirono nel cielo all’improvviso, svolazzando nel cielo con eleganza.

Lin Xintong menò un fendente dall’alto verso il basso!

Un raggio di spada bianco cadde dall’alto come una cascata!

Le pupille del Demone Divino dall’Armatura Nera si rimpicciolirono e tutti i muscoli del suo corpo si gonfiarono!

“Ah!”

Ruggì fragorosamente mentre i suoi muscoli iniziavano a spaccarsi. Tutta la sua energia esplose mentre muoveva la sua lancia, facendola ritornare alla sua forma originale. Aveva deviato la traiettoria della torre dell’Avvento Divino verso l’alto!

Il mostro aveva usato la sua forza terrificante per scaraventarla via!

Questa scena fece tremare la gente. Il Demone Divino era troppo terrificante. Yi Yun, che aveva la personificazione di Vero Oro Taiyi e la torre dell’Avvento Divino era in condizioni critiche!

“Muori!”

Il Demone Divino dall’Armatura Nera era coperto di sangue. Dopo aver respinto via la torre dell’Avvento Divino, non era riuscito nemmeno a prendere respiro e caricò dritto verso Lin Xintong!

Solo deviare la torre aveva consumato gran parte delle sue energie. Non aveva più tanto slancio. Era nelle sue condizioni più deboli, ma anche così…

“Peng peng peng!”

La lancia affondò in avanti, spaccando in sequenza i raggi bianchi della spada. Anche i migliaia di fiocchi di neve nel cielo furono frantumati mentre la lancia nera puntava dritta verso il collo di Lin Xintong.

Le pupille nere della giovane riflettevano la punta della lancia fredda. Durante questo momento critico, mantenne la calma circolando il Sutra del Cuore della Grande Imperatrice più che ptoeva. Puro Yin cominciò a divampare nei suoi meridiani scollegati!

Il pieno potere del Sutra del Cuore della Grande Imperatrice poteva essere rilasciato solo da Lin Xintong con il suo puro Yin e i suoi meridiani sconnessi!

Cha! Cha! Cha!

La sua spada avanzò come una tempesta di neve, scontrandosi più volte con la lancia nera. Squarciò la carne del Deone Divino dall’Armatura Nera e, allo stesso tempo, Lin Xintong si ritirò velocemente!

Nemmeno il Sutra del Cuore della Grande Imperatrice di Lin Xintong poteva competere con il Demone Divino dall’Armatura Nera.
