---
weight: 7480
title: Capitolo 748 - Approfittarsi della situazione
pubDate: 2025-02-10T08:26:25.146Z
tags:
  - tmw
---

Capitolo sponsorizzato, ringraziamo Gae!
10 capitoli in coda totali (0 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

Nota traduzione: il titolo (趁火打劫) letteralmente sarebbe “saccheggiare una casa in fiamme”.

Erano passati tre mesi da quando Yi Yun era stato risucchiato nell’altra dimensione.

Nel frattempo, l’area in cui Yi Yun e Lin Xintong erano scomparsi era stata costantemente sorvegliata, nella speranza di vederli fuggire da quel sigillo. Sfortunatamente quel luogo era rimasto silenzioso e tranquillo, senza mostrare la minima increspatura nello spazio.

Le dense nubi di sangue che si erano radunate lì si erano ormai dissipate da tempo. Le montagne remote avevano ritrovato la pace, ma… erano disseminate da aree di terra collassate. L'enorme cratere dal diametro di cinque chilometri testimoniava l’intensità della battaglia avvenuta tre mesi prima.

In fondo alla fossa il magma doveva ancora raffreddarsi, sembrava la bocca di un vulcano. La torre dell’Avvento Divino però era stata estratta dalla pozza bollente.

Non più sotto il controllo di Yi Yun, l’artefatto si era rimpicciolito e adesso era alto tre metri. Aveva iniziato ad assorbire qi vitale del mondo per ripristinare l’energia che aveva consumato durante la battaglia.

La razza della Desolazione l’aveva ripescato e l’avevano sigillato dentro il palazzo. Senza Yi Yun, nessuno poteva manipolare la torre dell’Avvento Divino. La razza della Desolazione sperava che il giovane sarebbe tornato sano e salvo tra vent’anni e recuperare il controllo dell’artefatto, in modo da poter superare questa apocalisse.

Tutti però sapevano che sarebbe stato un miracolo.

Oggi la coppia del Santuario dell’Isola avrebbe guidato la razza umana in partenza dalle Divine Lande Selvagge.

La razza della Desolazione aveva già preparato due Re Empirei per riscortarli nel mondo Tian Yuan.

Durante la battaglia contro il Demone Divino dall’Armatura Nera, le figure leggendarie di entrambe le razze avevano sofferto tremendamente. Molti avevano perso parte della propria coltivazione. Era improbabile che recuperassero le forze prima della battaglia che sarebbe iniziata tra vent’anni.

La futura seconda apocalisse sarebbe stata ancora più tragica.

In realtà sapevano anche che sarebbe stato comunque inutile anche se fossero tornati al picco delle loro forze.

Sarebbero stati solo formiche un po’ più grandi di fronte al Demone Divino dall’Armatura Nera.

Era una constatazione che li riempiva di impotenza e tristezza.

“Lord del Santuario dell’Isola, si riguardi!”

L’ex regina della Desolazione diede l’addio alla coppia del santuario insieme agli altri grandi esperti della sua razza. Anche i guerrieri umani avevano fatto grandi sacrifici durante lo scontro di tre mesi fa. Senza di loro, la razza della Desolazione avrebbe subìto molte più perdite. Durante quel momento critico, gli esseri umani avevano attaccato, rallentando l’offensiva del mostro.

“Sua maestà, torneremo nelle Divine Lande Selvagge tra diciannove anni. Lo affronteremo insieme, indipendentemente dal risultato.” Il Lord del Santuario dell’Isola sospirò.

In quel momento sentiva il cuore pesante. Era come aspettare venti anni per ricevere una condanna a morte…

Quando sarebbe giunto il momento, come sarebbe finita?

Mentre il Lord del Santuario dell’Isola stava riflettendo…

“Boom!”

Risuonò un’esplosione dal palazzo della razza della Desolazione. Piume di qi vitale nero sfrecciarono in alto nel cielo!

Tutti si voltarono allarmati. Il palazzo della razza della Desolazione era stato attaccato!

Cosa significava questo?

L’ex regina della Desolazione ebbe un tuffo al cuore e accelerò verso il posto dov’era avvenuta l’esplosione. La coppia del santuario la seguì.

Alcuni di loro accorsero all’istante. Videro il palazzo in rovina, fatto scoppiare da qi vitale. Tra le ura distrutta, giaceva un Anziano della razza della Desolazione all’Apertura Yuan, coperto di sangue. Tutti i suoi meridiani e il suo dantian erano stati distrutti. Era stato ucciso!

“Anziano Qingyue!”

L’ex regina della Desolazione si infuriò e si guardò attorno, ma non vide alcun indizio.

“La torre dell’Avvento Divino! Qualcuno ha rubato la torre dell’Avvento Divino!”

L’ex regina della Desolazione si accigliò immediatamente. Era il palazzo dov’era sigillato l’artefatto. Qualcuno si era introdotto nel palazzo in pieno giorno, aveva ucciso un loro Anziano e aveva rubato la torre dell’Avvento Divino!

“Cos’hai detto?” La coppia del Santuario dell’Isola si infuriò sentendo queste parole. “Il giovane eroe Yi ha salvato la razza della Desolazione e quella umana combattendo contro il Demone Divino dall’Armatura Nera. Ancora non si sa se è sopravvissuto, eppure qualcuno si è approfittato della situazione per derubarlo del suo tesoro?”

Bisognava sapere che i tesori dei guerrieri potevano essere infusi di un’impronta spirituale. Se qualcuno avesse ottenuto l’artefatto di qualcun altro, avrebbe potuto raffinarlo lentamente, cancellandone l’impronta. Dopotutto un’impronta spirituale non poteva competere contro un esperto.

Molte figure leggendarie umane e della razza della Desolazione si infuriarono pensando a come qualcuno si era approfittato del fatto che Yi Yun fosse sparito nell’altra dimensione per cercare di appropriarsi della torre dell’Avvento Divino.

Yi Yun era separato dal tesoro da una barriera spaziale, così il suo controllo su di esso era estremamente debole. Era un atto davvero spregevole.

“Dividiamoci e inseguiamo il ladro. Non possiamo lasciare che ci riesca.” Disse con rabbia il Lord del Santuario dell’Isola.

Aveva il presentimento che fosse opera di un essere umano. La razza della Desolazione era governata da una regina e veneravano il Sacro Spirito. Erano molto più uniti degli esseri umani, così era improbabile che avessero rubato ciò che custodivano.

E il Lord del Santuario dell’Isola si infuriò per il fatto che fosse stato un essere umano a commettere un atto del genere.

“Inseguitelo!”

Il Ragazzo Pastore fu il primo a levarsi in volo. Il suo corpo si trasformò in un raggio blu e si spostò molto velocemente.

Poteva percepire le fluttuazioni di qi vitale del mondo, così era in grado di inseguire il ladro.

Visto che era riuscita ad uccidere all’istante un Anziano all’Apertura Yuan, quella persona doveva essere almeno allo stadio dell’Ascensione Celeste.

Fuggendo così velocemente, naturalmente avrebbe lasciato dietro di sé fluttuazioni di qi vitale.

Esperti umani e della razza della Desolazione seguirono a loro volta il Ragazzo Pastore, tenendo traccia delle fluttuazioni di qi vitale. Era un gruppo estremamente potente. Anche se erano rimasti feriti durante lo scontro con il Demone Divino dall’Armatura Nera, erano comunque veloci. Dopo qualche migliaio di chilometri, la fluttuazione di qi vitale cominciò ad attenuarsi per poi scomparire.

Un gruppo di figure leggendarie notò che il Ragazzo Pastore si era fermato a mezz’aria non lontano da loro.

Non c’era traccia del colpevole.

“Le fluttuazioni di qi vitale sono finite qui!” Disse accigliato il Ragazzo Pastore.

Il Lord del Santuario dell’Isola si incupì.

“Assurdo!”

Precedentemente, molte figure leggendarie umane avevano scelto di fuggire dal Demone Divino dall’Armatura Nera. La coppia del Santuario dell’Isola non ci aveva badato molto. Dopotutto agli occhi di molti, rimanere nelle montagne remote a lottare contro quel mostro sarebbe stato un suicidio. Così avevano il diritto di andarsene.

Ma ora… qualcuno aveva rubato la torre dell’Avvento Divino di Yi Yun. Era un atto troppo spregevole!

“Questa persona è estremamente potente. Non sono stato in grado di raggiungerla.” Disse il Ragazzo Pastore scuotendo la testa.

Era indignato, Yi Yun aveva salvato la razza della Desolazione e Jiang Xiaorou, eppure non erano nemmeno riusciti a proteggere la torre dell’Avvento Divino che aveva lasciato indietro.

Se non avesse potuto trovare il tesoro, come si sarebbe potuto giustificare di fronte a Yi Yun, indipendentemente dal fatto che fosse vivo o morto.

“Probabilmente opera di un essere umano. Mi sento davvero in colpa. Risponderò a tutti voi." Disse il Signore dell’Isola del Santuario con un sospiro.

Aveva un sospetto su chi potesse essere il colpevole, ma non poteva esserne certo.

"Allora ci affideremo a lei, Lord del Santuario dell’Isola. La torre dell’Avvento Divino è molto importante, così la preghiamo di risolvere il problema con la massima urgenza."

L’ex regina della Desolazione non aveva idea di come recuperarla, così poteva solo fare affidamento sulla sulla coppia dell’Isola del Santuario. Tuttavia, sapeva che, dato che erano rimasti feriti, la loro coltivazione era diminuita. Forse non sarebbero mai riusciti a tornare al picco delle loro forze, e cercare la torre dell’Avvento Divino nell’immenso mondo di Tian Yuan? Sarebbe stato estremamente difficile!

"Sua Maestà, non si preoccupi. Anche se un tesoro separato dal suo proprietario può perdere facilmente il suo marchio, la torre dell’Avvento Divino non è un tesoro ordinario. Non sarà così facile cancellare l’impronta del signorino Yi." Disse il Lord del Santuario dell’Isola, per poi congedarsi dalla razza della Desolazione e intraprendere il viaggio di ritorno nel mondo Tian Yuan…
