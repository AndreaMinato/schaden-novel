---
weight: 7540
title: Capitolo 754 - Squarciare il Vuoto
pubDate: 2025-02-12T15:11:47.628Z
tags:
  - tmw
---


Capitolo sponsorizzato, ringraziamo un generoso Anonimo!
6 capitoli in coda totali (6 anonimo? nome non specificato),
0/1 sponsorizzazioni 1 euro a capitolo,
-Schadenfreude

“Sua maestà… Dobbiamo davvero consegnare i resti del Sacro Spirito?” Chiese impotente uno dei guerrieri.

L’ex regina della Desolazione non rispose. Usò tutte le sue forze rimaste per abbracciare Jiang Xiaorou come se volesse fondersi con lei…

Non sapeva davvero come risolvere la situazione. Il Sacro Spirito aveva protetto la loro razza per decine di milioni di anni, sacrificando la vita per salvarli, così come poteva consegnare il suo corpo?

Il Sacro Spirito non era mai appartenuto alla razza della Desolazione. Non aveva il diritto di usare i suoi resti per scambiarli per la vita di sua figlia.

In quel momento, il Ragazzo Pastore era accanto a lei. Aveva un’espressione impassibile, ma il suo sguardo era spaventoso. Molte figure leggendarie della razza della Desolazione lo conoscevano da anni, ma non l’avevano mai visto così infuriato.

“Radunate tutti i guerrieri che conoscono le leggi dell’Oscurità nel palazzo. E informate il Lord del Santuario dell’Isola…”

Il Ragazzo Pastore era una persona orgogliosa e, a meno che non fosse necessario, non avrebbe mai chiesto aiuto agli altri. Tuttavia, probabilmente solo la coppia del Santuario dell’Isola avrebbe potuto rimediare ai danni causati dalle leggi dell’Oscurità. Dopotutto, le intuizioni nomologiche erano il punto forte della razza umana.

…

Quando la coppia del Santuario dell’Isola ricevette la notizia e si era precipitata tra le montagne remote, erano passati venti giorni.

Nessuno riuscì a rimuovere l’energia oscura lasciata dal Sovrano del Vespro. Era un attacco estremamente nocivo. Chi l’aveva creato non l’aveva fatto per uccidere, ma per torturare e minacciare.

Forse era stato il Sovrano del Vespro stesso a creare questo attacco. Così come poteva permettere che gli altri decifrassero così facilmente i meccanismi della sua energia dell’oscurità?

“Sua maestà, mi dispiace ma non ho nemmeno io una soluzione.”

Il Lord del Santuario scosse la testa. Un po’ di guerrieri umani che avevano studiato le leggi dell’oscurità lo avevano accompagnato, ma anche loro scossero la testa.

Queste leggendarie figure umane provano vergogna per il comportamento orribile del Sovrano del Vespro, ma nemmeno loro avevano scelta. Dovevano ancora guarire le loro ferite e, anche se si fossero ripresi, era improbabile che potessero impedire al Sovrano del Vespro di fuggire. Inoltre, a giudicare dalle descrizioni della razza della Desolazione, il Sovrano del Vespro aveva riassunto l’aspetto di un uomo di mezz’età e sembrava essere diventato più forte.

“Il Sovrano del Vespro ormai non bada più alla sua reputazione, né delle conseguenze.” Il Lord del Santuario dell’Isola sospirò. Quando aveva visto che la torre dell’Avvento Divino era stata rubata, aveva avuto il sospetto che fosse opera del Sovrano del Vespro.
Ora, con i fatti alla mano, era un esito che non avrebbe voluto vedere. Questo perché non potevano fare nulla viste le loro condizioni al momento!

"Mi dispiace davvero, ma la mia forza è limitata. Non posso sciogliere le leggi dell’oscurità del Sovrano del Vespro, né catturarlo per costringerlo a curare la Fata Jiang. In futuro vivremo tra le montagne remote. Anche se non saremo in grado di battere il Sovrano del Vespro, potremo aiutarvi a proteggere la fata Jiang.”

In precedenza, il Sovrano del Vespro era riuscito a impiantare l’energia dell’Oscurità nel corpo di Jiang Xiaorou perché aveva colto alla sprovvista la razza della Desolazione. Ora che erano in allerta, specialmente con la coppia dell’Isola del Santuario a proteggere il territorio, per quanto forte, il Sovrano del Vespero non avrebbe più potuto seminare il caos nel loro territorio.

Anche gli altri guerrieri che avevano accompagnato il Lord del Santuario dell’Isola espressero il loro impegno a rimanere nelle montagne remote.

Restare qui era considerato una forma di sacrificio. Questo perché, tra vent’anni, il Demone Divino dall’Armatura Nera avrebbe attaccato di nuovo. E le montagne remote probabilmente sarebbero state il primo luogo che avrebbe preso di mira!

"Grazie a tutti." Disse con profonda gratitudine l'ex regina della Desolazione.

Ora, tutto ciò che potevano fare era affrontare la situazione un passo alla volta.

"Sua Maestà, non si deve preoccupare troppo. L’energia lasciata dal Sovrano del Vespro può essere spregevole e impossibile da rimuovere, ma sembra che non sarà in grado di divorare facilmente la forza vitale della Fata Jiang..."

Disse il Lord dell’Isola del Santuario dopo aver esaminato a lungo i meridiani di Jiang Xiaorou.

Aveva scoperto che, sebbene l’energia dell’oscurità stesse consumando la forza vitale della giovane, questa perdita sembrava in realtà risvegliare lentamente il potere nascosto nella sua stirpe grazie all’effetto catalizzatore dell’energia oscura.

Il lignaggio di Jiang Xiaorou era straordinario, tanto che perfino il Demone Divino dall’Armatura Nera lo aveva desiderato. Da ciò che aveva detto, la giovane possedeva il sangue più prezioso di questo mondo. Quando era stato ferito gravemente da Yi Yun, tutto ciò a cui aveva pensato era catturare Jiang Xiaorou e berne il sangue per guarire.

Era ovvio quanto fosse straordinaria la qualità del sangue capace di curare le ferite del Demone Divino dall’Armatura Nera.

Un tale lignaggio dava a Jiang Xiaorou una forza vitale immensa. Anche ora, nonostante la sua forza fosse estremamente limitata, la sua energia vitale continuava a resistere, ed era difficile che venisse divorata dall’oscurità.

Inoltre, sembrava che lentamente stesse reprimendo l’energia dell’oscurità nel suo corpo.

“Che forza vitale terrificante… Mi chiedo chi possa essere il padre della Fata Jiang nei dodici Cieli Empirei.”

"Forse appartiene ad una qualche nobile razza..."

La coppia dell’Isola del Santuario si scambiò qualche parola. Se la forza vitale nascosta di Jiang Xiaorou fosse stata rilasciata gradualmente, i corpi d’energia oscura non sarebbero stati in grado di ucciderla per il momento. Naturalmente non potevano nemmeno essere rimossi, sarebbero rimasti negli organi e nell’anima della giovane, come parassiti in un osso. Sarebbero stati una minaccia latente per Jiang Xiaorou.

E avrebbe dovuto vivere in questo stato per i prossimi vent’anni, fino al ritorno del Demone Divino dall’Armatura Nera. Il solo pensiero del suo ritorno faceva sentire tutti impotenti…

Mentre la razza della Desolazione non trovava pace a causa del Sovrano del Vespro, nell’altra dimensione, Yi Yun stava affinando sempre più la sua comprensione delle leggi dello spazio.

Dopo aver coltivato per un periodo di tempo imprecisato, ogni volta che Yi Yun entrava in meditazione, i mesi passavano in un batter d’occhio.

Ogni volta che otteneva un'intuizione sul Dao dimensionale dello spazio, la confrontava con i motivi runici sulla Foglia del Dao.

Ogni comprensione errata veniva scartata da Yi Yun. Se invece era corretta, la imprimeva nella sua anima, rendendola parte del suo vero Dao.

Utilizzando la Foglia del Dao come riferimento, la comprensione delle leggi dello spazio di Yi Yun si stava avvicinando sempre di più alle Origini della dimensione stessa.

Era una conoscenza ancora estremamente superficiale in confronto a quella del Demone Divino dall’Armatura Nera.

Tuttavia, per quanto fosse leggera, era molto più solida e corretta, poiché si avvicinava all’essenza stessa dello spazio. Ciò significava che, in futuro, Yi Yun avrebbe raggiunto livelli ancora più elevati nel Dao dimensionale dello spazio.

Un giorno, Yi Yun, che era immerso nella meditazione, aprì improvvisamente gli occhi e allungò la mano per squarciare il vuoto!

Potenti forze spaziali si scatenarono, raccogliendosi per formare fulmini neri. Mentre i lampi serpeggiavano, il vuoto si squarciò.

Yi Yun aveva strappato con forza un sottile strato della tenda dimensionale!

Aveva squarciato il vuoto!

Questi erano i primi passi nella comprensione delle leggi dello spazio, ma la maggior parte delle persone lo faceva usando armi. Utilizzavano attacchi potenti, supportati dalle leggi della dimensione spaziale, per squarciare il vuoto.

Strappare il vuoto a mani nude, anche solo un frammento, era straordinario. Il fatto che Yi Yun fosse stato in grado di farlo derivava interamente dalla sua comprensione delle leggi. Per di più, non aveva nemmeno consumato elevate quantità di energia.

"Yi Yun, riesci già a squarciare il vuoto?"

Accanto a Yi Yun, Lin Xintong osservò la scena con stupore e gioia.

Aveva cercato di ottenere l’illuminazione sul Dao insieme a lui. La sua percezione era straordinaria e, grazie ad essa, era riuscita a comprendere alcune leggi dimensionali dello spazio, ma era ancora molto più indietro rispetto a Yi Yun.

Non si sarebbe mai aspettata che Yi Yun riuscisse a squarciare il vuoto così rapidamente. Di questo passo, non sarebbe trascorso molto tempo prima che potessero andarsene!
