---
weight: 755
title: Capitolo 755 - Spaccare la Barriera dello Spazio
pubDate: 2025-02-13T13:38:27.632Z
tags:
  - tmw
---

Capitolo sponsorizzato, ringraziamo un generoso Anonimo!
5 capitoli in coda totali (4 anonimo? nome non specificato),
0/1 sponsorizzazioni 1 euro a capitolo,
-Schadenfreude


I dodici Cieli Empirei davano molta importanza alle leggi dimensionali dello spazio, ma erano molto difficili da imparare.

Un esperto nelle leggi dimensionali, partendo dallo Squarcio del Vuoto, le fasi successive a cui poteva arrivare sarebbero state ad esempio… Divisione Celeste, Fendente Spaziale, Trasferimento del Vuoto, Teletrasporto, Raffinamento di Spazi Indipendenti e altro ancora!

Maggiore fosse stata la difficoltà, più potente ne sarebbe stata l’applicazione. Solo comprendere il Trasferimento del Vuoto era estremamente importante nei dodici Cieli Empirei. Questo perché l’universo era estremamente vasto. Anche se un coltivatore impareggiabile avesse voluto viaggiare tra due Cieli Empirei, avrebbe dovuto impiegare molto tempo. Una volta compreso il Trasferimento, sarebbe potuto giungere velocemente a destinazione.

Tuttavia non molti esperti nei dodici Cieli Empirei sarebbero stati in grado di usare il Trasferimento del Vuoto. Se avessero voluto intraprendere un lungo viaggio, avrebbero dovuto usare formazioni di teletrasporto o imbarcazioni spirituali che avevano la capacità di teletrasportarsi.

Per quanto riguardava il Raffinamento di Spazi Indipendenti, la torre dell’Avvento Divino o i mondi del palazzo della Spada di Puro Yang rientravano entrambi nella categoria. Era un’abilità indispensabile per creare tesori avanzati. Ancora meno persone erano capaci di farlo. Così, quando alcuni guerrieri impareggiabili volevano ottenere il loro artefatto mobile incantato, avrebbero dovuto ingaggiare potenti figure che conoscevano le leggi dimensionali dello spazio e pagare un caro prezzo per aprire uno spazio indipendente per loro.

Coltivatori formidabili che potevano aprire spazi indipendenti negli artefatti avrebbero condotto vite estremamente confortevoli perfino nei dodici Cieli Empirei.

Ora Yi Yun aveva compreso solo lo Squarcio del Vuoto, ma anche lacerare la spessa barriera di fronte ai suoi occhi sarebbe stato estremamente difficile.

Yi Yun tirò fuori la spada spezzata di puro Yang dal suo anello interspaziale. Vi infuse le leggi dimensionali dello spazio e menò un fendente verso la tenda nera!

“Cha!”

La lama squarciò il vuoto e la barriera crepitò. Tuttavia, la fenditura appena aperta scomparì nuovamente con una velocità visibile ad occhio nudo. Le barriere spaziali avevano la capacità di rigenerarsi.

Yi Yun avrebbe dovuto farla a pezzi prima che si ricomponesse, ma era più facile a dirsi che a farsi.

Anche solo dopo aver lanciato circa una decina di fendenti, Yi Yun sentì già stordimento per la carenza di energia.

“Oh?”

Yi Yun si accigliò lievemente. Sapeva che era dovuto all’energia impura nel suo corpo.

Quest’altra dimensione era isolata dal qi vitale del mondo. Così, per tutto questo tempo, lui e Lin Xintong avrebbero contato solo sull’energia fornita dalle reliquie della Desolazione, sia per sostenere le funzioni vitali dei loro corpi che per guarire o meditare per ottenere ispirazioni nomologiche.

Più reliquie della Desolazione mangiavano, più avrebbero accumulato energia impura. Era inevitabile.

Dopo aver fatto un respiro profondo, Yi Yun si calmò di nuovo. Da quando era avanzato allo stadio dell’Apertura Yuan, le dure battaglie e le ispirazioni che aveva accumulato negli anni, insieme all’ardua coltivazione in quest’altra dimensione, aveva consolidato le sue fondamenta. Ora avrebbe potuto aumentare di molto il suo livello.

Finché avesse potuto superare la barriera spaziale, avrebbe potuto assorbire qi vitale del mondo e avanzare di livello immediatamente.

Ora però doveva ancora fare a pezzi il confine!

Yi Yun non aveva fretta. Meditò silenziosamente di fronte alla barriera, mentre la Foglia del Dao fluttuava di fronte a lui. Le sue venature emanavano un bagliore dorato.

“Apriti!”

Yi Yun ruggì entre menava un fendente usando la spada spezzata di puro Yang!

“Chi!”

Le forze dimensionali dello spazio furono tagliate dalla lama e una larga fenditura ampia più di trenta metri apparì di fronte a lui.

“Si sta aprendo!”

Lo sguardo di Lin Xintong si accese. Solo creare altri squarci dimensionali avrebbe fatto collassare la barriera spaziale, ma in quel momento…

Un inconspicuo sigillo nero si spaccò emettendo un crepitio quasi impercettibile e trasformandosi in scie di gas nero.

Era stato infuso nelle forze dimensionali caotiche, così era difficile individuarlo. Così, anche se Yi Yun aveva studiato un po’ le leggi dimensionali dello spazio, poteva capire che c’era qualcosa di strano in questo sigillo!

Yi Yun tremò per un momento mentre abbassava lentamente la spada spezzata.

“Cosa succede?” Chiese Lin Xintong.

“Sembra… che abbia attivato la trappola del Demone Divino dall’Armatura Nera o forse un qualche tipo di meccanismo d’allerta.”

“Oh?” Lin Xintong ne fu sbalordita. “Non sta dormendo? Può essersi svegliato per via di quel meccanismo d’allerta?”

Yi Yun scosse la testa. “È impossibile che si svegli come vuole. Sennò non sarebbe un vero sonno profondo. In tal caso, la sua anima sarebbe collassata immediatamente. Inoltre c’è ancora l’energia malvagia nel suo mare spirituale!”

Lo sguardo di Yi Yun era gelido mentre radunava con forza qi vitale, attaccando di nuovo con la spada spezzata di puro Yang!


Nell’altra dimensione, erano isolati dal qi vitale del mondo, così Yi Yun si sarebbe stancato velocemente. Gli mancava l’energia necessaria per squarciare lo spazio attorno.

“Ti aiuterò!”

Lin Xintong lo prese per mano e una scia di puro qi vitale Yin si precipitò nel suo corpo.

I due coltivavano il Sutra del Cuore della Grande Imperatrice, così, nonostante non rimanesse loro molto qi vitale e stessero contando sull’energia impura delle reliquie della Desolazione per sopravvivere, l’energia spirituale del midollo di giada e quella dei nove Yang era rimasta intatta. Queste erano le vere fondamenta del Sutra del Cuore della Grande Imperatrice.

Lin Xintong e Yi Yun si tennero per mano mentre l’energia spirituale del midollo di giada e quella dei nove Yang si fondevano lentamente insieme. Yi Yun sentì scorrere una corrente fresca nel corpo che quasi ravvivò i suoi meridiani quasi rinsecchiti.

Un altro fendente!

Yi Yun ruggì mentre faceva divampare tutta l’energia che aveva a disposizione.

Chi la!

La densa barriera spaziale fu divisa dal colpo di Yi Yun. Subito dopo, le forze dimensionali sigillate nella barriera spaziale si scatenarono come una tempesta. Persino il labirinto spaziale e i sigilli delle formazioni creati dal Demone Divino dall’Armatura Nera furono completamente distrutti!

I muscoli di Yi Yun si lacerarono; nemmeno il suo corpo era riuscito a sopportare l’impatto del colpo che aveva appena sferrato.

Era aperto!

Yi Yun e Lin Xintong ne furono entusiasti. L’attacco aveva aperto un passaggio e, dopo che la tempesta spaziale si dissipò, si ritrovarono in uno spazio indipendente!

Questo spazio era permeato da un’aura densa e malvagia. Apparteneva al Demone Divino dall’Armatura Nera!

Yi Yun vide subito un uomo imponente che, vestito con un’armatura lacerata, fluttuava nel vuoto. Teneva le braccia incrociate sul petto e gli occhi chiusi. Era immerso in un sonno profondo.

Era il Demone Divino dall’Armatura Nera!

“È lui! Il Demone Divino dall’Armatura Nera!”

Le pupille di Lin Xintong si restrinsero e il qi gelido nella sua spada divampò. Il Demone Divino dall’Armatura Nera stava davvero dormendo profondamente e, anche se avevano squarciato la barriera spaziale, non si era svegliato

Forse sapeva cosa stava accadendo, ma non poteva svegliarsi immediatamente.

Dovevano approfittarsi della sua situazione critica!

Yi Yun si lanciò contro il mostro e, contemporaneamente, la personificazione di Vero Oro Taiyi volò fuori dal suo dantian. Indossava una veste d’oro pallido e 999 sciabole volanti gli ruotavano attorno. Dominio delle Mille Sciabole delle Nevi!

Il vero corpo di Yi Yun mosse le mani e il Legno Spirituale della Morte iniziò a ruotare davanti a lui. Il dominio del Declino fece immediatamente appassire e svanire l’aura omicida in questo spazio.

“Muori!”

Yi Yun urlò. Proprio quando Lin Xintong pensava che lui fosse sul punto di uccidere il Deone Divino dall’Armatura Nera addormentato, il giovane e la sua personificazione di Vero Oro Taiyi passarono accanto al mostro.

“Oh?”

Lin Xintong ne fu sorpresa. Ma in un batter d’occhio, Yi Yun e la personificazione erano già volati oltre trecento metri di distanza oltre il Demone Divino dall’Armatura Nera dormiente. Lì, le 999 sciabole volanti del dominio si condensarono in una sola lama, fendendo il vuoto con insieme all’Intento della Spada del Declino!
