---
weight: 757
title: Capitolo 757 - Folle Idea
pubDate: 2025-02-17T08:10:15.383Z
tags:
    - tmw
---


Capitolo regolare,
4 capitoli in coda totali (4 anonimo? nome non specificato),
0/1 sponsorizzazioni 1 euro a capitolo,
-Schadenfreude


Yi Yun e Lin Xintong venivano trascinati sempre più dal centro della tempesta. La membrana di luce creata dalla Foglia del Dao cominciò a vibrare intensamente e sembrava che si sarebbero persi nel vuoto definitivamente.


Yi Yun e Lin Xintong si tenevano per mano e, usando le loro energie Yin e Yang, mantenevano la barriera e stavano impedendo che si rompesse. Ma, di questo passo, sarebbero rimasti passivi.


Yi Yun era ansioso. Non riusciva a trovare vie di fuga di fronte a questo pericolo mortale imminente.


Cosa poteva fare? Cosa?


Yi Yun cercò di trovare freneticamente una soluzione e all’improvvise vide un’ombra brillare tra la tempesta spaziale turbolenta!


Oh? Quello è…


Lo sguardo di Yi Yun brillò mentre individuava quel profilo tra la tempesta. In realtà era un cadavere fluttuante… il corpo del Demone Divino dall’Armatura Nera.


Il mare spirituale del mostro era collassato e si era spento completamente. Tuttavia il suo fisico formidabile era rimasto intatto nonostante la tempesta spaziale.


Il cadavere… del Demone Divino dall’Armatura Nera…


A Yi Yun venne un’idea. Sì, il corpo del Demone Divino! L’energia malvagia!


Nel mare spirituale del mostro c’era l’energia malvagia e, approfittandosi del fatto che il proprietario del mare spirituale era morto, stava divorando forsennatamente la sua energia.


L’energia malvagia aveva un’inquietante capacità di crescere. Precedentemente aveva divorato il mare spirituale dell’uomo con la maschera e molti spettri Yin nella Tomba delle Anime. Aveva assorbito tutta questa energia per crescere!


Quell’esistenza malvagia non solo poteva divorare energia spirituale, poteva anche controllare un’anima senza farsi notare. Allora, l’uomo con la maschera della Luna di Sangue era stato manipolato dall’energia malvagia e alla fine era diventato la marionetta di Yi Yun.


Così il giovane era riuscito perfino a leggere una porzione dei suoi ricordi. Questo gli aveva permesso di orientarsi facilmente durante le battaglie nella Tomba delle Anime, permettendogli di sventare con successo i piani della Luna di Sangue.


Controllare marionette! Leggere ricordi!


Yi Yun iniziò ad avere un’idea folle. Dato che poteva usare l’energia malvagia per trasformare l’uomo con la maschera in una marionetta, perché non poteva fare lo stesso ora con il Demone Divino dall’Armatura Nera?!


Questa idea si radicò nella mente di Yi Yun, fino ad ossessionarlo!


Marionetta! Era la marionetta di un Demone Divino!


Quel mostro era molto potente, ma non importava quanto fosse formidabile, era già morto!


Dopo che il suo mare spirituale era collassato, la sua anima forte poteva essere solo usata come nutrimento per l’energia malvagia.


Assorbendola, l’energia malvagia poteva crescere rapidamente fino al punto di poter controllare il cadavere del Demone Divino.


Il corpo del mostro era stato raffinato al punto da poter competere con un tesoro impareggiabile. Tuttavia, senza un’anima a sostenerlo, era solo un oggetto morto. Era impossibile controllarlo.


Se si fosse impossessato di una marionetta del genere, in futuro, sia la forza che le ispirazioni nomologiche di Yi Yun avrebbero fatto un grosso passo avanti.


Avrebbe avuto una marionetta e anche la personificazione di Vero Oro Taiyi. Sarebbe stato uno schieramento formidabile!


Inoltre, l’energia malvagia poteva ottenere una porzione dei ricordi del suo proprietario durante il suo divoramento. Il Demone Divino dall’Armatura Nera aveva una profonda conoscenza delle leggi dimensionali dello spazio. Ma naturalmente, queste ispirazioni nomologiche non potevano essere copiate nella mente di Yi Yun tramite l’energia malvagia, visto che i frammenti ottenuti sarebbero stati generalmente molto vaghi.


Ma anche così, sarebbero stati grande fonte di ispirazione per Yi Yun.


Le leggi dello spazio che il giovane aveva compreso finora erano frutto di tentativi ed errori. Gli mancava una vera eredità, ma con i ricordi del Demone Divino dall’Armatura Nera, era come se avesse un maestro.


Lasciare questo vuoto non sarebbe stato un problema con la forza del mostro!


Dopotutto, era stato proprio il Demone Divino dall’Armatura Nera ad aprire questo vuoto fin dall'inizio!


Se Yi Yun avesse controllato il mostro, sarebbe stato come ottenere la chiave per aprire questo spazio!


"Possiamo uscire!"


Disse con ansia Yi Yun, mentre i suoi occhi brillavano di eccitazione.


"Oh?" Lin Xintong rimase sorpresa. In quel momento, Yi Yun aveva iniziato a connettere la sua energia spirituale con il Cristallo Viola. La sua percezione si espanse, proiettandosi sul cadavere del Demone Divino dall’Armatura Nera.


La soppressione esercitata dall’artefatto divino aveva lasciato da tempo un'impressione profonda sull'energia maligna. Probabilmente, per quanto potente potesse diventare, non sarebbe mai stata in grado di opporsi alla volontà del Cristallo Viola.


Era una soppressione derivata dall'Origine delle Leggi!


“Vieni quaggiù!”


Yi Yun fece un cenno e il corpo del Demone Divino dall’Armatura Nera cominciò ad avvicinarsi rapidamente. Alla fine il cadavere entrò nella membrana di luce, permettendo a Yi Yun di recuperarlo con successo.


Divora! Divora l’anima del Demone Divino dall’Armatura Nera! Controlla completamente il suo corpo!


Yi diede quest’ordine all’energia malvagia tramite il Cristallo Viola. La sua vita e tutto ciò che gli era caro adesso dipendevano dall’energia malvagia. Yi Yun avrebbe potuto squarciare il vuoto usando il Demone Divino dall’Armatura Nera!


Yi Yun aveva controllato l’energia malvagia per ottenere grandi successi, ma allo stesso modo, anche l’energia malvagia contava su di lui.


Seguendo il giovane, aveva potuto divorare tutti gli spettri Yin nella Tomba delle Anime, e ora, poteva divorare l’anima del Demone Divino dall’Armatura Nera, permettendole di crescere rapidamente.


Ci sarebbe voluto del tempo prima che l'energia maligna riuscisse a controllare il corpo del Demone Divino dall’Armatura Nera. Ormai, la tempesta spaziale si stava gradualmente indebolendo, mentre Yi Yun e Lin Xintong erano già stati trascinati in profondità nel vuoto.


Usando l’energia spirituale del Midollo di Giada, Lin Xintong nutrì lo Yang attraverso lo Yin, permettendo a Yi Yun di mantenere costantemente la membrana luminosa grazie alla Foglia del Dao. La barriera appariva come un gigantesco uovo trasparente nel vuoto, racchiudeva Yi Yun e Lin Xintong in strati protettivi.


E all'interno di quel gigantesco uovo, la marionetta del Demone Dio stava attraversando uno sviluppo embrionale…


Yi Yun era convinto che, nel giro di pochi mesi al massimo, sarebbe riuscito a controllarla perfettamente.


…


Il tempo passò rapidamente e, in un batter d’occhio, trascorsero diversi mesi. Mentre Yi Yun e Lin Xintong raffinavano la marionetta del Demone Divino, il mondo Tian Yuan stava attraversando cambiamenti tumultuosi!


Prima di entrare nel suo sonno profondo, il mostro aveva dichiarato che sarebbe tornato dopo vent’anni al massimo della sua potenza per sterminare ogni essere vivente nel mondo Tian Yuan. Anche se le figure leggendarie dell’umanità avessero cercato intenzionalmente di nascondere questa verità per mantenere la stabilità, troppe persone ne erano a conoscenza. La notizia si era ormai diffusa in tutto il continente!


Immediatamente, una sensazione di disperazione si propagò ovunque!


La comparsa del Demone Divino dall’Armatura Nera aveva travolto il mondo Tian Yuan con una forza inarrestabile. Ora aveva minacciato di tornare in vent’anni, al picco del suo potere. Quando sarebbe successo, chi avrebbe potuto fermarlo?


Non significava forse che a tutti restavano solo vent’anni di vita?


La coppia del Santuario dell’Isola e alcune figure leggendarie umane avevano annunciato la notizia che Yi Yun e Lin Xintong erano stati risucchiati in un’altra dimensione, ma che non erano morti. Sarebbero potuti ancora tornare tra vent’anni per affrontare il Demone Divino dall’Armatura Nera.


Tuttavia pochissimi credettero alle loro parole!


Yi Yun e Lin Xintong erano forti, ma erano ben lontani dal livello di quel mostro. Rimanere sigillati con il Demone Divino dall’Armatura Nera non era diverso dall’essere rinchiusi in una gabbia con una tigre!


Come potevano sopravvivere? Senza Yi Yun e Lin Xintong, non c’era nessuno che potesse fermare quel mostro!


Mentre la gente si disperava, accadde un imprevisto. Il Sovrano del Vespro era apparso e aveva dichiarato di aver trovato una via di fuga per tutti i guerrieri del mondo Tian Yuan…


