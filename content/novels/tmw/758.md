---
weight: 758
title: Capitolo 758 - Yi Yun Ritorna
pubDate: 2025-02-17T08:34:02.374Z
tags:
  - tmw
---


Capitolo sponsorizzato, ringraziamo un generoso Anonimo!
3 capitoli in coda totali (3 anonimo? nome non specificato),
0/1 sponsorizzazioni 1 euro a capitolo,
-Schadenfreude


Nel mondo in cui risiedeva il continente Tian Yuan, nessun membro della razza umana o della razza della Desolazione aveva la possibilità di sopravvivere al massacro del Demone Divino dall'Armatura Nera.


La cosiddetta via di fuga non era altro che partire per i dodici Cieli Empirei!


Le leggendarie figure umane del mondo Tian Yuan avevano letto vagamente dei resoconti riguardanti i dodici Cieli Empirei, ma per loro sembrava solo una leggenda. Solo quando era apparso il Demone Divino dall'Armatura Nera avevano scoperto nuove informazioni, confermando così la leggenda.


Le leggende narravano che i dodici Cieli Empirei fossero un luogo con più risorse, un qi vitale del mondo più ricco e un mondo delle arti marziali più brillante. Era estremamente allettante per i guerrieri di questo piano!


Il Sovrano del Vespro dichiarò che chiunque lo seguisse avrebbe potuto aprire con lui un passaggio verso i dodici Cieli Empirei. Quando sarebbe giunto il momento, avrebbe usato una dimora immortale mobile per portare con sé queste persone dal mondo Tian Yuan ai dodici Cieli Empirei!


Non appena la notizia si diffuse, tutti i guerrieri del mondo Tian Yuan rimasero sbalorditi.


Alcuni sentirono una speranza emergere in mezzo alla disperazione, come se fossero stati inaspettatamente salvati da un’apocalisse. Pensavano che avrebbero potuto seguire il Sovrano del Vespro.


Tuttavia alcuni non gli credettero affatto.


Creare un varco per i dodici Cieli Empirei? Come poteva essere così facile?


Anche se il Sovrano del Vespro era la persona più forte nel mondo di Tian Yuan, con la sua forza e la sua manciata di seguaci era ancora ben lontano dall'aprire un passaggio verso i dodici Cieli Empirei!


Per quanto riguardava il suo tesoro incantato mobile, restava il dubbio se potesse davvero trasportare tutti nei dodici Cieli Empirei.


Anche se avessero seguito il Sovrano del Vespro, avrebbe potuto rivelarsi solo un inganno.


Molti guerrieri del mondo Tian Yuan avevano vissuto centinaia, se non migliaia di anni. Non avrebbero riposto facilmente la loro fiducia negli altri, nemmeno nel Sovrano del Vespro, la persona più autorevole nel continente.


Tuttavia, molti guerrieri scelsero di credere alle sue parole. Pur avendo dei dubbi, erano convinti che nessuno sarebbe stato in grado di affrontare il Demone Divino dall'Armatura Nera entro vent'anni. Quindi, almeno, cercare rifugio presso il Sovrano del Vespro e tentare di aprire un varco verso i dodici Cieli Empirei con lui rappresentava una speranza.


Queste persone sapevano anche che creare un passaggio per i dodici Cieli Empirei sarebbe stato estremamente difficile. Forse sarebbero diventati carne da cannone, ma non potevano rimanere fermi a guardare. Almeno pareva una soluzione più fattibile rispetto ad uccidere il Demone Divino dall’Armatura Nera.

Così, con il passare del tempo, il numero di seguaci del Sovrano del Vespro aumentò, un po’ di figure leggendarie umane vacillarono perfino.


I dodici Cieli Empirei erano troppo misteriosi per i guerrieri del mondo Tian Yuan.


In quel momento, tra le montagne remote. Palazzo della razza della Desolazione.


Anche il Lord del Santuario dell’Isola, che era in meditazione, aveva ricevuto notizie riguardo al Sovrano del Vespro.


Si accigliò lievemente.


Per proteggere la razza della Desolazione, la coppia del Santuario dell’Isola, insieme ad altri due guerrieri leggendari umani che condividevano i loro stessi valori, avevano deciso di vivere permanentemente con la razza della Desolazione. Così il Sovrano del Vespro non avrebbe potuto seminare il caos tra la razza della Desolazione, ma per il mondo Tian Yuan…


Senza la coppia del Santuario dell’Isola e gli altri eroi, il Sovrano del Vespro non avrebbe avuto rivali nel mondo Tian Yuan. Era facile espandere la sua influenza in quanto persona più forte del continente.


Con l’apocalisse in avvicinamento, la gente inevitabilmente avrebbe assunto una mentalità servile. Molti avrebbero cercato rifugio dalla persona più potente nel mondo Tian Yuan, il Sovrano del Vespro. Inoltre la sua idea di fuggire aveva dato speranza a diverse persone.


“Aprire il passaggio per i dodici Cieli… Che ingenuità. Se fosse così semplice, sarebbe stato aperto molto tempo fa!” Disse il Lord del Santuario dell’Isola mentre rompeva la tavoletta di giada su cui era scritto il rapporto.


Il Sovrano del Vespro aveva dichiarato di aver trovato un nodo spaziale segreto che avrebbe reso cento volte più facile scoprire un passaggio, ma il Lord del Santuario dell’Isola si rifiutava di credergli.


Anche se il Sovrano del Vespro avesse davvero scoperto un passaggio, sarebbe stato troppo debole per sopravvivere alle lunghe tempeste spaziali prima di raggiungere i dodici Cieli Empirei.


Forse era questo il motivo per cui il Sovrano del Vespro aveva bisogno della protezione della torre dell’Avvento Divino!


Quasi nessun umano nel mondo Tian Yuan aveva attraversato quell’enorme divario che c’era tra questo piano e i dodici Cieli Empirei, perciò nessuno sapeva quanto fosse pericoloso!


Non si sapeva nemmeno se il Sovrano del Vespro avrebbe potuto badare a sé stesso, portare i suoi seguaci? Come sarebbe stato possibile?


“Vespro sta espandendo il suo potere. Sospetto che stia cercando di innescare una guerra tra gli esseri umani e la razza della Desolazione.”


Dietro il Lord del Santuario dell’Isola, l’ex regina della Desolazione camminava lentamente. Aveva un’espressione cupa, come se fosse stata assalita dalla preoccupazione di recente.


Dato che l’energia oscura era entrata nel corpo di Jiang Xiaorou, l’energia della sua stirpe era diventata estremamente instabile. Non sapeva se Jiang Xiaorou sarebbe riuscita a resistere e per quanto.


Per quanto riguardava il trambusto che stava scoppiando nel mondo Tian Yuan, il Sovrano del Vespro aveva radunato molti seguaci, facendole sospettare che si stesse preparando per la guerra.


Se il Sovrano del Vespro fosse stato davvero capace di aprire un passaggio per i dodici Cieli Empirei, non avrebbe dovuto considerare le conseguenze della ricomparsa del Demone Divino dall’Armatura Nera. Avrebbe potuto lasciare che la razza umana e quella della Desolazione entrassero in guerra per perseguire i suoi obiettivi e nulla di tutto questo l’avrebbe influenzato negativamente.


“Vespro non può competere con noi.” Disse con indifferenza il Lord del Santuario dell’Isola. Anche se lui e le leggendarie figure della razza della Desolazione erano ferite e la loro coltivazione era diminuita, avevano molti esperti!


Il Sovrano del Vespro aveva ammassato un grosso seguito, ma i suoi tirapiedi erano ordinari. Pochissime figure leggendarie umane avevano cercato rifugio da lui.

“Anche se i potenti guerrieri della razza umana credono che Vespro abbia la capacità di aprire un percorso per i dodici Cieli Empirei, non lo seguirebbero ciecamente. Se scoppiasse una guerra, molti starebbero dalla parte della razza della Desolazione.”


Potevano inferire cos’era giusto o cos’era sbagliato. I guerrieri umani sarebbero stati in grado di comprendere la situazione, l’unico problema era capire se si sarebbero comportati in modo ragionevole.


Tuttavia, l’ex regina della Desolazione scosse la testa. “Vespro non vuole annientarci, vuole solo i resti del Sacro Spirito. Sono estremamente grata per il vostro aiuto, ma… i guerrieri umani proteggerebbero la mia razza della Desolazione solo durante un momento di pericolo. Ma per loro non ha senso rischiare di rimanere feriti o consumare forza vitale per proteggere il corpo del Sacro Spirito…”


La Volpe Celeste era il totem della loro razza. La razza della Desolazione potevano sacrificare la vita per proteggere un corpo per via della loro fede e in segno di gratitudine nei suoi confronti. Ma per la razza umana, il Sacro Spirito era solo una potente bestia della Desolazione. Non aveva senso per loro proteggerne il corpo. Inoltre, solo pochi anni fa, la Volpe Celeste era stata la loro nemesi visto che era la custode della razza della Desolazione.


“Non so cos’ha intenzione di fare Vespro, ma attaccherà solo se avrà la certezza di vincere. Questo perché sa molto bene qual è la nostra forza combattiva. È impossibile per lui ucciderci tutti, ma potrebbe avere ancora dei modi per prendere i resti del Sacro Spirito…”


L’ex regina della Desolazione sospirò mentre scuoteva la testa.


Mentre lei e il Lord del Santuario dell’Isola stavano discutendo della situazione nel mondo Tian Yuan, in una terra nel lontano nord…

“Swish!”


Con uno schiocco, lo spazio iniziò a squarciarsi; un giovane vestito di nero e una fata con un abito bianco uscirono lentamente dalla fenditura dimensionale.


Yi Yun tirò un sospiro di sollievo vedendo questa terra fredda e desolata. Finalmente era tornato!


Distruggendo il Demone Divino dall’Armatura Nera e superando i confini dello spazio, erano appena sfuggiti dalle fauci della morte. Ora finalmente era tutto passato.
