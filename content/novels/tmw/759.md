---
weight: 759
title: Capitolo 759 - Raffinamento della Pagoda
pubDate: 2025-02-17T08:34:39.573Z
tags:
  - tmw
---

Capitolo regolare,
3 capitoli in coda totali (3 anonimo? nome non specificato),
0/1 sponsorizzazioni 1 euro a capitolo,
-Schadenfreude

“Questo è… il lontano nord!”

Yi Yun era già stato qui in passato. Così poté riconoscere immediatamente questo posto pieno di qi Yin e aura omicida.

Questo territorio era molto distante dal mondo Tian Yuan e dalle Divine Lande Selvagge, ma questo non poteva più intimorire Yi Yun, che aveva già padroneggiato le leggi dimensionali dello spazio. Poteva raggiungere le Divine Lande Selvagge in pochissimo tempo.

“Zi Zi Zi!”

La fenditura spaziale sopra di lui cominciò ad emettere fulmini neri mentre ne usciva fuori un uomo robusto e a petto nudo. I suoi muscoli percorsi da vene viola sembravano metallo scolpito. Sembrava un totem demoniaco.

L’uomo robusto stava rispettosamente dietro Yi Yun. Sembrava una pagoda torreggiante e aveva uno sguardo spaventoso e sinistro.

Dopo aver domato il Demone Divino, rendendolo la sua marionetta, era come se Yi Yun avesse un super sicario. Al suo attuale livello, solo questa marionetta aveva una forza combattiva di gran lunga superiore a lui e alla sua personificazione!

Yi Yun non vedeva l’ora di metterla alla prova!

E mentre ci pensava, sentì una puntura nel suo mare spirituale. Era un pizzico che scomparì in un attimo.

Yi Yun si incupì. Era la torre dell’Avvento Divino.

Per tutto questo tempo, la persona che aveva rubato il tesoro aveva cercato incessantemente di cancellare la sua impronta spirituale. E ora… finalmente era riuscito a toccare l’impronta lasciata da Yi Yun indebolendo costantemente le formazioni difensive della torre dell’Avvento Divino. Naturalmente era ancora ben lontano dal cancellarla completamente.

Yi Yun sogghignò. Era curioso di vedere chi osava desiderare il suo artefatto mentre lui era sigillato in un’altra dimensione!

“Xintong, andiamo. Voglio vedere chi è.”

Mentre parlava, la prese per mano e iniziò a volare. Dietro di lui, il Demone Divino lo seguiva, come se fosse una sua super guardia del corpo.

“Whew!”

Yi Yun e Lin Xintong uscirono velocemente dalla terra del lontano del nord insieme alla marionetta!

Yi Yun non sembrava veloce, ma lo spazio sotto di lui iniziò a deformarsi. Sembrava proprio che superasse cinquecento chilometri al secondo!

…

In quel momento, nella piazza di fronte al Divino Palazzo delle Tenebre erano radunati migliaia di guerrieri. Erano i seguaci del Sovrano del Vespro.

Vista l’apocalisse imminente, il Sovrano del Vespro era diventato un messia agli occhi di queste persone.

I migliaia di guerrieri erano disposti in una gigantesca formazione e ci infondevano costantemente energia.

E al centro c’era una pagoda a sei piani alta quanto una persona. Stava fluttuando circondata da numerose rune color sangue.

Queste rune color sangue erano come sanguisughe, assorbivano l’energia della torre dell’Avvento Divino.

E la formazione sotto la pagoda stava producendo nuove rune costantemente, aggiungendole alla formazione.

Ad un certo punto.

“Peng!”

Tutte le rune color sangue esplosero all’improvviso, scomparendo in innumerevoli briciole d’energia nera.

La torre dell’Avvento Divino era illesa, ma i monaci del Vespro attorno che stavano controllando la formazione erano impalliditi per via del contraccolpo. Chi era ad un livello inferiore perse tutto il suo sangue e il suo qi, mentre veniva folgorati.

Buzz!!!

L’enorme formazione tremò violentemente e poi si offuscò.

Il Sovrano del Vespro guardò la solida torre dell’Avvento Divino con un’espressione calma.

Mancava ancora un po’ di tempo prima che il mostro riapparisse. Aveva molta pazienza e aveva radunato così tanti seguaci, così avrebbe potuto cancellare l’impronta lasciata da Yi Yun dieci volte più velocemente.

Credeva che presto la torre dell’Avvento Divino sarebbe stata sua.

“Signore del Vespro, questa pagoda è il tesoro che ci proteggerà durante il nostro viaggio per i dodici Cieli Empirei?” Chiesero alcuni tra i suoi seguaci che si erano appena uniti alla sua organizzazione.

Era la prima volta che vedevano la torre dell’Avvento Divino e assistevano al processo di raffinamento.

“Questa pagoda è stata lasciata dal signorino Yi?” Chiese qualcun altro.

Le notizie di come la razza della Desolazione aveva perso l’artefatto si erano diffuse, così erano venuti a saperlo anche loro.

“Esatto!” Ammise con franchezza il Sovrano del Vespro. “È proprio la torre dell’Avvento Divino lasciata da Yi Yun! Probabilmente sapete che l’ho portata via dalla razza della Desolazione!”

“Yi Yun ha combattuto contro il Demone Divino dall’Armatura Nera ed è stato sigillato in un’altra dimensione da lui. Ora probabilmente lui e Lin Xintong sono morti!”

“Yi Yun è un membro della nostra razza, così la torre dell’Avvento Divino che ha lasciato appartiene alla razza umana. Così dovrebbe tornare a noi! Tuttavia… la razza della Desolazione se l’è preso e che diritto avevano di farlo? Mi sono solo ripreso ciò che appartiene alla razza umana. Non ho mai nascosto questa mia intenzione! Il Sovrano del Vespro lo dichiarò come se fosse un dato di fatto.

Le sue parole riaccese la passione dei suoi seguaci e li fece esultare, ma un considerevole numero di persone mantennero il loro silenzio.

Il Sovrano del Vespro li notò e sogghignò. Negli ultimi giorni, il numero dei suoi sostenitori era aumentato drasticamente, ma molti di loro erano venuti solo perché speravano di sopravvivere. Non avevano davvero fiducia in lui, né gli erano leali.

“Perché? Vi aspettate che la razza della Desolazione vi proteggerà quando giungerà l’apocalisse? Possiamo solo contare su noi stessi.” Disse freddamente il Sovrano del Vespro.

Stava parlando ai seguaci ancora titubanti. Voleva raffinare la torre dell’Avvento Divino non appena possibile e usare queste persone per rubare il corpo del Sacro Spirito.

“Il signorino Yi e la fata Lin sono davvero morti?” Chiese un seguace, riluttante ad arrendersi.

Yi Yun e Lin Xintong godevano di un’ottima reputazione nel mondo Tian Yuan. Molti avevano sentito della loro potenza e speravano che fossero ancora vivi in modo che un giorno potessero sconfiggere il Demone Divino dall’Armatura Nera.

“Naturalmente sono morti! Quel mostro ha una forza straordinaria ed è un esperto delle leggi dimensionali dello spazio. Il sigillo che ha creato è indistruttibile! La mia comprensione delle leggi dello spazio può essere considerata la migliore nel mondo Tian Yuan, ma nemmeno io sono riuscito a scoprire dove il Demone Divino avesse posto il sigillo, né ho trovato la posizione dell’altra dimensione. La comprensione delle leggi dimensionali di Yi Yun e Lin Xintong è di gran lunga inferiore alla mia, così come pensi che sia finita?” Ribatté il Sovrano del Vespro con una domanda retorica.

Il sostenitore che aveva fatto questa domanda rimase in silenzio. In effetti, non importava quanto fossero forti Yi Yun e Lin Xintong, non potevano fare nulla in una situazione del genere. Inoltre, erano potenti solo paragonati alla gente del mondo Tian Yuan. Erano insignificanti di fronte al Demone Divino dall’Armatura Nera.

“Che peccato…” Molti sospirarono e scossero la testa. Provavano tristezza per la morte di Yi Yun e di Lin Xintong. Se fossero riusciti a maturare ulteriormente, avrebbero potuto prevenire l’apocalisse.

“Un genio morto non è più un genio. Quando si pratica le arti marziali bisogna contare su sé stessi. Se tutti voi poteste andare nei dodici Cieli Empirei e ottenere antiche eredità, coltivando arti marziali impareggiabili, non potreste sbaragliare il Demone Divino dall’Armatura Nera?”

“Ma per portarvi con me nei dodici Cieli Empirei, prima dovete mostrarmi il vostro valore. In futuro fonderò una potente fazione nei dodici Cieli Empirei. E oggi diventerete le fondamenta di questa fazione!”
