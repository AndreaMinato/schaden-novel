---
weight: 76
title: Capitolo 76 - Le Ossa della Desolazione erano Velenose!
pubDate: 2023-07-22T14:09:48.030Z
tags:
    - tmw
---


Nessuno si aspettava che sarebbe avvenuto un evento del genere nell’arena, l’improvvisa comparsa di Yi Yun, la menomazione di Zhao Tiezhu e il pestaggio di Lian Cuihua.

Nelle vaste lande selvagge, le procedure mediche erano estremamente arretrate. Il 99% di ferite del genere avrebbero provocato infezioni e, senza antibiotici, nel momento in cui fossero infettate, non ci sarebbero state più possibilità di sopravvivere.

Anche se fosse sopravvissuto, Zhao Tiezhu era stato mutilato e non poteva più praticare le arti marziali o lavorare; anche scendere dal letto sarebbe stato un problema.

Per quanto riguardava Lian Cuihua, era sfigurata. Naturalmente per Yi Yun, anche il suo aspetto prima era terribile. Ma senza metà dei suoi denti, la donna avrebbe avuto problemi a mangiare grano o vegetali. Nelle vaste lande selvagge, a meno che qualcuno non le avesse dato qualcosa da mangiare, molto probabilmente sarebbe morta di fame se non avesse avuto qualcuno che si prendesse cura di lei.

Sia Zhao Tiezhu che Lian Cuihua erano destinati ad una fine tragica.

Dopo che Yi Yun aveva menomato Zhao Tiezhu e Lian Cuihua, ci fu un totale silenzio.

Precedentemente, i membri della famiglia di chi aveva contratto la “pestilenza” odiavano Yi Yun fino all’osso, ma adesso erano spaventati a morte.

Yi Yun notò queste persone e riconobbe anche i bambini che avevano attaccato Jiang Xiaorou pochi giorni fa.

L’espressione di una delle donne cambiò. Protesse subito il suo bambino e disse con voce tremante: “In passato… in passato è stato istigato… istigato da Lian Cuihua a bruciare la tua casa…”

Molte delle persone nel clan tribale sapevano che, adesso che Yi Yun era tornato forte come non mai, sicuramente avrebbe sistemato i conti con chi aveva bruciato la sua casa e assediato Jiang Xiaorou.

Yi Yun fece un po’ di passi avanti.

Il viso della donna impallidì ancora di più: “Gettare… gettare sterco di vacca è stata un’idea di Lian Cuihua. Noi… noi…”

I bambini che avevano lanciato la cacca di mucca avevano circa l’età di Yi Yun e alcuni sembravano perfino più forti di lui. Tipicamente il figlio della donna non avrebbe notato un ragazzino come Yi Yun, ma oggi spaventato a morte.

“Credete davvero che i vostri uomini siano stati contagiati da una pestilenza a causa mia?” Yi Yun iniettò qi vitale nelle sue parole, così che si potessero sentire fino a pochi chilometri di distanza. Questo le rese chiaramente udibili.

Tutti rimasero sbalorditi. Questa era un’informazione diffusa dai superiori del clan tribale Lian, che fosse sbagliata?


Inoltre non capivano una cosa; Yi Yun era stato infettato da una pestilenza. Era posseduto ed era caduto da un precipizio alto decine di metri, come mai non era morto?

Inoltre com’era riuscito a battere Zhao Tiezhu?

Fino ad ora, molti abitanti del villaggio non riuscivano ancora a credere che Yi Yun avesse mutilato Zhao Tiezhu in due mosse. Sapevano che Yi Yun aveva praticato le arti marziali con Zhang Yuxian.

Ma si era allenato solo per un mese, come poteva essere più forte di Zhao Tiezhu che si era allenato per decadi?

“I nostri… i nostri uomini… cosa…?” Chiese la donna con un tremito e a quel punto Yi Yun notò con la coda dell’occhio che Lian Chengyu si era già alzato. Il suo sguardo sembrava quello di un serpente velenoso che lo fissava.

Freddo, intento omicida e avidità!

I suoi occhi contenevano tutte le proprietà che avrebbe posseduto un serpente!

Yi Yun sapeva che Lian Chengyu lo stava minacciando, ma incrociò lo sguardo con lui e disse senza paura: “Le ossa della desolazione erano velenose. I vostri uomini sono mroti a causa della raffinazione delle ossa della desolazione. Non ha niente a che fare con me!”

La voce di Yi Yun si trasmise lontano e tutti la sentirono chiaramente.

In un momento scoppiò del trambusto tra gli abitanti del villaggio!

Le ossa della desolazione erano velenose?!

I nostri uomini erano morti a causa della raffinazione delle ossa della desolazione?!

Gli abitanti del villaggio erano confusi e iniziarono a discutere agitati.

Oggi, se fosse stato un debole a dirlo, nessuno gli avrebbe creduto. Anzi, l’avrebbero bruciato al rogo per esorcizzare gli spiriti malvagi.

Adesso però Yi Yun aveva un potere formidabile a sostenerlo. Ciò che diceva poteva sembrare folle e incomprensibile, ma alcuni ci avrebbero creduto istintivamente.

Questo era ciò che portava la forza!

La potenza di una persona non determinava solo la sua posizione o la sua dignità, ma anche la veridicità di ciò che affermava.

Il parere di un esperto era buono come l’oro e ogni parola aveva un suo dinamismo.

Le discussioni del debole erano come delle scoregge, a nessuno sarebbe importato!

Lo Yi Yun del presente stava contando sulla sua forza per stare nell’arena, altrimenti come avrebbe potuto mostrare la sua potenza un bambino di dodici anni?

Lian Chengyu sogghignò e rimase in silenzio. In quel momento un anziano vestito di giallo si alzò.

“Parole vuote!”

L’anziano dal tono duro naturalmente era il patriarca del clan tribale Lian.

“Ragazzino, come osi istigare le masse con le tue menzogne? Le ossa della desolazione sono state comprate usando tutti i nostri risparmi e, con l’aiuto della tribù, siamo riusciti a raffinarle con successo dopo settimane! Come potevano essere velenose?!”

“Chengyu ha mangiato l’essenza delle ossa della desolazione; se fosse stata velenosa, la prima persona ad essere avvelenata sarebbe stato lui!”

Il patriarca mantenne la sua compostezza. Aveva ottenuto un’aria autorevole dopo essere stato al comando del clan per tutti questi anni.

Anche se Yi Yun era forte, qualunque cosa avrebbe detto non sarebbe stata valida in confronto alle parole del patriarca.

Inoltre era stata una risposta davvero ragionevole.

Le ossa della desolazione erano state comprate dalla tribù per essere raffinate per Lian Chengyu. Se fossero state avvelenate, non sarebbe stato come spendere una grande quantità di risorse per ferire Lian Chengyu?

“Il patriarca ha ragione! Compagni, non credete alle parole del ragazzino!”

“Come potete fidarvi delle parole di un bambino di dodici anni?”

Diversi tra la folla gridarono. Queste persone facevano Lian di cognome. Erano interessati a mantenere l’autorità dei superiori del clan e alcuni di loro erano simili a Lian Cuihua. Erano informatori per i superiori della tribù, responsabili di denunciare e diffondere le informazioni. Facendolo, avrebbero ricevuto cibo in più dai superiori.

Vedendo che alcuni degli abitanti del villaggio erano dubbiosi, questa gente disse: “Credete che quella scimmietta sia forte? In confronto al giovane maestro Lian non è nulla!”

“Che importa se ha battuto Zhao Tiezhu, Zhao Tiezhu è come noi, un normale mortale. Per quanto riguarda il giovane maestro Lian, ha già raggiunto lo stadio del Sangue Viola. Sapete cosa significa? Anche Lord Zhang era allo stadio del Sangue Viola ed era quasi uguale ad una divinità!”

Allora tutti avevano visto come Zhang Yuxian aveva una cavalcatura gigante e aveva abbattuto un grosso albero con un semplice colpo. Il potere del Sangue Viola era terrificante. In confronto battere Zhao Tiezhu non era nulla.

“Yi Yun può sembrarci forte, ma in confronto al giovane maestro Lian non è degno di essere menzionato! Solo il giovane maestro Lian può condurci ad una buona vita. Non starete scegliendo di credere a questo ragazzino invece che al giovane maestro Lian!”

La gente iniziò di nuovo a gridare.

Bisognava dire che, dopo aver governato la tribù per così tanto tempo, la classe governante era ben radicata. Sarebbe stato davvero difficile che le poche parole di Yi Yun influenzassero la gente; inoltre Yi Yun non aveva prove.

In più la tribù aveva investito tutti i suoi sforzi in Lian Chengyu, che non aveva “deluso le loro aspettative”. Era “avanzato di stadio” e aveva “raggiunto” lo stadio del Sangue Viola.

Viste le loro speranze, come potevano smettere di credere a Lian Chengyu e invece credere da un bambino di dodici anni?

Non importava che Yi Yun avesse sconfitto Zhao Tiezhu!

Yi Yun se lo era già aspettato e non gli era importato. Non sperava di rovesciare il governo di Lian Chengyu con un po’ di parole; voleva semplicemente piantare il seme del dubbio tra la folla.

Le vaste lande selvagge erano un mondo dove il potere regnava supremo. Fin da tempo immemore, era stato così!

Un vincitore avrebbe avuto bisogno di fornire delle prove? Era superfluo perché le parole del vincitore sarebbero diventate regole, leggi e la verità.

Gli esperti non avevano bisogno di più parole per spiegarsi. Gli altri ci avrebbero creduto istintivamente.

Facendo la sua comparsa oggi, Yi Yun si era già preparato mentalmente ad entrare in conflitto diretto con Lian Chengyu.

Sapeva che Lian Chengyu non era avanzato allo stadio del Sangue Viola con l’essenza delle ossa della desolazione priva di energia.

Lian Chengyu era al picco dello stadio del Raccoglitore di Qi, mentre lui era nelle fasi iniziali, ma allo stesso tempo aveva ottenuto la Pulsazione del Drago!

Era sicuro di poter vincere!

Tuttavia Yi Yun era ancora preoccupato a causa di Yao Yuan, non sapeva quanto fosse forte.

Aspettò che Lian Chengyu facesse la sua mossa e allo stesso tempo tenne d’occhio di nascosto Yao Yuan.

Ma sorprendentemente, Lian Chengyu non aveva intenzione di intervenire e lo stava solo guardando con fare cupo!

Oggi Lian Chengyu non avrebbe fatto nessuna mossa!

Yao Yuan lo aveva già avvertito che si era ferito al cuore a causa della rabbia che aveva provato.

Se avesse ignorato le sue ferite e avesse attaccato, non sarebbe mai tornato al picco delle sue condizioni in tempo per la selezione del regno che si sarebbe tenuta tra pochi giorni!



