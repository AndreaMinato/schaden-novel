---
weight: 761
title: Capitolo 761 - Un Colpo di Lancia Penetrante
pubDate: 2025-02-17T08:35:13.626Z
tags:
  - tmw
---


Capitolo sponsorizzato, ringraziamo un generoso Anonimo!
2 capitoli in coda totali (2 anonimo? nome non specificato),
0/1 sponsorizzazioni 1 euro a capitolo,
-Schadenfreude

Cosa… Cosa…

Quando i guerrieri di fronte al Divino Palazzo delle Tenebre videro questa scena, furono sopraffatti dalla paura.

Non erano sconvolti da come il Demone Divino dall’Armatura Nera aveva disperso il mare spirituale di un esperto all’Apertura Yuan, ma perché Yi Yun poteva dargli ordini noncuranti come se fosse il suo schiavo.

“Lo ha appena… appena…” Balbettarono con labbra tremanti le figure leggendarie dell’umanità, che erano vissute per più di dieci migliaia di anni.

Yi Yun lo aveva chiamato… marionetta del Demone Divino!

Marionetta?

Che l’uomo robusto fosse la marionetta di Yi Yun?!

Tuttavia… la sua aura opprimente apparteneva sicuramente a quella del Demone Divino dall’Armatura Nera!

Anche se non era lui, era sicuramente una forma di vita terrificante non molto diversa!

E Yi Yun poteva dargli degli ordini noncuranti?

Marionetta del Demone Nero… Demone Divino dall’Armatura Nera…

Che sia…?

Uno dei guerrieri leggendari si rese conto di una folle possibilità. Yi Yun… era riuscito a raffinare il Demone Divino dall’Armatura Nera per farlo diventare la sua marionetta!

Una volta che un guerriero moriva, era possibile raffinarlo per renderlo un burattino.

Quando propose questa idea, tutti i guerrieri presenti rimasero sbigottiti.

Com’era possibile che Yi Yun avesse ucciso il Demone Divino dall’Armatura Nera e l’avesse fatto diventare una marionetta?!

Non potevano più riflettere con attenzione perché la presenza di Yi Yun e del mostro li aveva messi sotto un’enorme pressione. Era difficile pensare quando la propria mente veniva schiacciata.

Molti di loro, specialmente i vecchi mostri vissuti per più di diecimila anni, ora stavano sudando freddo!

Anche se ammiravano Yi Yun ed erano meravigliati dalla battaglia di proporzioni cosmiche con il Demone Divino dall’Armatura Nera, avevano cercato rifugio dal Sovrano del Vespro per sopravvivere!

Nel profondo dei loro cuori, erano consapevoli di che sorta di persona era il Sovrano del Vespro. Le leggendarie figure umane sapevano che Yi Yun non avrebbe voluto che la razza umana si appropriasse della torre dell’Avvento Divino.

Seguire il Sovrano del Vespro era come tradire Yi Yun!

Cosa sarebbe successo allora?

Non osarono pensarci ulteriormente. Forse i più giovani se la sarebbero cavata. Erano giovani e inconsapevoli, ma chi era all’Apertura Yuan, o anche i vecchi mostri ad un passo dall’Ascensione Celeste, erano nei guai.

Yi Yun li ignorò. Si limitò a fissare freddamente il monaco del Vespro di fronte a lui. In effetti era arrivato qui molto tempo fa. Aveva anche sentito il discorso appassionato del Sovrano del Vespro. Così aveva saputo che il Sovrano del Vespro aveva attaccato la razza della Desolazione e aveva rubato la torre dell’Avvento Divino.

Dopo la battaglia tra le montagne remote, tutte le figure leggendarie della razza della Desolazione erano rimaste ferite e la loro coltivazione era diminuita di livello. Il Sovrano del Vespro invece si era nascosto, permettendogli di preservare la sua forza alla perfezione. E sembrava che la forza del Sovrano del Vespro fosse aumentata in confronto al loro incontro iniziale nel Consorzio degli Anziani Tian Yuan.

In queste circostanze, Yi Yun era preoccupato che il Sovrano del Vespro avesse fatto dei danni irreparabili alla razza della Desolazione.

Yi Yun afferrò il monaco del Vespro con una mano ed esaminò direttamente la sua anima!

L’arte dell’ispezione spirituale permetteva solo di ottenere vaghe informazioni. Ad esempio, era impossibile recuperare eredità nomologiche usando questo metodo.

Tuttavia per Yi Yun era già sufficiente!

All’istante, Yi Yun venne a sapere di cos’aveva fatto il Sovrano del Vespro, incluso l’attacco contro Jiang Xiaorou e la sua intenzione di usarla come ostaggio.

Yi Yun si incupì. Intento omicida ribollì attorno a lui mentre fissava il Sovrano del Vespro con freddezza!

In quell’istante, la gente ebbe la sensazione che Yi Yun fosse diventato una bestia divina primordiale. Nessuno avrebbe potuto fermarlo!

“Meriti… così… tanto… di morire…!”

Yi Yun articolò questa frase parola per parola, incarnando vero intento omicida. Individuò ogni parte del corpo del Sovrano del Vespro.

Il Sovrano del Vespro sentì l’energia nei suoi meridiani rallentare. Provava paura, una paura soffocante.

Durante la sua lunga vita, era la prima volta che sentiva un terrore simile. Sapeva di non essere una forma di vita allo stesso livello di Yi Yun.

E in quel momento, il Demone Divino dall’Armatura Nera stese un braccio e fece un cenno.

Crackle!

Il vuoto fu squarciato e numerosi fulmini si radunarono attorno alla fenditura. Scoppiò una terrificante tempesta spaziale.

Una lunga lancia percorsa da saette volò fuori dalla crepa, nella mano del Demone Divino dall’Armatura Nera!

Era la sua arma. Durante la sua battaglia con Yi Yun, il mostro aveva gettato quest’arma, lanciandola verso il mondo Tian Yuan. Alla fine, quando era entrato nel suo sonno profondo, la lancia nera era scomparsa nel vuoto.

Ora che era tornato, un colpo noncurante per squarciare il vuoto gli permise di recuperarla..

Il mostro fissò il Sovrano del Vespro!

“Sou!”

Il Demone Divino dall’Armatura Nera si mosse. Caricò come un tornado contro il Sovrano del Vespro.

L’aura terrificante bloccò il Sovrano del Vespro, che fronteggiò un assalto frontale sbiancando. La sua forza era stata repressa, impedendogli di usare anche solo il 20% della sua energia. E anche se avesse potuto usare tutta la sua forza, non sarebbe stato in grado di competere con questo mostro!

“Peng! Peng! Peng!”

La soppressione della lancia fece scoppiare diversi monaci del Vespro riducendoli in foschie di sangue!

Nessuno riuscì a resistere a questo singolo attacco! Perfino Yi Yun doveva usare la forza della Foglia del Dao, altrimenti non avrebbe potuto sopportarlo.

Il Sovrano del Vespro ruggì mentre si mordeva la lingua, sputando una boccata di essenza di sangue. Rischiando di fare esplodere i suoi meridiani, si liberò dalle restrizioni dell’aura del Demone Divino dall’Armatura Nera, tornando ad usare la forza del suo dantian.

Lanciò un sigillo color oro pallido contro il mostro!

“Crack!”

Il sigillo color oro pallido, temprato numerose volte nel dantian del Sovrano del Vespro, si frantumò. Non poteva sopportare nemmeno un attacco della lancia!

Il Sovrano del Vespro fece una smorfia mentre sputava sangue fresco. L’attacco per cui aveva bruciato la sua essenza di sangue non era riuscito ad ostacolare il Demone Divino dall’Armatura Nera.

“Puah!”

La lancia nera continuò ad avanzare, infilzando direttamente il petto del Sovrano del Vespro!

Il Sovrano del Vespro adesso stava penzolando dalla lancia!

Non era morto, ma stava afferrando disperatamente l’asta della lancia mentre tremava.

Il Sovrano del Vespro, che era alto, arrivava solo al petto del Demone Divino dall’Armatura Nera.

In quel momento il corpo del Demone Divino dall’Aratura Nera fu percorso da fiamme nere. Sembrava un demone invincibile emerso dall’inferno!

Vedendo questa scena, la gente attorno non poté trattenersi dal tremare. Il Sovrano del Vespro, al picco del mondo Tian Yuan, aveva annunciato con entusiasmo il suo sogno di fondare una fazione nei dodici Cieli Empirei. Ma ora penzolava dalla lancia del Demone Divino come un cane morto. Ogni sua resistenza era stata futile.

Il Demone Divino dall’Armatura Nera era una forma di vita terrificante che superava di gran lunga le possibilità del mondo Tian Yuan!

Per quanto riguardava Yi Yun… aveva ucciso un mostro del genere e lo aveva reso la sua marionetta. A che livello doveva essere arrivato?
