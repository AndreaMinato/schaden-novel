---
weight: 763
title: Capitolo 763 - Ritorno dalla Razza della Desolazione
pubDate: 2025-02-19T07:15:26.674Z
tags:
  - tmw
---

Capitolo sponsorizzato, ringraziamo un generoso Anonimo!
25 capitoli in coda totali (20 Ducan + 5 anonimo)
0/1 sponsorizzazioni 1 euro a capitolo,
-Schadenfreude

Divine Lande Selvagge, tra le montagne remote.

Da quando la coppia del Santuario dell’Isola e un certo numero di figure leggendarie si erano sistemati tra le montagne remote, erano arrivati sempre più guerrieri dal passaggio che attraversava le Divine Lande Selvagge.

Questo posto era diventato il posto di comando di prima linea durante la guerra contro il Demone Divino dall’Armatura Nera.

Sapevano che tra vent’anni il mostro sarebbe riapparso di nuovo, così la razza umana e quella della Desolazione certamente non sarebbero rimaste con le mani in mano.

In quel momento, il sole doveva ancora sorgere. Le montagne remote erano coperte da nuvole e una foschia sconfinata si stava sollevando lentamente durante la notte, avvolgendo le montagne e le valli.

Sotto questa nebbia, c’era un palazzo e caverne immortali che si estendevano per più di cento chilometri!

Era una residenza costruita per i guerrieri.

Non c’era nulla tra le montagne remote, ma grazie agli sforzi combinati dei potenti guerrieri umani e della Desolazione, in pochi mesi era stato costruito un complesso di edifici con delle formazioni!

Queste formazioni radunavano qi vitale del mondo per un raggio di decine di migliaia di chilometri, sostenendo la coltivazione dei guerrieri!

Non solo, la razza della Desolazione aveva ricostruito le sue barriere difensive, con il Divino Altare delle Ossa come suo centro. Questa formazione avvolgeva tutte le montagne remote. Nel momento in cui era stata attivata, aveva iniziato ad accumulare energia. Non appena fosse giunto il nemico, la formazione avrebbe rilasciato l’energia radunata contro gli invasori.

Naturalmente era difficile capire quanto sarebbe stata efficace contro il Demone Divino dall’Armatura Nera.

C’erano molti guerrieri e diverse barriere. Permettere loro di coltivare ogni giorno e alimentare queste formazioni naturalmente avrebbe consumato molte risorse. Così un gruppo di Divini Maestri della Desolazione tra le montagne remote avrebbe raffinato ogni sorta di reliquia ogni giorno, per rifornire gli alleati dell’esercito della razza umana e della Desolazione.

All’alba, la foschia fu dispersa all’improvviso dalle grida dei guerrieri. Di fronte al complesso di edifici, l’aura emanata dai guerrieri che stavano coltivando si sollevò come un forte vento, disperdendo ogni nube nel raggio di cinquanta chilometri.

Mentre le nuvole scomparivano, si poteva vedere chiaramente il paesaggio tra le montagne remote. Più di diecimila bandiere di formazioni erano state inserite nel terreno tra le Divine Lande Selvagge. Su ogni bandiera erano incisi motivi runici e, mentre venivano scosse dal vento, emettevano un forte fruscio.

I deboli potevano contare solo sulle formazioni per affrontare il più forte, era una tattica che contava sulla forza dei numeri.

“Ah! Ah!”

Ruggiti tonanti riecheggiavano nella valle mentre i guerrieri della razza della Desolazione e umani si stavano esercitando usando formazioni individuali!

All’istante, ogni sorta di raggio divino brillò mentre scoppiavano tempeste d’energia. Le montagne remote cominciarono a tremare!

Attivare formazioni così grandi richiedeva molta energia e una grande quantità di reliquie. Ma vista la distruzione del mondo Tian Yuan e delle Divine Lande Selvagge, le varie fazioni umane e della razza della Desolazione non potevano più nascondere egoisticamente i loro tesori. Ogni sorta di risorsa preziosa accumulata per milioni di anni era stata sfoderata ed era stata distribuita ai guerrieri.

“Deboli! Troppo deboli! Cosa state facendo? Dieci formazioni hanno bruciato più di diecimila reliquie in un attimo. Guardate l’attacco che avete appena lanciato, l’efficienza del qi vitale era la metà inferiore!”

Un giovane vestito d’azzurro galleggiò a mezz’aria, mentre guardava l’intensa battaglia sotto. Era il Ragazzo Pastore, responsabile dell’addestramento giornaliero dei guerrieri.

Negli ultimi giorni, il Ragazzo Pastore aveva goduto di un grandissimo prestigio, anche tra i guerrieri umani. Anche se le razze erano nemiche in passato, perfino gli esseri umani ammiravano il più forte. Il Ragazzo Pastore si era conquistato il rispetto dei loro talenti con il suo talento e la sua forza.

In quel momento, il Ragazzo Pastore notò qualcosa mentre scendeva lentamente di quota e atterrava sul picco di una montagna.

Sulla vetta c’era un palazzo. Una ragazza vestita di rosso si trovava di fronte alle porte del palazzo. Era Jiang Xiaorou.

Da quando il Sovrano del Vespro aveva impiantato energia dell’oscurità nel suo mare spirituale, Jiang Xiaorou aveva dovuto resistere all’erosione della sua forza vitale.

L’erosione del mare spirituale provocava un dolore straziante, eppure Jiang Xiaorou aveva resistito a questa sofferenza per quasi un anno.

Aveva sofferto ogni tipo di tortura nel frattempo. La coppia del Santuario dell’Isola era impotente contro l’energia dell’Oscurità e all’inizio aveva pensato che Jiang Xiaorou avrebbe esaurito la sua forza vitale al punto da confinarla a letto.

Ma inaspettatamente era riuscita a sopravvivere. Non solo, il suo sangue e la sua forza vitale avevano lottato costantemente contro l’energia dell’Oscurità.

In quel momento, la coltivazione di Jiang Xiaorou era stata repressa dall’energia, così non era cresciuta nell’ultimo anno. Ma il potere della sua stirpe e della sua anima si stavano rafforzando lentamente. L’energia dell’Oscurità non l’aveva abbattuta. Se il marchio del Sovrano del Vespro poteva essere paragonato ad una roccia e Jiang Xiaorou ad un’alga, allora, nonostante fosse stata schiacciata dalla pietra, la sua vita era rimasta ferma e tenace come sempre, crescendo tra le fessure della roccia e maturando con grande difficoltà.

“È la regina della razza della Desolazione!”

Anche molti guerrieri umani che stavano coltivando tra le montagne remote la notarono.

Erano rimasti profondamente impressionati da Jiang Xiaorou. Avevano sentito del marchio dell’Oscurità. Una ragazza fragile come lei era riuscita a resistere all’attacco di un guerriero che aveva quasi raggiunto le fasi avanzate dell’Ascensione Celeste, affinando e rafforzando costantemente la sua forza vitale. Poteva essere definito un miracolo.

Se Jiang Xiaorou aveva compiuto un’impresa impossibile, allora era possibile che accadesse un altro miracolo durante la futura battaglia contro il Demone Divino dall’Armatura Nera?

Dovevano continuare ad allenarsi!

Anche se sapevano che quel mostro era potente e che erano inermi al suo cospetto, dovevano comunque fare del loro meglio!

Forse, molti di loro si sarebbero ridotti in cenere in un secondo in battaglia, nonostante i loro vent’anni di duro lavoro e sforzi, senza nemmeno essere degni di toccare l’arma del Demone Divino dall’Armatura Nera, ma volevano dedicare le loro vite a quell’istante.

Inoltre sapevano anche che era apparso un traditore, il Sovrano del Vespro, tra la razza umana. In quel momento stava radunando seguaci in massa e forse sarebbe scoppiata una guerra ancora prima della comparsa del Demone Divino dall’Armatura Nera.

Era tragico che lottassero tra di loro nonostante l’imminente arrivo del nemico…

Vent’anni… Il loro destino sarebbe stato deciso da questi vent’anni. Dovevano fare tutti del loro meglio e poteva essere solo una lieve speranza. Ma sapevano che sarebbero stati spacciati se non si fossero nemmeno impegnati.

“Allenatevi ancora!” Gridò il Ragazzo Pastore.

Ogni addestramento che usava le formazioni era un’enorme spesa, così dovevano sfruttare appieno queste occasioni. Sennò, non importava quante risorse avessero accumulato entrambe le razze, non sarebbero riuscite a sopportare un tale spreco!

Proprio mentre il Ragazzo diceva quelle parole, e i guerrieri umani e della Desolazione stavano radunando le forze, due pilastri di qi vitale estremamente spessi si levarono al cielo. Un raggio di luce color rosso nerastro apparì all’orizzonte. Fu incredibilmente veloce e nemmeno il Ragazzo Pastore, con la sua coltivazione misteriosa e profonda, riuscì a scoprirlo prima dei guerrieri più giovani.

Il raggio di luce nera arrivò nel campo di addestramento in un batter d’occhio!

Boom! Boom! Boom! L’energia esplose mentre lo spazio si deformava. La gente riuscì a stento a capire che il raggio di luce nera in realtà erano le scie sollevate dal volo di tre persone. La loro aura sconfinata aveva squarciato il vuoto, creando due grossi pilastri di qi vitale!

Tutto il qi vitale del mondo delle formazioni dei guerrieri fu prosciugato in un attimo di secondo dal volo di queste persone!

Era un’energia radunata da grandi formazioni costruite da decine di migliaia di membri d’élite umani e della razza della Desolazione, eppure non riuscì a sopportare l’impatto delle loro aure!

Inoltre, stavano solo volando e non stavano combattendo!

Chi erano…?

Il Ragazzo Pastore cambiò espressione mentre i guerrieri della razza della Desolazione e della razza umana si prepararono ad affrontare un potente nemico. Potevano pensare ad una sola entità capace di emanare un’aura simile… il Demone Divino dall’Armatura Nera!

Tuttavia non sarebbe riapparso tra circa diciannove anni?

La gente trattenne il respiro e guardò attentamente il cielo. E quando videro le figure dei nuovi arrivati, si allarmarono. Mostrarono espressioni ancora più distorte dei motivi runici sulle bandiere delle formazioni.

Il più alto tra le tre figure era il più appariscente. Era un uomo robusto a petto nudo che brandiva una lancia. Non era… il Demone Divino dall’Armatura Nera?!

“Il Demone Divino dall’Armatura Nera?!”

I guerrieri lo guardarono scioccati. Anche se si erano già preparati a morire, non potevano comunque accettare l’improvvisa comparsa di quel mostro!

Anche se erano determinati a combattere fino alla morte, la loro sicurezza crollò di fronte al Demone Divino dall’Armatura Nera che li aveva attaccati circa un anno fa e che aveva appena distrutto il pilastro di energia radunato dalle grandi formazioni solo con la sua aura! Era un nemico così terrificante da avere un potere che superava ogni loro immaginazione!

Ma molto presto accadde qualcosa di ancora più sorprendente.

Notarono che c’era un giovane vestito di nero e una ragazza con un abito bianco di fronte al mostro.

Vedendoli, tutti rimasero ammutoliti per lo shock. Da disperati, trasalirono per lo shock… Non erano Yi Yun e Lin Xintong?

Sono ancora vivi? E… perché sono con il Demone Divino dall’Armatura Nera?!
