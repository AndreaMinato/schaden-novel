---
weight: 7660
title: Capitolo 766 - Nuova Città Divina
pubDate: 2025-02-19T16:50:36.097Z
tags:
  - tmw
---


Capitolo sponsorizzato, ringraziamo Ducan (ho risposto nella chat di paypal, grazie per il sostegno)!
22 capitoli in coda totali (17 Ducan + 5 anonimo)
0/1 sponsorizzazioni 1 euro a capitolo,
-Schadenfreude

Le leggendarie figure umane entrarono nel palazzo una per una.

In quel momento, gli Anziani del clan Shen Tu e della setta del Fuoco Li stavano tutti tremando di paura, le loro espressioni erano sfigurate dalla paura.

Il capo della famiglia Shen Tu, era già morto, così i partecipanti di questo incontro erano solo ordinari Anziani.

Per quanto riguardava il Grande Anziano della setta del Fuoco Li, un vecchio brutto, era ancora vivo. Stava mostrando una grande cautela in quel momento. Ogni suo passo era attento, come se temesse di poter spaccare le piastrelle del pavimento o rompere le maniglie delle porte che apriva.

Era molto cauto perché temeva che Yi Yun avrebbe cercato un pretesto per ucciderlo. Naturalmente sapeva anche che il giovane avrebbe potuto distruggerlo comunque con un colpo anche senza dover trovare una scusa e nessuno si sarebbe opposto.

Ormai Yi Yun poteva dominare il mondo.

Anche se il Grande Anziano era estremamente riluttante, doveva comunque incontrare Yi Yun. Quando l’ultima della sala si aprì, i guerrieri umani entrarono in una stanza ampia centinaia di metri.

Videro Yi Yun seduto in alto al posto d’onore. Accanto a lui c’era Lin Xintong e dietro un uomo dai muscoli sporgenti, che sembrava un guardiano che proteggeva Yi Yun.

Il Demone Divino dall’Armatura Nera!

Tutti trattennero il respiro perché quest’uomo risoluto era il Demone Divino dall’Armatura Nera.

Yi Yun era seduto, mentre il mostro era rimasto in piedi dietro di lui, come un lacchè, era evidente che il giovane doveva averlo ridotto in una marionetta.

Sebbene ne fossero già a conoscenza, vederlo con i propri occhi era comunque scioccante.

Più di un anno fa, solo vedere il Demone Divino significava morte certa. Tutti sarebbero stati colti dal panico e sarebbero fuggiti in ogni direzione.

Un anno dopo, il Demone Divino dall'Armatura Nera era stato sottomesso da Yi Yun, ma continuavano a tremare al suo cospetto e si sentivano sotto pressione.

Era come un mortale che osserva qualcuno portare in giro una tigre feroce, completamente libera. Sarebbe stato difficile per un mortale non provare paura nel condividere la stessa stanza con una simile bestia.

Yi Yun e Lin Xintong erano circondati dalle leggendarie figure della razza Desolata. Al centro della sala era stato posto lungo e imponente tavolo. Chi poteva sedersi attorno era un membro della razza della Desolazione pari a guerrieri all’Ascensione Celeste, gli altri all’Apertura Yuan si sarebbero potuti accomodare solo in tavoli laterali più piccoli.

Il Ragazzo Pastore, l'ex regina della Desolazione e Jiang Xiaorou sedevano tutti al tavolo principale. A questa assemblea si erano riunite tutte le figure più importanti di questo mondo!

Sebbene Yi Yun fosse ancora un membro della giovane generazione, molte leggendarie figure umane si inchinarono davanti a lui.

"I nostri omaggi al Giovane Maestro Yi."

Molte delle figure leggendarie umane porsero i loro rispetti. Nel mondo dei guerrieri, era la forza a garantire il prestigio, non l'età.

"Sedetevi."

Yi Yun fece un cenno con la mano in modo disinvolto, e tutte le leggendarie figure umane si sedettero.

In segno di rispetto nei confronti di Yi Yun e a causa dell’atmosfera opprimente, molti guerrieri si sedettero solo su un terzo della loro sedia, mantenendo la schiena dritta.

"Il giovane maestro Yi è davvero un talento straordinario. Quando il Demone Dio dall'Armatura Nera è apparso, eravamo tutti spacciati. Ogni eredità del mondo di Tian Yuan rischiava di andare perduta. Tuttavia, non solo il giovane maestro Yi ha scongiurato la crisi, ma ha perfino sottomesso il Demone Divino dall'Armatura Nera. Davvero impressionante."

"È stato straordinario come il giovane maestro Yi sia riuscito a liberarsi dallo spazio sigillato. Ogni creatura al mondo dovrebbe ringraziarla. Il giovane maestro Yi ha salvato l’intero mondo Tian Yuan, e anche le Divine Lande Selvagge.”

A turno, i leggendarie guerrieri umani iniziarono a lodarlo.

La maggior parte di questi elogi era sincera. Il fatto che Yi Yun avesse sottomesso il Demone Dio dall'Armatura Nera aveva permesso a tutti di sfuggire ad una grande calamità.

Sebbene la tensione nel condividere la stessa stanza con Yi Yun fosse grande, erano tutti profondamente grati.

“Il Demone Divino dall’Armatura Nera era anche un mio nemico. Voleva uccidermi e massacrare tutti i miei cari, così naturalmente ho dovuto iniziare uno scontro all’ultimo sangue con lui. Non c’è bisogno di ringraziarmi.” Disse Yi Yun con un tono molto calmo. “Oggi vi ho convocato tutti per discutere di alcune questioni…”

“Dica pure, giovane maestro Yi! Faremo sicuramente del nostro meglio per accontentarla.”

I capi delle poche fazioni di massimo livello sopravvissute risposero immediatamente. C’era davvero bisogno di questionare gli ordini di Yi Yun al momento? Ogni sua parola era praticamente un decreto divino. Chi avrebbe osato sfidarlo?

Yi Yun disse: “La razza umana e quella della Desolazione hanno lottato tra di loro per decine di milioni di anni. Non voglio che questo conflitto continui. Così ne ho già parlato con la razza della Desolazione e ho ricevuto l’approvazione della regina della Desolazione.”

“Ho intenzione di costruire una Divina Città ai confini delle Divine Lande Selvagge. Lascerò un po’ di eredità in città. I giovani talenti di entrambe le razze potranno entrare liberamente al suo interno per allenarsi. Chi otterrà risultati eccellenti riceverà risorse come ricompensa. Se vorrete permettere alle future generazioni di crescere, potrete mandare i giovani geni dei vostri clan in questa Divina Città. Naturalmente dovrete dare un contributo alla tesoreria, come forma di ricompensa per le future generazioni.”

La Divina Città che Yi Yun voleva fondare era una replica della Divina Città di Tai Ah di un tempo Naturalmente sarebbe stata cento volte più potente però! Sarebbe stata di gran lunga superiore in termini di risorse, premi, eredità e maestri.

Yi Yun aveva intenzione di rifornirla con le eredità che aveva radunato negli anni. Gran parte di questa collezione proveniva dalla torre dell’Avvento Divino e molte tecniche provenivano dai dodici Cieli Empirei!

Ovviamente, Yi Yun non avrebbe mai trasmesso le eredità fondamentali, come il Sutra del Cuore della Grande Imperatrice o le tecniche di spada del Lord dello Yang Azzurro. Lasciò solo le eredità che per lui avevano poco valore. Impararle non avrebbe avuto un grande impatto, e sarebbe stata solo una perdita di tempo. Tuttavia, queste tecniche erano comunque molto superiori a quelle del mondo Tian Yuan!

Per quanto riguarda ricompense come reliquie, pillole o armi, Yi Yun non aveva intenzione di fornirle. Sarebbero state le grandi fazioni del mondo di Tian Yuan a occuparsene.

E con una simile richiesta, quale fazione non avrebbe osato tirarsi indietro? Se Yi Yun si fosse mostrato insoddisfatto, le loro fazioni sarebbero state spacciate.

Inoltre, con questa Città Divina, si sarebbero potuti coltivare talenti più forti in questo mondo e, in secondo luogo, avrebbe permesso all’élite della razza Umana e della razza della Desolazione di allenarsi insieme in questa città. Sarebbero potuti entrare in contatto, senza più comportarsi come il fuoco e l'acqua, incapaci di coesistere.

I capi delle varie grandi fazioni espressero subito il loro pieno supporto. A giudicare dai loro volti, sembrava quasi che volessero correre immediatamente ai confini delle Divine Lande Selvagge per costruire la città senza perdere un attimo.

Yi Yun annuì e poi disse: "C'è una seconda questione."

Mentre parlava, il suo sguardo si posò distrattamente sugli anziani del clan Shen Tu e della Setta del Fuoco Li.

Bastò quel solo sguardo perché i volti degli anziani impallidissero e i loro cuori si fermassero per un istante.

Ebbero la sensazione di essere seduti su un letto di spine. Lo sguardo di Yi Yun sembrava una spada divina pronta a colpirli, una sentenza inesorabile. Desideravano solo trasformarsi in una roccia o in un mucchio di sterco di cane. Così Yi Yun non si sarebbe concentrato su di loro.

"Clan Shen Tu... Setta del Fuoco Li... Clan del Totem Mistico..."

Yi Yun pronunciò questi nomi con una pausa, guardando direttamente gli Anziani corrispondenti.

Questi ultimi impallidirono all'istante. Il momento tanto temuto era arrivato. Neanche nei loro incubi peggiori avrebbero mai immaginato che Yi Yun, il ragazzo che avevano umiliato dieci anni prima, sarebbe cresciuto tanto in fretta. In un battito di ciglia, era arrivato al punto di decidere del loro destino!

Yi Yun non disse nulla, si limitò ad osservarli. Gli anziani iniziarono a sudare freddo. Non sapevano cosa Yi Yun volesse fare con loro, e in quel momento, ogni secondo sembrava durare un’eternità.
