---
weight: 767
title: Capitolo 767 - La Fine della Famiglia Shen Tu
pubDate: 2025-02-20T07:25:23.053Z
tags:
  - tmw
---


Capitolo sponsorizzato, ringraziamo Ducan (ho risposto nella chat di paypal, grazie per il sostegno)!
21 capitoli in coda totali (16 Ducan + 5 anonimo)
0/1 sponsorizzazioni 1 euro a capitolo,
-Schadenfreude

“S… signorino Yi…” Un Anziano del clan Shen Tu quasi rotolò fuori dal suo posto timidamente. Non sarebbe stato sorprendente se Yi Yun avesse deciso di annientarli completamente visto cos’aveva fatto la famiglia Shen Tu.

Yi Yun lo guardò freddamente. Non era mai mostrato clemenza chi lo aveva danneggiato. Queste fazioni lo avevano perseguitato quando era in difficoltà, sopratutto il clan Shen Tu e la setta del Fuoco Li. Naturalmente, visto che era abbastanza forte, Yi Yun non aveva avuto la peggio. Ma se non fosse stato abbastanza potente, sarebbe andato incontro ad un destino tragico.

Inoltre Yi Yun voleva dirigersi verso i dodici Cieli Empirei, così non desiderava lasciare fazioni che avevano conti in sospeso con lui nel mondo Tian Yuan.

Anche se queste persone potevano essere insignificanti per lui, voleva evitare che causassero problemi in futuro.

“Da oggi in avanti scioglierete i vostri clan e sette!”

Ogni figura leggendaria rimase a bocca aperta. Una semplice frase aveva smantellato le cinque più grandi fazioni del mondo Tian Yuan!

Se fosse stata qualunque altra persona a dirlo, sarebbe stato uno scherzo. Nemmeno il Sovrano del Vespro ne sarebbe stato capace. Nessuno lo avrebbe ascoltato neanche se l’avesse dichiarato insieme alla coppia del Santuario dell’Isola.

Tuttavia era stato Yi Yun a dirlo. In un secondo, aveva dissolto le cinque fazioni più grandi, ma nessuno avrebbe osato considerarlo ridicolo. Figuriamoci sciogliere le cinque fazioni, non avrebbe dovuto nemmeno muovere un dito per annientarle tutte!

Tra queste fazioni, il più antico, quello del clan del Totem Mistico, era esistito per milioni di anni. Ora però probabilmente sarebbe diventata solo un capitolo della storia nel mondo di Tian Yuan!

"S… Signorino Yi…” La voce di un Anziano della Setta del Fuoco Li tremò. Una semplice parola di Yi Yun e la sua setta avrebbe cessato di esistere. Era troppo umiliante!

"Cosa? Non sei d'accordo?"

Mentre parlava, Yi Yun guardò freddamente l'Anziano della Setta del Fuoco Li che aveva appena parlato. Bastò quello sguardo per farlo rabbrividire. Non aveva alcun dubbio che un solo pensiero di Yi Yun sarebbe stato sufficiente per ridurlo in cenere.

"Se... se dovessimo sciogliere le nostre fazioni e i nostri clan, allora i nostri discepoli... tutti noi, dove andremo...?"

Yi Yun aveva solo dichiarato che queste fazioni dovevano essere sciolte, ma non aveva intenzione di compiere un massacro. Sebbene queste fazioni lo avessero colpito quando era in difficoltà, molti dei loro discepoli erano in realtà innocenti. I membri degli alti ranghi che avevano preso quelle decisioni sarebbero stati messi sotto processo dalla razza della Desolazione. Per quanto riguardava i discepoli più giovani, erano colpevoli fin dall'inizio.

"Potranno unirsi ad altre fazioni. Permetterò alla famiglia Lin di prenderne una parte. Lo stesso varrà per le risorse accumulate della vostra setta.”

Yi Yun non si attenne alle formalità. Aveva intenzione di distribuire agli altri le risorse di queste fazioni. Così sarebbero state assimilate gradualmente!

Naturalmente sarebbe stata la famiglia Lin a ricevere la fetta più grossa della torta. Ma se ci avesse messo troppo tempo, la famiglia Lin non sarebbe riuscita a digerirla. Un eccesso di personale esterno inevitabilmente avrebbe causato instabilità.

Gli Anziani delle altre fazioni ne furono compiaciuti ma non lo diedero a vedere.

Sarebbe stata un’enorme torta da spartite. E ora Yi Yun la stava dividendo e stava permettendo a tutti di avere un morso.

Dopotutto esistevano solo circa 20-30 fazioni di massimo livello nel mondo Tian Yuan. Dopo che il Demone Divino dall’Armatura Nera aveva seminato il caos, alcune di queste grandi fazioni erano collassate, mentre altre erano state ridotte ad organizzazioni di seconda categoria. Ora Yi Yun ne stava sciogliendo cinque, così erano rimaste poco più di una decina di sette e clan di massimo livello nel mondo Tian Yuan. L’equilibrio politico era cambiato completamente.

Oltre a portare una grande porzione di eredità per fondare la nuova Città Divina, permettendo l’accesso ai giovani dei clan e delle altre fazioni, sarebbe stata una buona opportunità per ridistribuire i territori nel mondo Tian Yuan.

Sfruttando questa opportunità, forse sarebbero potuti diventare la seconda più grande fazione nel mondo Tian Yuan. Naturalmente la prima sarebbe stata la famiglia Lin. Con il supporto di Yi Yun e di Lin Xintong, sarebbe diventato il clan più grande del mondo anche senza doversi impegnare.

…

Le potenti figure che parteciparono a questo convegno di figure leggendarie avevano già fatto delle ipotesi su ciò che sarebbe accaduto prima ancora che l’evento iniziasse. Questa riunione avrebbe probabilmente cambiato il futuro del mondo Tian Yuan e delle Divine Lande Selvagge.

L’intero convegno era durato solo dieci minuti. Furono sufficienti poche semplici parole di Yi Yun grazie alla sua autorità.

Nei prossimi cento anni, le cinque fazioni nominate si sarebbero lentamente dissolte e suddivise. I giovani discepoli di quelle fazioni sarebbero stati assorbiti e assimilati da altre fazioni. Con il tempo, anche loro avrebbero perso il senso di appartenenza alle loro sette originali e si sarebbero completamente integrati in altri clan, diventandone membri a tutti gli effetti.

Naturalmente, questo sarebbe stato l'epilogo.

In quel momento, dopo il convegno, Yi Yun si recò nelle stanze più interne del Divino Palazzo della razza della Desolazione.

Ad aspettarlo c'erano Lin Xintong, Jiang Xiaorou e l'ex della regina della Desolazione.

La calamità che aveva colpito il mondo di Tian Yuan si era finalmente placata. Il Demone Divino dall'Armatura Nera era stato sottomesso, mentre il Sovrano del Vespro era morto. Le fazioni che avevano conti in sospeso con Yi Yun erano state sistemate. Per loro, si poteva dire che questo mondo avesse ritrovato la pace.

L'ex regina della Desolazione sentì di poter finalmente tirare un sospiro di sollievo. Tuttavia, osservando l'espressione di Jiang Xiaorou e poi quella di Yi Yun, capì che era giunto il momento della loro separazione.

"Hai intenzione di partire per i dodici Cieli Empirei?” Chiese improvvisamente l'ex regina della Desolazione a Yi Yun.

Il mondo Tian Yuan era solo un sigillo. Era l'equivalente di un contenitore che sigillava un Demone Divino. Un contenitore sigillato era comunque isolato, anche se il Lord dello Yang Azzurro aveva aperto una piccola breccia decine di milioni di anni fa.

Se Yi Yun voleva diventare più forte, doveva andarsene ed esplorare il mondo esterno.

I dodici Cieli Empirei esercitavano un fascino unico sui guerrieri del mondo di Tian Yuan.

In realtà, perfino l’ex regina della Desolazione voluto visitare i dodici Cieli Empirei per vedere di persona il livello delle vere figure leggendarie e le eredità straordinarie che possedevano. Sperava di ammirare civiltà marziali straordinarie.

E inoltre… l'ex regina della Desolazione nutriva una flebile speranza di trovare il padre di Jiang Xiaorou.

Dopo essere stata separata da lui per così tanti anni, non sapeva nemmeno se fosse ancora vivo. Avrebbe voluto cercarlo, ma sapeva che con il suo potenziale ormai quasi esaurito, sarebbe stato molto difficile per lei compiere progressi significativi nella coltivazione, anche se fosse andata nei dodici Cieli Empirei.

Nel mondo Tian Yuan, era una sovrana che governava le Divine Lande Selvagge, ma nei dodici Cieli Empirei sarebbe stata solo una nullità. Avrebbe potuto essere uccisa in un istante da chiunque. In quell'immensità, trovare una persona era come cercare un ago in un pagliaio!

E c'erano troppe questioni di cui si doveva occupare nel mondo di Tian Yuan. Aveva una sua missione da compiere.

In gioventù, era stata testarda. Ora, aveva superato quella fase…

Aveva scelto di proteggere silenziosamente le Divine Lande Selvagge e la sua razza. Non poteva voltare le spalle a chi aveva versato sangue per lei…

"Voglio davvero andare nei dodici Cieli Empirei.” Yi Yun annuì. "Sua maestà, posso dare un'occhiata alle tracce lasciate dal padre di Xiaorou quando è tornato nei dodici Cieli Empirei?”

Il padre di Jiang Xiaorou era fuggito in quel mondo gravemente ferito.

Le sue origini erano un mistero, ma aveva donato a Jiang Xiaorou una stirpe senza pari. Tuttavia, persino l'ex regina della Desolazione sapeva ben poco delle sue origini.
