---
weight: 770
title: Capitolo 77 - Il Consiglio di Yao Yuan
pubDate: 2023-07-23T14:09:48.031Z
tags:
    - tmw
---


Naturalmente Lian Chengyu non avrebbe compromesso le sue possibilità di competere alla selezione del regno per Yi Yun. Era la massima priorità! Non poteva commettere errori!

“Istruttore Yao, cosa ne pensa della sua forza? Tuono? Meridiani?”

Per aver mutilato facilmente Zhao Tiezhu e aver distrutto anche il suo pugno, Lian Chengyu era certo che Yi Yun fosse al di sopra del terzo stadio del Sangue Mortale e che la sua forza fosse superiore a 450 chili. Lian Chengyu non era certo però che Yi Yun avesse aperto il suo Ren e Du Mai.

Yao Yuan disse: “Abbiamo sottovalutato tutti Yi Yun. Non sono sicuro della sua forza, ma so che la sua intelligenza e la sua astuzia superano di gran lunga quelle di un bambino di dodici anni. Chiunque competerà contro di lui, se lo tratterà come un bambino, perderà malamente.”

Le parole di Yao Yuan si stavano riferendo indirettamente a Lian Chengyu, che ebbe difficoltà ad accettarlo, non si sarebbe mai immaginato che un giorno sarebbe stato paragonato ad un bambino.

Ma doveva ammettere di essere stato ingannato da Yi Yun durante i suoi scontri precedenti!

“Questo ragazzino ha fatto finta di essere stupido. Sapeva fin dall’inizio che avevo intenzione di ucciderlo, ma ha finto di non saperlo, e questo mi ha fatto comportare in modo imprudente! Come può essere così astuto ad una così giovane età?” Lian Chengyu era incredulo, Yi Yun era un problema!


“Istruttore Yao, il mio corpo non è nelle condizioni di intervenire oggi, potrebbe catturare questo piccolo bastardo per me?” Yao Yuan divenne silenzioso di fronte a questa richiesta.

Yao Yuan si era già immaginato che doveva essere capitato qualche colpo di fortuna a Yi Yun, come mangiare un tesoro mentre raccoglieva erbe, permettendogli un rapido aumento di forza.

Questa era la sola spiegazione e così sarebbe stato ragionevole che fosse sopravvissuto alla caduta nel fiume orientale.

Per quanto riguardava questo tesoro, era in grado di neutralizzare le tossine del Pitone Gelido, così doveva essere più prezioso delle ossa della desolazione.

Ma cosa potevano fare?

Il tesoro era stato già mangiato da Yi Yun. Estrarlo sarebbe stato difficile. Anche se l’avessero fatto, Yao Yuan non lo desiderava, dato che era stato ferito da un nemico, i suoi meridiani si erano troncati e questo gli avrebbe impedito di avanzare di livello.

La posizione di Yao Yuan era semplicemente di un ospite a lungo termine del clan triblae Lian, non era un tirapiedi di Lian Chengyu.

Yao Yuan disse: “Chengyu, anni fa, sono rimasto in debito con il tuo nonno defunto, promettendogli che avrei protetto il clan tribale Lian e ti avrei insegnato le arti marziali, ma non ho mai detto che ti avrei aiutato ad uccidere, né a commettere malvagità. Sapevo di come hai raffinato le ossa della desolazione, ma non mi sono intromesso perché so che in questo mondo il debole è vittima del più forte.
Sacrificare il debole per ottenere risultati è ancora comprensibile. Ma vuoi che attacchi un bambino, un bambino che ha talento per le arti marziali, perché sei geloso? Non posso accettare di farlo per questo motivo.”

“Anche se non mi ascolterai, ti darò comunque un consiglio. Devi ampliare le tue vedute. Se vuoi che la tua vita sia buona, devi avere un po’ di tolleranza. Se sarai troppo spietato ed egoista, e intollerante degli altri, prima o poi ti distruggerà.”

Le parole di Yao Yuan fecero accigliare Lian Chengyu. Fin dai tempi antichi, un buon consiglio era scioccante da sentire e Lian Chengyu in effetti le trovava sorprendenti.

“Istruttore Yao, cosa significa questo? In tutti questi anni l’ho onorata come maestro, ma oggi sta aiutando un estraneo?” Le parole di Lian Chengyu erano piene di rabbia.

Yao Yuan scosse la testa: “Ti ho visto crescere in tutti questi anni. So cosa ne pensi, è solo che non voglio vederti commettere un errore dopo l’altro.”

“Inoltre, anche se è difficile competere con me per chiunque al di sotto dello stadio del Sangue Viola, non ho la sicurezza di poter catturare Yi Yun!” Le parole di Yao Yuan sorpresero Lian Chengyu.

“Com’è possibile?” ’L’istruttore Yao Yuan sta ammettendo che questo ragazzino potrebbe competere con lui? In tal caso non sarebbe almeno allo stadio del Raccoglitore di Qi, simile a me? È impossibile!’ Lian Chengyu lo trovò assurdo. Non importava quanto fosse stato fortunato Yi Yun, non poteva essere così veloce a coltivare.

“Credo anche io che sia impossibile.” Yao Yuan sospirò. “Ma non hai considerato il fatto che, data la sua intelligenza e il suo livello, non saprebbe anche della differenza tra i livelli al di sotto del Sangue Viola? Il tuo e il mio livello non sono un segreto, eppure ha comunque osato apparire qui. Questo dimostra che ha la sicurezza di confrontarsi con te e di poter scappare senza rimanere ferito.”

Le parole di Yao Yuan provocarono Lian Chengyu, che rimproverò: “Se l’istruttore Yao facesse un tentativo, lui non riuscirebbe a fuggire illeso!”

Yao Yuan disse: “La penso in modo simile. Anche io pensavo che sarebbe morto dopo essere stato avvelenato dalle tossine gelide delle ossa della desolazione ed essere caduto nel fiume orientale, eppure è tornato in vita.”

Lian Chengyu rimase senza parole.

In effetti si era illuso che Yi Yun fosse morto, ma oggi era di fronte a lui. Aveva perfino mutilato Zhao Tiezhu!

Era senza dubbio un’umiliazione per lui.

Yao Yuan disse: “La sua forza potrebbe essere allo stadio del Tuono o dei Meridiani, ma potrebbe avere qualche metodo per salvarsi la vita, come un tesoro che lo proteggerà.”

“Un bambino di dodici anni con una forza e capacità mentali del genere, se lo rendessi tuoi nemico, senza dubbio cercherà vendetta contro di te in futuro a meno che tu non lo uccida.” All’inizio Yao Yuan voleva impedire che Lian Chengyu peggiorasse la situazione. Ma ora che non era riuscito ad uccidere Yi Yun, avrebbe dovuto correre il rischio che il suo nemico si vendicasse; questo diede ancora meno motivi per attaccarlo a Yao Yuan.

“Ho capito.” Lian Chengyu fece un respiro profondo. La sua espressione era orribilmente cupa. A causa del rifiuto di Yao Yuan, ora serbava rancore nei suoi confronti!

Dato che Yao Yuan non sarebbe intervenuto e lui non poteva fare nulla, il solo che poteva rivaleggiare con Yi Yun era suo nonno, il patriarca del clan.

Lasciare che il patriarca attaccasse un ragazzino sotto gli occhi attenti di così tante persone era inappropriato.

Ma soprattutto Lian Chengyu non poteva garantire che suo nonno sarebbe riuscito a catturare Yi Yun. Questo perché era vecchio e debole. Nello stadio del Sangue Mortale, le persone avrebbero usato i muscoli per lottare, così l’età avrebbe influenzato gravemente la forza combattiva. Con l’età si peggiorava sempre di più.

Anche se il patriarca era al quinto stadio del Sangue Mortale, quello del Raccoglitore di Qi, il suo corpo fragile gli avrebbe reso difficile perfino affrontare un guerriero al quarto stadio. Inoltre Yao Yuan aveva detto che Yi Yun forse aveva qualche asso nella manica.

Dopo aver considerato ogni possibile risultato, Lian Chengyu si rese conto di essere in una situazione estremamente imbarazzante.

Era stato umiliato pubblicamente da Yi Yun, eppure non gli poteva fare nulla!

Almeno non prima che recuperasse la sua forza!

“Maledizione, se non fossi rimasto ferito, lo avrei spellato vivo!” Lian Chengyu era arrabbiato. Non avrebbe mai pensato che non avrebbe potuto più fare nulla ad una persona che considerava una formica!

Yao Yuan rimase in silenzio, mentre tutti i presenti stavano guardando Lian Chengyu.

Lian Chengyu aveva bisogno di uscire da questa situazione difficile!



