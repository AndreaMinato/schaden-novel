---
weight: 7710
title: Capitolo 771 - Emblema del Fuoco
pubDate: 2025-02-20T10:56:52.405Z
tags:
  - tmw
---

Capitolo sponsorizzato, ringraziamo Ducan!
17 capitoli in coda totali (12 Ducan + 5 anonimo)
0/1 sponsorizzazioni 1 euro a capitolo,
-Schadenfreude

Gli incrociatori spirituali erano rari nei dodici Cieli Empirei. Dopotutto, non ogni guerriero era un esperto nelle leggi dimensionali o aveva la capacità di effettuare un Trasferimento del Vuoto.

Se avessero avuto bisogno di fare viaggi a lunga distanza, potevano solo contare su incrociatori spirituali, usando le formazioni del mezzo per squarciare il vuoto.

Yi Yun era incredulo. Aveva avuto la vaga sensazione di essere entrato nei dodici Cieli Empirei. I guerrieri nei dodici Cieli Empirei erano tanti quanto i granelli di sabbia nel fiume Gange, ma il numero di incrociatori spirituali era estremamente più basso. Aveva difficoltà a credere di aver incontrato un incrociatore spirituale proprio durante un momento di difficoltà.

E in quel momento, l’incrociatore spirituale aveva preso l’iniziativa di volare verso Yi Yun. Il mezzo rilasciò un’energia intangibile che avvolse Yi Yun, trascinandolo lentamente a sé…

Ad una distanza così ravvicinata, Yi Yun poté vedere l’incrociatore nella sua interezza. Aveva la forma di uno shuttle ed era di colore grigio chiaro. Al suo centro, c’era un emblema rosso fuoco molto vistoso. Era una fiamma ardente.

Probabilmente è l'emblema della fazione che possiede l’incrociatore spirituale…

Yi Yun non oppose resistenza, lasciando che quell'energia lo trascinasse.

In quel momento resistere era inutile. Non sapeva che tipo di persone si trovassero a bordo del mezzo, ma avrebbe affrontato la situazione un passo alla volta.

All'interno dell’incrociatore spirituale, il qi vitale del mondo era molto più denso e Yi Yun era isolato dietro una cortina di luce. La sua mente era in uno stato di trance e sembrava essere in coma.

Ma in realtà, stava usando la visuale del Cristallo Viola per attraversare la cortina di luce, irradiandosi ovunque.

Vagamente, Yi Yun iniziò a sentire qualcuno discutere di qualcosa.

La loro lingua era diversa da quella del mondo Tian Yuan, ma era abbastanza simile alla lingua usata dal Lord dello Yang Azzurro decine di milioni di anni fa.

Yi Yun dovette concentrarsi sulle fluttuazioni nei loro processi mentali per riuscire a capire a malapena il contesto della conversazione.

"Da dove viene questo giovane?" Chiese un uomo di mezza età con voce profonda, osservando Yi Yun, che era legato dalla cortina di luce.

"Poco fa, lo spazio intorno al buco nero dei Cento Spettri si è lacerato, causando una piccola tempesta spaziale. Siamo venuti a investigare e abbiamo trovato questa persona. Era gravemente ferito, così lo abbiamo salvato. Non sappiamo se sia stato ferito dalla tempesta spaziale..."

A rispondere all'uomo di mezza età era stata una ragazza vestita di viola. La sua voce era chiara e piacevole all'udito.

L'uomo di mezz’età scosse la testa e disse: "Il livello di coltivazione di questo giovane è solo all’Apertura Yuan. Se fosse stato davvero trascinato in quella tempesta, sarebbe morto da tempo. Non avresti nemmeno trovato il suo cadavere, figuriamoci salvarlo. Probabilmente è un vagabondo dello spazio.
Forse il suo incrociatore spirituale ha avuto un malfunzionamento ed è stato abbastanza fortunato da essere salvato da te. Inoltre... Fengling, sei troppo gentile. È meglio non salvare sconosciuti portandoli a bordo. Non hai idea di che tipo di persona possa essere. La nostra missione è pattugliare il buco nero dei Cento Spettri. Il nodo spaziale che blocca collega a un mondo sigillato, un mondo che è una delle vie di fuga per il nostro clan Luo. Ora è particolarmente importante, quindi ricorda la nostra missione."

L'uomo di mezza età lanciò un'occhiata profonda e significativa alla ragazza vestita di viola, poi si girò e se ne andò.

"Mi dispiace, farò più attenzione la prossima volta." La ragazza annuì. Diede un'occhiata a Yi Yun e, dopo aver confermato che era ancora privo di sensi, se ne andò.

Yi Yun era ancora immerso nella luce bianca. Si sentiva intontito e stava lentamente recuperando le forze nel suo stato di semiveglia. Aprì gli occhi alcune volte e vide i guerrieri a bordo dell’incrociatore spirituale. Molti di loro portavano un marchio a forma di fiamma sul lato destro del petto.

Il clan Luo e quella ragazza vestita di viola...

Riflettendo sulle parole dell'uomo di mezza età, capì che il buco nero che aveva incontrato probabilmente si chiamava il buco nero dei Cento Spettri e che sigillava un nodo spaziale.

L'uomo di mezz’età aveva anche detto che il nodo spaziale collegava a un mondo sigillato.

Senza dubbio, quel "mondo sigillato" era il pianeta dove si trovava il continente Tian Yuan. A causa dell'esistenza del vortice eterno, era effettivamente un mondo sigillato.

Yi Yun aveva usato un nodo spaziale dal mondo Tian Yuan per viaggiare fino a lì. Secondo i ricordi del Lord dello Yang Azzurro, il pianeta in cui si trovava il mondo Tian Yuan era un recipiente utilizzato per sigillare un Demone Divino terrificante. Il numero di nodi spaziali collegati ai dodici Cieli Empirei era estremamente ridotto. Ce n'erano forse solo uno o due.

Ciò significava che, usando quel nodo spaziale fisso per viaggiare nei dodici Cieli Empirei, si sarebbe sempre giunti a una regione specifica dei dodici Cieli Empirei.

E il clan Luo di cui parlavano...

Yi Yun memorizzò quel nome, non potendo fare a meno di trarre alcune conclusioni.

Decine di milioni di anni fa, il sigillo del mondo Tian Yuan era stato infranto a causa del Lord dello Yang Azzurro. Così, erano apparsi uno o due nodi spaziali, e naturalmente, i membri dei dodici Cieli Empirei avrebbero potuto usarli per raggiungere il mondo Tian Yuan.

Tuttavia, poiché i nodi spaziali erano pochissimi, il numero di guerrieri dei dodici Cieli Empirei che erano arrivati nel mondo Tian Yuan era stato estremamente esiguo.

E ripensando alla strana ragazza che aveva incontrato nella Divina Città di Tai Ah...

Quella Luo Huo'er, non poteva appartenere al clan Luo, vero?

Tuttavia, riflettendoci bene, non sembrava una coincidenza. Dato che c'erano solo uno o due nodi spaziali, collegavano due punti fissi: questa regione dei dodici Cieli Empirei e il mondo Tian Yuan.

Se l'uscita fissa era nel clan Luo, allora non era sorprendente che usasse il nascosto mondo Tian Yuan come via di fuga.

All'epoca, quando Yi Yun si era separato dalla ragazza simile ad un elfo, lei aveva effettivamente detto di essere venuta nel mondo Tian Yuan per cercare rifugio.

Era sempre stata un mistero nella Divina Città di Tai Ah, non aveva mai mostrato la sua vera forza.

La Divina Città di Tai Ah aveva tre classifiche d'onore: il Cielo, la Terra e l'Uomo. Lei era classificata solo come prima per le sue ricchezze personali nella classifica dell'Uomo.

Invece non era mai apparsa nella classifica della Terra, che si basava sui risultati dei duelli, e nella classifica del Cielo, che veniva valutata a seconda di quante bestie della Desolazione si uccidevano.

Le persone sospettavano che Luo Huo'er avesse una forza straordinaria, ma non l'aveva mai mostrata. Portava con sé solo una piccola serva di nome Dong'er e passava il tempo a divertirsi nella Divina Città di Tai Ah.

Anche se sembrava stesse oziando, gli Anziani della Divina Città di Tai Ah l’avevano trattata con grande riguardo, a causa delle sue misteriose e potenti origini.

La sua identità era un mistero e persino il signore della Divina Città di Tai Ah non sapeva chi fosse. La persona che l'aveva introdotta nella Divina Città di Tai Ah doveva essere estremamente potente e sembrava una figura influente.

Ma ripensandoci ora, questo cosiddetto "pezzo grosso" era probabilmente un amministratore inviato dal clan Luo nel mondo Tian Yuan.

Era molto normale per un grande clan, che usava un mondo nascosto come via di fuga, incaricare un assistente dell’organizzazione.

Quando il clan fosse stato nei guai, e la sua sopravvivenza fosse stata a rischio, i figli della loro famiglia si sarebbero potuti nascondere in quel regno inferiore piccolo e rimanere in incognito. Così naturalmente sarebbero rimasti al sicuro.

Se il loro clan fosse stato distrutto, allora i loro discendenti avrebbero comunque potuto tramandare la loro eredità. Questo era il ruolo del mondo Tian Yuan nel quadro complessivo.

Quando la razza della Desolazione aveva invaso la Divina Città di Tai Ah, il clan Luo non era intervenuto minimamente. Aveva scelto di andarsene.

Era stato allora che Yi Yun si era separato da Luo Huo’er.

L’orda di bestie condotta dal Ragazzo Pastore per invadere la città sarebbe stata insignificante per il clan Luo. Avrebbero potuto distruggere tutti i mostri se fossero intervenuti, ma avevano scelto di non intromettersi. Questo probabilmente perché erano già inseguiti da dei nemici.

Mostrando imprudentemente il potere dei dodici Cieli Empirei, avrebbero corso più rischi di venire scoperti. Così il clan aveva ordinato loro di partire dalla Divina Città di Tai Ah mantenendo un basso profilo.
