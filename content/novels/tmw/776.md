---
weight: 776
title: Capitolo 776 - Affermare Autorità
pubDate: 2025-02-24T14:27:37.794Z
tags:
    - tmw
---


Capitolo regolare,
13 capitoli in coda totali (8 Ducan + 5 anonimo)
0/1 sponsorizzazioni 1 euro a capitolo,
-Schadenfreude


Dong Hu stava adocchiando la reliquia nella mano di Yi Yun. Naturalmente non lo temeva visto che il giovane era ferito. E anche se Yi Yun non fosse stato in pessime condizioni, aveva tre persone dalla sua parte.
Dong Hu era cresciuto in un clan tribale del Cielo Empireo dei Diecimila Elfi. Anche se la sua stirpe era ordinaria, i membri della razza degli elfi avevano un fisico più robusto rispetto agli esseri umani, e per giunta Yi Yun proveniva da un regno inferiore.


Per quanto riguardava il rischio di irritare Luo Fengling, Dong Hu non era preoccupato.


Una persona come Luo Fengling era completamente dedita alla coltivazione. Usciva dall’isolamento solo una volta ogni uno o due anni, e desiderava solo accedere alla sala divina Luo, per diventare una figura potente all'interno del suo clan.
Era impegnata a coltivare, perché mai si sarebbe dovuta preoccupare delle questioni tra loro, discepoli amministratori, figure del tutto insignificanti?


Anche se Luo Fengling fosse uscita dalla reclusione, probabilmente non sarebbero nemmeno riusciti a parlarle. E anche se l'avessero incontrata, era impensabile che Yi Yun potesse lamentarsi con lei. Quando mai una cortigiana si è lamentata con l'imperatore dopo una lite tra cortigiane?


All'interno di una setta, gli scontri tra discepoli erano all'ordine del giorno. Dong Hu, per esempio, voleva addirittura prendere una fetta della torta di Yi Yun, ossia la responsabilità della fornitura di materiali dall’elemento fuoco, per ottenere qualche vantaggio personale.


"Ragazzino, è la tua prima volta nel Cielo Empireo dei Diecimila Elfi. Non conosci nessuno e non sai orientarti, quindi sarà facile che gli altri ti mettano i piedi in testa. Se non fosse stato così, non saresti stato ridotto in quello stato.
Ti propongo di seguirmi e diventare il mio subordinato. Ti prometto che ti proteggerò." Disse Dong Hu con una risata. Se il ragazzino ci fosse cascato, avrebbe potuto metterlo a dar da mangiare alle bestie Fey, mentre lui si sarebbe tenuto il buon lavoro della fornitura. In quel caso, ovviamente, non gli sarebbe dispiaciuto proteggerlo.


In una fazione come lo stato della Nuvola di Fuoco, essere soli non era facile. Avere dei sottoposti gli avrebbe permesso di crescere gradualmente in potere.


"Diventare il tuo subordinato?"


Yi Yun giocherellava con la reliquia nella sua mano. In realtà, non gli importava molto della reliquia che Luo Fengling gli aveva dato. Se fosse stato un normale guerriero nelle fasi avanzate dello stadio dell’Apertura Yuan, avrebbe potuto curare la maggior parte delle sue ferite usando quella reliquia.


Tuttavia, sia in termini di tecnica di coltivazione che di comprensione delle leggi, incluse le sue fondamenta Yuan e il suo Seme del Dao, Yi Yun di gran lunga superiore ad un guerriero comune.


Più un coltivatore era potente, più forte era la sua vitalità, il che rendeva più difficile subire ferite. Tuttavia, di conseguenza, una volta ferito, il costo della guarigione sarebbe molto più elevato.


Quella reliquia non avrebbe avuto un grande effetto sulle gravi ferite che Yi Yun aveva subito.


Il suo recupero dipendeva principalmente dal Cristallo Viola. Negli ultimi giorni, si era affidato a esso per guarire mentre si trovava sulla nave spirituale, quindi aveva già recuperato parte della sua forza.


Sebbene avesse recuperato un po’ delle sue energie, Yi Yun non poteva ancora usare qi vitale in battaglia. Se lo avesse fatto, i suoi meridiani si sarebbero riattivati, causando una ricaduta delle vecchie ferite. Certo, avrebbe potuto provare l’ebbrezza di sferrare uno o due colpi, ma il prezzo da pagare dopo sarebbe stato troppo alto. Non ne valeva la pena.


Anche se Yi Yun non dava troppa importanza alla reliquia, non aveva alcuna intenzione di darla a questi malvagi


"Ti chiami Dong Hu (Tigre d’Inverno), immagino che tu fossi una tigre diventata senziente?" ribatté Yi Yun, facendo irrigidire l’espressione di Dong Hu, il cui sguardo si fece immediatamente cupo.


La razza degli elfi era divisa in tre grandi categorie: celesti, terrestri e antichi.


Gli elfi celesti appartenevano alla nobiltà. Nel Cielo Empireo dei Diecimila Elfi erano estremamente rari e, di solito, fondavano grandi clan familiari, potenti sette o addirittura interi regni.


Ad esempio, il clan Luo era composto da elfi celesti.


Tutte le specie degli elfi celesti avevano una lunga storia. Nelle loro vene scorreva un sangue nobile, che poteva essere fatto risalire a potenti figure primordiali della razza elfica. Tuttavia, la purezza del sangue variava notevolmente tra i discendenti di diverse famiglie.


Se la loro stirpe fosse stata sufficientemente pura, con la maturità potevano risvegliare i poteri della razza primordiale degli elfi. E questo non era affatto un fenomeno da sottovalutare.


Gli elfi celesti erano una forma di vita superiore. Il loro aspetto era molto simile a quello degli esseri umani. I bambini nati tra loro avevano la forma di neonati umani, quindi, a parte le differenze nel loro sangue, erano quasi indistinguibili dagli uomini. Solo pochissimi individui con un lignaggio incredibilmente puro potevano trasformarsi in un antico elfo, la loro forma finale di combattimento.


La seconda categoria della razza era formata da elfi terrestri, specie di gran lunga inferiori.


In origine, gli elfi terrestri erano bestie o piante. Dopo aver attraversato una crescita estremamente lunga, assorbendo l’essenza del mondo, un giorno avrebbero potuto improvvisamente acquisire coscienza. Da quel momento, potevano lentamente coltivare il Dao e, alla fine, assumere una forma umana.


Possedevano un'intelligenza pari a quella degli esseri umani ed erano considerati una via di mezzo tra uomini ed elfi.


Nel corso del tempo, man mano che gli elfi terrestri si riproducevano, il loro numero era cresciuto enormemente, dando origine a questa specie.


I figli nati dagli elfi terrestri presentavano spesso caratteristiche bestiali, come zanne, artigli, pelliccia o code. Tuttavia, con il tempo e la coltivazione, erano in grado di trasformarsi completamente.


I membri della razza degli elfi terrestri avevano un innato complesso di inferiorità nei confronti degli elfi celesti.


Tuttavia, si sarebbero sentiti superiori agli esseri umani.


I corpi delle specie degli elfi terrestri erano significativamente più forti di quelli umani, ma… la loro percezione era inferiore a quella degli umani. Per dirla in modo schietto, la loro intelligenza era inferiore a quella umana e, quindi, erano in svantaggio in termini di creazione di eredità, apprendimento di tecniche di coltivazione o comprensione delle leggi del cosmo.


La terza razza, gli antichi elfi, erano in realtà gli antenati degli elfi celesti. Erano nati dalla condensazione dell’essenza del cielo e della terra all'inizio della formazione dell’Universo. Erano le prime forme di vita dell’Universo e la loro esistenza si avvicinava a quella delle divinità naturali.


Gli antichi elfi erano circondati da leggende affascinanti. Ad esempio, nei miti della razza elfica si parlava di antichi draghi o di Bai Ze.


Nota traduzione: il Bai Ze è una bestia mitologica con la testa di una tigre, una criniera rossa e un corno.


Potevano anche generare discendenti, ma le loro capacità riproduttive erano estremamente limitate. In origine, gli antichi elfi erano già rari e, col passare del tempo, si erano quasi estinti.


Per questo motivo, quando si parlava della razza elfica nel Cielo Empireo dei Diecimila Elfi, ci si riferiva tipicamente solo agli elfi celesti e terrestri.


Anche la classificazione delle sale del Fuoco Celeste e del Fuoco Terrestre dello Stato della Nuvola di Fuoco derivava dalla distinzione tra le specie degli elfi.


Il clan della famiglia di Dong Hu apparteneva a una specie di elfi terrestre. Inoltre, il suo antenato era una tigre che, dopo aver vissuto per decine di migliaia di anni nella foresta, aveva raggiunto il Dao.


Non era una storia particolarmente degna di vanto e, non solo Yi Yun aveva alluso alle umili origini di Dong Hu, ma aveva persino usato l’espressione "tigre diventata senziente" invece di "tigre che ha raggiunto il Dao".


Questo implicava che fosse stato paragonato agli spiriti delle storie sovrannaturali scritte dagli esseri umani, un’affermazione che Dong Hu non poteva assolutamente tollerare.


Infuriato, Dong Hu si accorse che la ragazza al suo fianco, Bai Wei, aveva iniziato a ridacchiare. Mentre rideva delle origini di Dong Hu, dalla sua espressione sembrava che si stesse godendo lo spettacolo e aspettasse di vedere come Yi Yun avrebbe gestito la situazione.


Yi Yun non aveva forse paura di morire? Come osava provocare Dong Hu e Sun Lie, nonostante fosse gravemente ferito? Nel clan Luo, le battaglie tra discepoli erano solitamente molto intense.


Dopo essere stato deriso da Bai Wei, Dong Hu assunse un'espressione cupa. Guardando Yi Yun con ferocia, esclamò: "Tu, umano spregevole, provieni persino da un regno inferiore. Non hai alcun diritto di insultare il mio antenato! Questa è la prima volta che sono venuto nello stato della Nuvola di Fuoco. Possiedo un grande potere, ma non ho ancora avuto occasione di dimostrarlo. Oggi userò te per affermare la mia autorità!"


Mentre parlava, Dong Hu si scagliò contro Yi Yun. Il suo corpo era grande e muscoloso, e la sua pelliccia era estremamente folta. Sembrava proprio una tigre!


Le specie degli elfi terrestri poteva avere una percezione scarsa, ma i loro fisici superavano di gran lunga quelli umani. Inoltre, dato che l'antenato di Dong Hu era una tigre che aveva raggiunto il Dao, la sua forza fisica era terrificante!


Vedendolo avventarsi su di lui, Yi Yun si ritirò, facendo cinque passi indietro in un istante.


Sebbene si fosse leggermente ripreso, non poteva permettersi di combattere liberamente con gli altri, poiché il rischio di una ricaduta delle sue vecchie ferite era troppo alto.


Mentre la zampa di Dong Hu si avvicinava a lui, Yi Yun concentrò la sua energia nel Dantian. "Whoosh!"


Un raggio di luce esplose dal Dantian di Yi Yun, dirigendosi dritto verso Dong Hu!  


Quel raggio di luce era la personificazione di Vero Oro Taiyi di Yi Yun.


Yi Yun stesso era ferito, quindi non poteva combattere, ma aveva recuperato una minima quantità di forza. Poteva a stento utilizzare il suo clone. Quanto alla più potente marionetta del Demone Divino, Yi Yun temeva di perdere il controllo della sua energia malvagia, quindi evitò di evocarlo.


Non si sarebbe dovuto preoccupare che Dong Hu e gli altri riconoscessero il valore della personificazione di Vero Oro Taiyi. Se fosse stato nella sua forma primordiale, alcuni membri più esperti della razza elfica avrebbero potuto identificarlo. Tuttavia, la sua personificazione si era già trasformata in un corpo fatto di carne e sangue. Dopo essere stato raffinato per decine di milioni di anni dal Lord dello Yang Azzurro, persino i membri meno potenti della razza elfica avrebbero avuto difficoltà a riconoscerne la natura.


In un batter d’occhio, Dong Hu non riuscì nemmeno a distinguere il raggio di luce, ma non perse lo slancio del suo attacco.


"Bam!"


La sua zampa colpì il petto della personificazione di Vero Oro Taiyi, ma prima che potesse cantare vittoria, ebbe la sensazione di aver afferrato un pezzo di metallo divino. La sua forza non riuscì minimamente a scalfire le difese del clone.


"Che cos’è questo?"


Dong Hu era allarmato. In quell’istante, la personificazione di Vero Oro Taiyi gli sferrò un pugno dritto in faccia.


Per quanto fosse potente il corpo di Dong Hu, non poteva competere con un materiale divino come il Vero Oro Taiyi. Il colpo produsse un crepitio orribile.


La visuale di Dong Hu si oscurò e le sue gambe cedettero. L’impatto creò crepe nelle piastrelle sotto di lui, facendolo sprofondare nel terreno.


"Oh? Una testa così dura?"


Anche Yi Yun rimase leggermente sorpreso. Pensava che il suo clone avrebbe fatto a pezzi con il cranio di Dong Hu con quel pugno. Anche se la razza elfica possedeva una grande vitalità, sarebbe dovuto rimanere a letto per almeno un mese o due. Non si aspettava che la personificazione avrebbe sentito un’enorme resistenza nell’impatto. La testa di Dong Hu poteva tranquillamente essere usata come martello.


Comunque Dong Hu rimase stordito dal colpo, con la mente momentaneamente vuota.


A quel punto, la personificazione di Vero Oro Taiyi balzò proprio di fronte a lui, sferrandogli un calcio volante!


Il colpo centrò in pieno la faccia di Dong Hu!


La gamba dell’avatar era incredibilmente dura, tanto da distruggergli il ponte del naso. Il corpo massiccio di Dong Hu fu scagliato via come un sacco di patate, ma, improvvisamente, il clone lo afferrò per la caviglia in volo e lo scaraventò con violenza a terra!


"Boom!"


Ci fu un’esplosione assordante mentre il corpo di Dong Hu si conficcava nel terreno. Molte delle sue articolazioni si frantumarono, e i suoi organi interni subirono gravi danni. Le sue ferite non erano probabilmente meno gravi di quelle di Yi Yun.


"Ahhhhhh!"  


Dong Hu urlava tra le macerie. Sun Lie e Bai Wei, che osservavano la scena, impallidirono. Non si aspettavano un simile ribaltamento della situazione. Yi Yun, che sembrava sull’orlo della morte, aveva fatto uscire fuori un mostro dal suo dantian e aveva malmenato brutalmente Dong Hu.


"Cosa diavolo è quella cosa? È una marionetta o cosa?"


