---
weight: 779
title: Capitolo 779 - Reliquia di Recupero
pubDate: 2025-02-24T14:27:37.797Z
tags:
    - tmw
---


Capitolo sponsorizzato, ringraziamo Ducan!
12 capitoli in coda totali (7 Ducan + 5 anonimo)
0/1 sponsorizzazioni 1 euro a capitolo,
-Schadenfreude


I meridiani danneggiati erano molto difficili da riparare per i guerrieri. Questo perché era necessario assorbire energia per guarirli, ma se i meridiani erano scollegati, anche il flusso d’energia che scorreva al loro interno sarebbe stato interrotto. Era un circolo vizioso; per questo ci sarebbe voluto molto tempo per riparare considerevoli danni ai meridiani. Avrebbe potuto perfino influenzare il proprio futuro. La distruzione dei meridiani e del Dantian equivaleva quasi a perdere la propria coltivazione. Sarebbero tornati ad essere dei mortali.


Questa reliquia avrebbe abbreviato della metà il tempo necessario per guarire e Yi Yun ne fu piacevolmente sorpreso.


“La reliquia di Luo Fengling mi ha aiutato molto…”


Mormorò tra sé e sé Yi Yun, ma sapeva che, dato che era un discepolo amministratore dello stato della Nuvola di Fuoco, Luo Fengling non gli avrebbe dato una reliquia molto preziosa. Ovviamente avrebbe riservato i medicinali migliori per sé.


Ma anche così, gli effetti di questa reliquia lo sorpresero.


"Probabilmente ha a che fare con la differenza nei materiali usati nel Cielo Empireo dei Diecimila Elfi..."


Yi Yun sapeva molto bene che, oltre alla differenza nelle eredità delle Divine Tecniche della Desolazione, la principale ragione del divario tra questo piano e quello del mondo Tian Yuan risiedeva nella qualità dei materiali usati.


Le bestie della Desolazione nel mondo Tian Yuan erano ad un livello completamente diverso rispetto ai mostri che si annidavano nelle montagne e nei laghi del Cielo Empireo dei Diecimila Elfi.


Ad esempio, il Sacro Spirito della razza della Desolazione era un mostro che proveniva dai dodici Cieli Empirei. Era cresciuto in un regno inferiore, e questo aveva inibito il suo talento naturale. Ma nonostante ciò, era diventato il guardiano della razza della Desolazione. Tutti i Veri Spiriti Primordiali e le specie primordiali delle Divine Lande Selvagge si erano sottomessi alla Volpe Celeste!


Aveva vissuto per decine di milioni di anni e, anche dopo la sua morte per mano del Demone Divino dall’Armatura Nera, il Sovrano del Crepuscolo aveva cercato di rubare il suo cadavere. Voleva usarlo per aumentare il proprio livello di coltivazione, e questo dimostrava quanto era prezioso il suo corpo.


Tuttavia, il Sacro Spirito della razza della Desolazione non sarebbe stato nulla di straordinario nel Cielo Empireo dei Diecimila Elfi.


I molti mostri nel Cielo Empireo delle Diecimila Fey erano centinaia o addirittura migliaia di volte più forti del Sacro Spirito della razza della Desolazione!


Quali risultati si sarebbero ottenuti raffinando ossa o nuclei di bestie del genere in reliquie? Anche senza trattarli, semplicemente macinando le ossa in polvere e ingerendole, si sarebbero potuti ottenere effetti straordinari!


Come il miglior cuoco non può cucinare senza ingredienti, così anche le reliquie lasciate dalla Grande Imperatrice nel regno mistico erano state raffinate utilizzando le ossa delle bestie della Desolazione nelle Divine Lande Selvagge. Allo stesso modo, non erano paragonabili alle reliquie del Cielo Empireo dei Diecimila Elfi.


Per questo motivo, anche se Yi Yun aveva ottenuto un gran numero di reliquie dalla torre dell'Avvento Divino, il loro principale utilizzo era mantenere attivi le formazioni della pagoda stessa.


"Le ossa dei mostri di questo Cielo Empireo sono davvero impressionanti. A proposito, non è forse il mio compito occuparmi del magazzino dei materiali? Non c'è da stupirsi che questo incarico fosse tanto ambito da Bai Wei, Dong Hu e compagnia. Se uno non fosse onesto, sarebbe davvero facile trarne un grande vantaggio."


Con questo pensiero in mente, Yi Yun si diresse verso il magazzino dei materiali.


In realtà, i materiali migliori custoditi sul Monte Fengling erano trasportati personalmente da Luo Fengling. Quelli conservati nel deposito erano solo oggetti comuni.  


Questi materiali erano molto vari, e il magazzino aveva un apposito registro contabile. Ogni acquisto e stoccaggio di materiale era accuratamente documentato.


Mentre Yi Yun si avvicinava al deposito, all'improvviso percepì un leggero aroma di reliquie. Questo gli fece venire un'idea, così seguì la scia del profumo.


Yi Yun arrivò in un elegante piccolo cortile, dove una ragazza di 14-15 anni stava raffinando delle reliquie.


Tao'er? 


Yi Yun rimase leggermente sorpreso. La persona che stava raffinando le reliquie era Tao'er, la serva di Luo Fengling.


Il processo di raffinamento non poteva essere disturbato, quindi Yi Yun rimase fermo sul posto e osservò in silenzio.


In quel momento, Tao'er era completamente concentrata. Il suo piccolo volto era arrossato e la sua fronte era coperta di gocce di sudore.


Accanto a lei vorticava un piccolo calderone rosso.


Nel Cielo Empireo dei Diecimila Elfi, gli strumenti per raffinare le reliquie erano leggermente diversi da quelli del mondo Tian Yuan, dove si usavano formazioni, qui invece usavano principalmente un calderone.


Sulla superficie del piccolo calderone c’erano delle incisioni dall’aspetto semplice che brillavano ad intensità diverse. Tutti i materiali erano stati posti nel calderone e, circondati da qi vitale del mondo, venivano raffinati ripetutamente.


Yi Yun non poté trattenersi dall’aprire la sua visuale d’energia del Cristallo Viola.


Sia nel mondo Tian Yuan che nel Cielo Empireo dei Diecimila Elfi, l’aspetto più importante per un Divino Maestro della Desolazione era il controllo dell’energia.


E nella sua visuale, Yi Yun poteva vedere chiaramente ogni dettaglio dei movimenti di Tao’er.


Tuttavia la ragazza era solo un’apprendista e quindi era solo una principiante. Aveva appreso le tecniche più superficiali, così era piuttosto sia ordinaria sia per quanto riguardava i sigilli delle mani che per il controllo dell’energia.


Anche le ossa e le erbe nel calderone erano i materiali più comuni. Era evidente solo dal flusso d’energia che emettevano.

Anche così però, Tao’er manteneva la massima cautela ad ogni mossa. Si poteva dire perfino che stesse tremando di paura. Altre perle di sudore coprirono il suo viso, ma nonostante fosse stata estremamente meticolosa, la massa di qi vitale nel calderone stava iniziando a perdere il controllo.


Yi Yun poteva vedere tutto chiaramente attraverso la sua visuale d’energia, nonostante non conoscesse i sigilli delle mani del Cielo Empireo dei Diecimila Elfi, aveva capito che Tao’er aveva commesso molti errori solo usando la visuale del Cristallo Viola.


In effetti, qualche momento dopo, risuonò un’esplosione e tutti i materiali nel calderone andarono in fumo. Le ossa dei mostri si frantumarono facendo schizzare cenere.


Fortunatamente erano tutti materiali di basso livello, così l’esplosione non fu molto potente. Si limitò ad annerire il visino di Tao’er e a scompigliarle i capelli.


“Ho fallito di nuovo. Ho fallito di nuovo.” Tao’er non badò ai suoi capelli scompigliati, sembrava davvero frustrata e avvilita. “Tao’er, ma puoi essere più stupida?! Quante volte hai fallito?”


Mentre guardava i materiali di scarto e il calderone capovolto, i suoi occhi iniziarono a velarsi di lacrime.


In quanto essere umano, era stata marginalizzata e disprezzata nel Cielo Empireo dei Diecimila Elfi.


La maggior parte delle risorse era controllata dalla razza degli elfi. Se un essere umano avesse voluto ottenere successo in questo piano, si sarebbe dovuto impegnare molto di più.


Tuttavia il talento di Tao’er non era sufficiente a ricevere un’attenzione speciale dalle fazioni principali. Era solo una serva, ma era stata accolta da Luo Fengling per via del suo cuore gentile. Però non poteva contare su Luo Fengling per sempre dato che avrebbe dovuto servirla.


Sapeva che l’obiettivo di Luo Fengling era di entrare nella sala divina Luo. Era un posto dove si radunavano i migliori geni della famiglia e si trovava nella capitale reale. Se Luo Fengling fosse entrata nella sala divina Luo, l’avrebbe portata con sé. I talenti sarebbero stati accompagnati dai loro servitori. Questi assistenti avrebbero avuto molte mansioni di cui occuparsi, così, se fosse stata troppo inutile, avrebbe causato problemi alla sua signora. Allora sarebbe stato meglio che si facesse da parte.


Pensando a questo, Tao’er non poté che stringere i suoi piccoli pugni. “Avanti, puoi farcela tao’er. Non puoi essere un peso per la signora. Puoi farcela sicuramente.”


Senza accorgersene, l’aveva detto ad alta voce.


All’improvviso si rese conto che c’era qualcuno dietro di lei. Mentre si girava, arrossì.

“Fr… fratello Yi…”


Tao’er tirò fuori la lingua, visibilmente perplessa. Aveva fallito nel raffinamento della reliquia e stava borbottando tra sé. Tutto ciò era piuttosto imbarazzante, quindi il fatto che Yi Yun l'avesse vista in quella situazione la fece sentire naturalmente a disagio.


