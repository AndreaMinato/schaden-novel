---
weight: 782
title: Capitolo 782 - Qualità della Reliquia
pubDate: 2025-02-26T14:09:21.361Z
tags:
    - tmw
---


Capitolo sponsorizzato, ringraziamo Ducan!
9 capitoli in coda totali (4 Ducan + 5 anonimo)
0/1 sponsorizzazioni 1 euro a capitolo,
-Schadenfreude


Tao’er non sapeva come ci fosse riuscito. Anche se il suo talento era limitato, sapeva che era estremamente difficile poter indicare ogni suo errore mentre controllava l’energia.


Solo i granmaestri della Divina Tecnica della Desolazione dalla ricca esperienza, che interagivano spesso con i loro discepoli, sarebbero stati in grado di compiere questa impresa.


Un qualsiasi ordinario Divino Maestro della Desolazione o altro giovane genio del clan Luo sarebbe stato capace solo di usare le proprie tecniche, ma non avrebbe potuto guidare gli altri. Forse non sarebbero stati in grado di trovare i difetti nel controllo dell’energia, figuriamoci di dare istruzioni in tempo reale.


Ogni consiglio di Yi Yun era ben azzeccato. Tao’er non era una sciocca, così, grazie alla sua guida, aveva iniziato a completare i sigilli che per lei erano molto difficili. Vedendo i sigilli che prima trovava estremamente difficili condensarsi di fronte a lei, la ragazza si entusiasmò sempre di più, il suo visino si era arrossato per l’entusiasmo.


Ancora un po’, ci sono quasi!


Quando tutti i sigilli furono completati, si radunarono in un nucleo centrale, condensandosi. Con un bagliore con colori da sogno, i sigilli si coagularono per creare una reliquia delle dimensioni di un longan.


“Boop!”


Il medicinale cadde nelle mani di Tao’er. Conteneva ancora il flusso caldo d’energia, rendendola bollente al tocco.


Mentre teneva la reliquia cristallina e ne sentiva il calore, Tao’er ebbe la sensazione di stare sognando.


L’ho condensata io?


Il suo cuore cominciò a battere forte. Dato che si era unita al clan Luo da diverso tempo, ormai aveva abbastanza esperienza per poter valutare la qualità di una reliquia. Era certa non solo di averla prodotta con successo, ma di averla raffinata molto bene.


Esisteva un criterio di valutazione esauriente per le reliquie. Lo stesso tipo di reliquie poteva essere classificato in base al risultato del processo e andavano dal livello scarso, ordinario, sofisticato, sbalorditivo, eccellente, fino al grado spirituale!


Più alto era il livello della reliquia, più era stato difficile crearla. Ad esempio, perfino le reliquie di qualità ordinaria usate da entità supreme erano già estremamente preziose. Quelle sofisticate sarebbero state estremamente rare.


Ma per quanto riguardava una reliquia di basso livello come quella di Tao’er, era facile per un tipico Divino Maestro della Desolazione produrne con una qualità sbalorditiva.


Le reliquie di basso livello potevano essere al massimo di qualità sbalorditiva, mentre solo le reliquie di alto livello sarebbero potute essere di qualità eccellente e spirituale.


La qualità spirituale in particolare significava che la reliquia aveva sviluppato una propria spiritualità al punto da poter assorbire qi vitale del mondo e coltivare. Questa era una qualità che le reliquie di basso livello non potevano possedere.


Tao'er giudicò che la reliquia che aveva appena raffinato si trovasse da qualche parte tra la qualità "ordinaria" e quella "sofisticata".


Era un livello che in passato avrebbe ritenuto irraggiungibile. Dopotutto, non riusciva nemmeno a raffinare una reliquia di scarsa qualità, finendo di solito per far esplodere il calderone e ridurre i materiali in cenere!


E adesso era riuscita a produrre in un solo tentativo una reliquia che superava persino la qualità ordinaria?


Tao'er era incredula. Riflettendoci, tuttavia, era plausibile. Il suo sigillo finale era stato eseguito con un unico movimento deciso, il che le aveva permesso di avere abbastanza qi vitale per resistere fino alla fine. Inoltre, alcuni sigilli chiave erano stati eseguiti con il doppio dell'energia, quindi era naturale che la qualità finale fosse elevata!


Tao'er non poté fare a meno di guardare Yi Yun. I suoi occhi erano pieni di stupore, perplessità e persino un senso di riverenza.


Da quando aveva iniziato a studiare la Divina Tecnica della Desolazione, tutto ciò che aveva ottenuto erano stati frustrazione e sconforto. Non voleva allontanarsi dalla sua signora, ma le sue umili origini avevano ostacolato il suo percorso di apprendimento. Oggi però, grazie all’aiuto di Yi Yun, era aveva fatto un grande passo avanti.


Come poteva non provare riverenza per Yi Yun, dopo che lui le aveva dato un'opportunità così grande?


"F-fratello Yi, come hai fatto? Conosci la Divina Tecnica della Desolazione del clan Luo?"


Esagitata, Tao'er faticava persino a parlare chiaramente.


Yi Yun scosse la testa e rispose: "Non proprio, ma... i tuoi libri non sono proprio accanto a te?"


Yi Yun agitò il libro che teneva in mano. Quelle tecniche di basso livello della Divina Tecnica della Desolazione non erano riservate, così qualsiasi discepolo del clan Luo poteva leggerle liberamente.


Ed era vero che Yi Yun era riuscito a comprendere i sigilli formati da Tao'er semplicemente leggendo il libro. Grazie alla sua visuale d’energia, era in grado di valutare correttamente la situazione e guidarla con precisione.


Quando era arrivato per la prima volta nel Cielo Empireo dei Diecimila Elfi, Yi Yun sarebbe stato costretto a fluttuare nello spazio infinito per chissà quanto tempo, sprecando la sua vita, se non fosse stato salvato da Luo Fengling. E durante il viaggio sull’incrociatore spirituale, era stata proprio Tao'er a prendersi cura di lui mentre le sue condizioni fisiche erano pessime.


Così Yi Yun aveva un’ottima impressione di quella giovane serva diligente. Notando che Tao'er stava facendo molti errori nel suo apprendimento della Divina Tecnica della Desolazione, aveva deciso di guidarla spontaneamente.


Dopo aver sentito la spiegazione di Yi Yun, Tao'er rimase completamente sbalordita. Sbatté i suoi occhioni, come se davanti a lei ci fosse una bestia divina preistorica.


Era riuscito a guidarla solo leggendo un libro?


Tao'er era solo al picco dello stadio del Sangue Viola, molti livelli al di sotto di Yi Yun. A causa di questa differenza, era naturale che la percezione, la comprensione e la velocità di apprendimento fossero diverse. Tao’er avrebbe dovuto studiare faticosamente per mesi, mentre un coltivatore di livello superiore avrebbe potuto apprendere le stesse materie in pochi giorni.


Ma anche riconoscendo questa differenza di livello, come aveva fatto a guidarla con tale facilità dopo aver semplicemente sfogliato un libro sulla Divina Tecnica della Desolazione? Inoltre, le sue indicazioni erano state perfette, permettendole di raffinare una reliquia elfica che superava la qualità ordinaria.


Tao'er rimase a bocca aperta, incerta su cosa dire. Non poté trattenersi dal prendere il libro dalle mani di Yi Yun, chiedendosi se fosse davvero lo stesso libro che aveva letto lei.


"Fratello Yi, devi essere un ottimo Divino Maestro della Desolazione, vero?”


Tao'er rimase stordita per molto tempo prima di fare questa domanda. Si era immaginata che, prima di arrivare in questo mondo, Yi Yun fosse stato uno dei migliori Divini Maestri della Desolazione della sua terra natale.


Yi Yun sorrise e rispose: "Non proprio. Ho dedicato principalmente il mio tempo alla coltivazione. Mi piacerebbe apprendere la Divina Tecnica della Desolazione, ma a causa della mancanza di tempo, ho imparato solo le basi.”


Yi Yun agitò la mano. Da quando aveva lasciato le Terre Selvagge della Nuvola, si era sempre dedicato alla coltivazione senza sosta. Le minacce di Shen Tu Nantian e la comparsa del Demone Divino dall’Armatura Nera lo avevano messo sotto una grande pressione.


Come avrebbe avuto il tempo di studiare la tecnica del Cielo Desolato di fronte a dei pericoli mortali?


Ora che si trovava nel Cielo Empireo dei Diecimila Elfi, Yi Yun aveva avuto la sensazione improvvisa di potersi rilassare.


Senza una minaccia imminente, poteva vivere una vita più tranquilla, concentrandosi sulla propria coltivazione, studiando le leggi e migliorando il suo livello.


Dopo aver vissuto così a lungo sotto pressione, era piacevole condurre una vita così pacifica.


Yi Yun era anche grato di non aver speso troppo tempo a studiare la Divina Tecnica della Desolazione. Dopotutto, persino le antiche tecniche del mondo Tian Yuan erano di gran lunga inferiori a quelle del Cielo Empireo dei Diecimila Elfi. Ora che era arrivato lì, avrebbe dovuto ricostruire da zero le conoscenze del passato.


Tao'er rimase senza parole.


Era così bravo nonostante avesse studiato solo superficialmente?


Tao'er borbottò tra sé e sé e improvvisamente si sentì frustrata. Il divario tra loro era troppo grande.


Yi Yun capì immediatamente i pensieri di Tao'er, quindi disse: "Il tuo percorso nella coltivazione è appena iniziato. Dovrò comunque restare sul monte Fengling per riposarmi, quindi potrei anche approfittarne per studiare un po’ della Divina Tecnica della Desolazione del clan Luo. Siccome non ho nulla da fare in questi giorni, se hai bisogno, posso aiutarti a controllare meglio la tua energia."


Quando Yi Yun pronunciò quelle parole, Tao'er fu colta da un'ondata di gioia. "Davvero? Grazie, Fratello Yi!"


