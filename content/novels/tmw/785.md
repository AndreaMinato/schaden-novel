---
weight: 7850
title: Capitolo 785 - Scontro
pubDate: 2025-02-27T15:42:46.793Z
tags:
    - tmw
---


Capitolo sponsorizzato, ringraziamo Ducan!
6 capitoli in coda totali (1 Ducan + 5 anonimo)
0/1 sponsorizzazioni 1 euro a capitolo,
-Schadenfreude


In realtà, quando Dong Hu e gli altri avevano notato come gli altri discepoli inservienti si erano ritratti per la paura, avevano capito anche loro che sarebbe stato un esame davvero arduo. Tuttavia, che importava anche se fosse stato difficile? Il percorso delle arti marziali non consisteva forse nell’affrontare le difficoltà?


Erano stati reclutati dopo che il clan Luo aveva cercato di rimpinguare i suoi numeri dopo una grande guerra. Era la prima volta che tenevano un reclutamento di massa simile per centinaia di pianeti nelle ultime decine di migliaia di anni. Erano la créme tra questi centinaia di mondi.


Dong Hu, Bai Wei e Sun Lie erano impazienti di mettersi alla prova, mentre Yi Yun stava osservando Fata Mozhu. Trovava interessante che la donna coltivasse le leggi dell'elemento fuoco, ma che emanasse invece un’aura fredda come il ghiaccio. Era possibile coltivare le leggi del fuoco in questo modo? Era davvero strano.


"Visto che non ci sono obiezioni, annuncerò i dettagli dell'esame. Per prima cosa, parlerò della mia sala del Fuoco Terrestre. Ha circa un migliaio di membri. E i discepoli che partecipano all’esame nello stato della Nuvola di Fuoco non provengono solo dai discepoli amministratori delle 108 montagne, ma anche da innumerevoli discepoli esterni. Il loro numero totale supera i 100.000."


Persino Dong Hu e i suoi compagni, che fino a quel momento erano pieni di fiducia, sentirono un brivido lungo la schiena e il battito del cuore accelerare come un tamburo quando sentirono le parole di Fata Mozhu.


Sì, in quanto discepoli inservienti delle 108 montagne, erano stati già fortunati a essere selezionati tra i discepoli esterni. Era già una categoria composta da qualche migliaio di persone.


E ancor più numerosi erano i discepoli che non erano qualificati per diventare amministratori della sala del Fuoco Celeste e che erano stati distribuiti in tutto lo stato della Nuvola di Fuoco. Queste persone rappresentavano la maggioranza dei discepoli esterni.


La sala del Fuoco Terrestre contava solo poche decine di membri, quindi la competizione era feroce.


Fata Mozhu proseguì: "L'esame per entrare nella sala del Fuoco Terrestre si divide in due tipi. Il primo consiste nell'accompagnarmi alla sala delle reliquie per una valutazione sulla Divina Tecnica della Desolazione! L'altro è una valutazione della forza, che può essere svolta qui! Non potete usare nessun talismano, pillola o marionetta che non avete raffinato voi stessi, così come qualsiasi potere esterno. Chi non è all'altezza, farebbe meglio a ritirarsi subito. Non fatevi illusioni, perché sarebbe solo una perdita di tempo per me."


"Ora, quale esame scegliete?" Chiese Fata Mozhu.


"Valutazione della forza!"


"Il secondo!"  


Esclamarono Dong Hu e i suoi compagni. La valutazione sulla Divina Tecnica della Desolazione estremamente difficile e pochissimi riuscivano a entrare nella sala del Fuoco Terrestre in quel modo. Inoltre, loro non conoscevano nemmeno la Divina Tecnica della Desolazione.


Dopo aver parlato, Dong Hu guardò Yi Yun con un sorriso beffardo, aspettando di vedere quale scelta avrebbe fatto.


Anche Fata Mozhu guardò Yi Yun.


Yi Yun si strofinò il mento. La prova della Divina Tecnica della Desolazione richiedeva di recarsi alla sala delle reliquie? In effetti, ci sarebbe stato bisogno di materiali, piattaforme di formazioni, calderoni per reliquie e vari altri strumenti. Svolgere l’esame all’aperto avrebbe potuto influenzare la resa di alcuni apprendisti della Divina Tecnica della Desolazione.


Yi Yun, tuttavia, era indifferente a queste condizioni esterne.


Tuttavia, non amava le complicazioni. Sostenere un esame sul posto era più semplice, così disse: "Sceglierò anch'io la valutazione della forza."


Per Yi Yun non avrebbe fatto alcuna differenza scegliere una o l’altra.


Tuttavia, sentendo quelle parole, Tao'er rimase sbalordita. Fratello Yi aveva scelto la prova di forza? Non avrebbe dovuto partecipare alla valutazione della Divina Tecnica della Desolazione?


Certamente Yi Yun non avrebbe avuto problemi nel dimostrare la sua Divina Tecnica della Desolazione, ma in termini di forza… Il fratello Yi si era appena ripreso dalle sue ferite. Era davvero sicuro di sottoporsi ad una valutazione della forza?


In quel momento, naturalmente, Tao'er non osò dire nulla. Fairy Black Bamboo stava già proseguendo: "Va bene, se scegliete tutti la valutazione della forza, risparmieremo tempo. Dichiarate la vostra età ossea e mostratemi la vostra forza. Potete farlo tramite approfondimenti nomologici o combattendo tra voi. Potete dimostrare a vostro piacimento anche le tecniche di coltivazione. Finché riuscirete a impressionarmi in un qualsiasi aspetto, avrete la qualifica per proseguire.”


La sala del Fuoco Terrestre non aveva un formato di esame esplicito. Gli esaminatori avevano piena libertà di giudizio e, per questo motivo, le prove presiedute da Fata Mozhu erano sempre semplici e brutali.


Yi Yun trovò rinfrescante un metodo di valutazione simile. Poteva essere considerato davvero primitivo in confronto alle sue aspettative, aveva perfino pensato che ci fosse una formazione speciale che avrebbero dovuto superare.


"Possiamo combattere tra di noi?" Lo sguardo di Dong Hu si accese. A lui piaceva molto combattere.


Non era particolarmente abile nel dimostrare approfondimenti nomologici o tecniche di coltivazione. In quanto membro della razza delle tigri, eccelleva in quanto a forza fisica. La sua specie stessa riconosceva di essere inferiore nella comprensione delle leggi.


Tuttavia, un combattimento era perfetto per lui.


Immediatamente, guardò Yi Yun con uno sguardo simile a quello di un segugio che aveva fiutato la preda. Era un'opportunità perfetta per lui!


Dong Hu fece scrocchiare le nocche e chiese: "Fata, cosa succede se feriamo l'avversario durante lo scontro?"


"La spada è cieca. È inevitabili che si rimanga feriti se non si è abbastanza forti." Fata Mozhu rispose freddamente, ma le sue parole riempirono Dong Hu di entusiasmo. Aveva implicitamente detto che anche se avesse ferito qualcuno, non ci sarebbero state conseguenze.


Aveva intenzione di spezzare i meridiani di Yi Yun e fargli avere una ricaduta, costringendolo a rimanere a letto per mezzo anno.


"Fratello Hu, vuoi combattere contro il fratello minore Yi? Penso che dovrei essere io a farlo."


Notando l’intenzione di Dong Hu, Sun Lie si agitò. Yi Yun era un umano di un regno inferiore e solo quindici giorni fa i suoi meridiani erano scollegati come se fosse sul punto di morire. Ora probabilmente non si era ancora completamente ripreso dalle ferite. Come poteva lasciare che fosse  Dong Hu a vendicarsi?


E se Dong Hu lo avesse ridotto ad un invalido? Non avrebbe avuto più la possibilità di batterlo lui stesso!


"Fratello maggiore Sun, fratello maggiore Hu, voi due siete quasi alla pari in termini di forza, quindi sareste ottimi compagni di allenamento per un bel duello. Sono più debole, quindi lasciate il fratello minore Yi a me."


Bai Wei intervenne, cercando di contendersi anche lei il diritto di combattere contro Yi Yun. Era la prima volta che Yi Yun li sentiva riferirsi a lui come “fratello minore".


I tre stavano litigando per affrontarlo perché avevano tutti un conto in sospeso con lui. I discepoli inservienti e Tao’er naturalmente se ne accorsero.


Molti guardarono Yi Yun con espressioni strane, chiedendosi come mai si fosse fatto tre nemici in una volta sola.


Chiaramente Yi Yun era in svantaggio. E dal modo in cui si comportavano, era ovvio che non gli avrebbero reso la vita facile.


In quel momento, Yi Yun parlò. Non guardò Dong Hu e gli altri, ma si rivolse direttamente a Fata Mozhu: "Se si tratta di uno scontro, come si ottiene la qualifica?"


Fairy Black Bamboo rispose: "L'ultima persona in piedi otterrà la qualifica, purché concluda lo scontro abbastanza velocemente."


Le sue parole furono semplici e brutali, ma lasciarono tutti a bocca aperta. Non aveva detto l’ultimo rimasto, ma l’ultimo a rimanere in piedi. Questo significava che il vincitore doveva bettere tutti gli altri?


"Capito." Disse Yi Yun.


Anche Dong Hu e gli altri rimasero sorpresi. Questo significava che avrebbero dovuto combattere anche tra di loro.


I tre iniziarono a guardarsi con espressioni strane. Sarebbero stati rivali anche tra di loro! Ognuno di loro aveva delle tecniche segrete e cominciò a prepararsi per usarle.


In ogni caso, il primo a essere eliminato doveva essere Yi Yun!


"Yi Yun, cominciamo!" Dong Hu urlò mentre attaccava all’improvviso.


Le sue ossa iniziarono a crepitare mentre il suo corpo cresceva di dimensioni. I vestiti sulla parte superiore del corpo si strapparono completamente, mentre i muscoli del suo viso si contorcevano in un’espressione feroce. Strisce di tigre iniziarono ad apparire sulla sua pelle!

