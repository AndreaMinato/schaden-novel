---
weight: 7880
title: Capitolo 788 - Ottenere Riconoscimento
pubDate: 2025-03-03T13:14:17.233Z
tags:
    - tmw
---


Capitolo sponsorizzato, ringraziamo un generoso anonimo!
4 capitoli in coda totali (4 anonimo)
0/1 sponsorizzazioni 1 euro a capitolo,
-Schadenfreude


Bai Wei cadde a terra. Il colpo di palmo di Yi Yun sembrava estremamente leggero. Non era volata via troppo lontana, ma seguì una scena scioccante.


La gente notò che erano apparse delle ciocche bianche tra i capelli di Bai Wei. Il suo viso stava perfino iniziando a mostrare rughe.


Cosa…


Tutti la fissarono ad occhi spalancati mentre rabbrividivano!


Precedentemente, erano già rimasti sbalorditi vedendo la formazione delle mille sciabole fare a pezzi Dong Hu fino a scorticarlo, ma non avevano provato un orrore del genere. Sembrava che il colpo di Yi Yun avesse sottratto forza vitale a Bai Wei!


Il concetto del Declino in effetti poteva divorare la vitalità della vittima e poteva sottrarre anni di vita.


Tuttavia, contro Bai Wei che era nettamente inferiore, un semplice attacco sarebbe stato sufficiente a distruggere il suo potenziale. Sarebbe stata anche un’infrazione delle regole.


Il clan Luo incoraggiava la competizione tra i discepoli, ma non desiderava che i discepoli si distruggessero o si uccidessero a vicenda. Per questo Yi Yun aveva mostrato pietà.


Anche così, la vitalità di Bai Wei ne avrebbe sofferto. Ci sarebbe voluto molto tempo per recuperare le forze e rimuovere lentamente le rughe dal suo viso.


Tuttavia Bai Wei non ne era consapevole e non si era nemmeno resa conto di cos’era successo. Solo quando notò come gli altri discepoli inservienti la guardavano che capì che doveva esserle accaduto qualcosa.


Coprendosi la bocca, Tao’er non si poté trattenere dal dire: “La tua faccia…”


Bai Wei si toccò immediatamente il viso. I guerrieri non avevano bisogno di specchi, la loro percezione era sufficiente ad informarli dei cambiamenti del loro corpo.

“Ah!”


Bai Wei emise un grido acuto. In quanto donna, nonostante fosse un membro della razza degli elfi, teneva molto alla sua bellezza.


Inoltre la giovinezza significava avere ancora potenziale e un futuro davanti. Se fosse diventata vecchia, che futuro avrebbe avuto?


Bai Wei era sconvolta. Era sull’orlo del collasso, incerta se si potesse riprendere o no.


Vedendo questa scena, Sun Lie iniziò a tremare come una foglia.

Voleva implorare Yi Yun, e pensò perfino di prostrarsi a terra senza rialzarsi. Questo avrebbe reso letteralmente Yi Yun l’ultimo rimasto in piedi.


In quel momento però, Sun Lie era al centro della formazione di spade. Solo un momento di distrazione permise ad una decina di sciabole di infilzarlo!


Le difese di Sun Lie erano molto più deboli di quelle di Dong Hu. Contava sulla velocità e l’agilità di un lupo, ma i suoi movimenti erano rallentati non appena le sciabole volanti lo avevano colpito. Così un grande sciame di lame lo attaccarono!


“Bam! Bam! Bam!”


Il potente impatto scaraventò via Sun Lie, facendolo cadere pesantemente a terra schizzando sangue ovunque.


In quel momento l’unico rimasto in piedi naturalmente fu Yi Yun!


C’era un silenzio tombale.


La formazione di sciabole aveva eliminato due persone, mentre un colpo di palmo era stato sufficiente a spingere Bai Wei sull’orlo del collasso mentale. Non solo Yi Yun aveva vinto, ma lo aveva fatto abbastanza velocemente come richiesto da Fata Mozhu!


Inoltre era stato spietato!

Quando gli altri discepoli inservienti avevano visto come Yi Yun era stato preso di mira dal trio, avevano capito che c’era stato conflitto tra loro.


Così era necessario essere crudeli.


Inoltre, Yi Yun era stato spietato con i suoi attacchi, ma non aveva violato le regole del clan Luo. Questo fece rabbrividire la gente.


Non era una persona da sottovalutare!


Nel Cielo Empireo dei Diecimila Elfi, sia la competizione che gli scontri all’ultimo sangue erano più intensi rispetto a quelli del mondo Tian Yuan. La razza elfica era ancora più selvaggia in confronto agli umani. Per derubare o uccidere, gli esseri umani avrebbero dovuto fornire una spiegazione ragionevole, mentre la razza degli elfi era più diretta. Derubavano e uccidevano come desideravano.


Così, se uno si fosse mostrato sottomesso e fosse stato gentile, molto probabilmente sarebbe stato maltrattato. Forse sarebbe perfino morto senza sapere perché. Solo chi era feroce e determinato poteva condurre una vita migliore. Sarebbero stati anche rispettati o venerati.


In quanto essere umano, Yi Yun sarebbe stato discriminato nel Cielo Empireo dei Diecimila Elfi, ma ora che aveva sconfitto tre persone in modo così brutale, nessuno avrebbe osato disprezzarlo per via della sua razza.


Il più forte era rispettato ovunque fosse.


“Questo umano entrerà nella sala del Fuoco Terrestre?”


La gente discuteva sussurrando. La forza dimostrata da Yi Yun sicuramente sarebbe stata sufficiente ad essere ammessi nella sala del Fuoco Terrestre. Sia la formazione delle sciabole che la strana legge potevano permettergli di superare l’esame.


Inoltre Yi Yun non sembrava aver usato ancora la sua vera forza. Era difficile capire quanti assi nella manica nascondesse.


Così molti discepoli inservienti del monte Fengling guardarono Yi Yun con gelosia e invidia. Yi Yun era destinato ad avere un futuro brillante, era un’entità con un fato completamente diverso dal loro. Che importava se erano membri della razza degli elfi, mentre Yi Yun era un essere umano? La forza era tutto.


Yi Yun guardò Fata Mozhu e attese la sua risposta.


Precedentemente, Fata Mozhu aveva detto che, sconfiggendo velocemente gli altri tre, sarebbe stato in grado di continuare l’esame.


La parola “continuare” suggeriva che Fata Mozhu forse aveva preparato un’altra fase di valutazione.

“Che legge hai usato alla fine?” Chiese all’improvviso Fata Mozhu.


“Declino!”


Yi Yun rispose con fare conciso.


Non importava dire agli altri che sorta di legge fosse. Alla fine doveva solo nascondere i movimenti delle trasformazioni nomologiche e le traiettorie d’energia della legge.

Sentendo la risposta di Yi Yun, i discepoli addetti rimasero un po’ sbalorditi.


La legge del Declino? Un semplice colpo di palmo aveva fatto appassire petali di fiori fino a polverizzarli…


Sembrava incredibile. I discepoli della razza elfica presenti avevano una comprensione nomologica inferiore in confronto agli esseri umani. Era naturale che rimanessero sbalorditi sentendo parlare di una legge così rara, ma profonda.


Figuriamoci i discepoli inservienti del monte Fengling, perfino Fata Mozhu, che era vissuta per millenni, non aveva mai visto una legge del genere.


Il Grande Dao comprendeva numerose ispirazioni nomologiche. Questa legge era stata tratta dalla foglia del Dao. L’albero del Dao si era formato all’inizio del caos, quando l’universo era appena nato. Le leggi dell’albero del Dao erano un’incarnazione della verità dell’universo. E il concetto del Declino su cui Yi Yun aveva ottenuto ispirazioni era stato dedotto nel momento in cui la foglia era caduta dall’albero del Dao.


“Declino? Interessante.”


Fata Mozhu annuì lievemente. Era un rarissimo atto di ammirazione.

“Va bene, hai superato l’esame. D’ora in avanti sei un discepolo della sala del Fuoco Terrestre!”


Una sola frase di Fata Mozhu fu sufficiente a determinare la posizione di Yi Yun.

Aveva superato l’esame?


Yi Yun esitò lievemente, ma non ne fu sorpreso. Questo perché il controllo dell’energia e i concetti nomologici che aveva rivelato erano sufficienti. Non c’era bisogno di partecipare ad ulteriori valutazioni. Così, Fata Mozhu, che era abituata a risparmiare tempo, aveva deciso di saltare questa fase.

“Seguimi. Ti porterò nella sala del Fuoco Terrestre per ottenere il tuo gettone d’identità.”


Mentre parlava, Fata Mozhu si allontanò fluttuando.


Yi Yun non era entusiasta di essere diventato un discepolo della sala del Fuoco Terrestre. Dopotutto rientrava nelle sue aspettative.


Yi Yun gettò un’occhiata verso Tao’er e disse: “Mi dirigerò verso la sala del Fuoco Terrestre allora. Una volta che mi sarò sistemato, tornerò nel monte Fengling.”


