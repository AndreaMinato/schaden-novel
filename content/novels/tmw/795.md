---
weight: 7950
title: Capitolo 795 - Trasmutazione dello Spirito del Fuoco
pubDate: 2025-03-06T09:46:17.114Z
tags:
    - tmw
---


Capitolo sponsorizzato, ringraziamo Angelo!
14 capitoli in coda totali (14 Angelo)
0/1 sponsorizzazioni 1 euro a capitolo,
-Schadenfreude


Il livello di coltivazione e la forza erano fattori importanti per il successo dell’estrazione, tuttavia l’aspetto più importante era la comprensione delle leggi dell’elemento fuoco.


Più era profonda la comprensione delle leggi elementali, più sarebbe stato facile estrarre le fiamme.


E più facile era estrarre le fiamme, più energia si poteva ottenere. Questo avrebbe permesso di approfondire la comprensione di una persona e avrebbe rafforzato la coltivazione!


Così l’estrazione del fuoco dello spirito era diventata estremamente importante. Il più forte sarebbe asceso, mentre il debole sarebbe stato seminato.


In effetti, perfino discepoli della sala del Fuoco Celeste avrebbero visitato personalmente questo spirito per estrarne le fiamme.


In quel momento, Yang Zishan era la persona dalla comprensione più profonda riguardo alle leggi dell’elemento fuoco. Le scintille che estraeva erano le più grandi ed era anche il più veloce ad assorbirle tra tutti i presenti.


La scintilla era sprofondata nel suo Dantian ed era stata per lo più assorbita.


In quel momento, Yang Zishan aprì gli occhi all’improvviso e guardò Man Dao e Yun Qiao’er. Man Dao era ad un punto critico del suo processo di estrazione, così stava sudando profusamente e stava persistendo con grande difficoltà.


Anche se poteva a stento resistere, Man Dao raffinava con determinazione il fuoco terrestre, eliminandone l’energia caotica per rendere più facile l’assorbimento.


Di questo passo, avrebbe completato il processo in circa quindici minuti.


Accanto a lui, Yun Qiao’er era leggermente più lenta. Il suo livello di coltivazione era inferiore a quello di Man Dao, così era in difficoltà. Il suo viso era fradicio di sudore.


Vedendoli faticare, Yang Zishan sorrise con fare provocatorio. Sembrava in attesa.


In quel momento, anche alcuni discepoli della sala del Fuoco Terrestre avevano finito di assimilare l’energia. Erano stati ammessi alla sala da diverso tempo, così, anche se erano considerati dei lacchè di Yang Zishan, non erano molto inferiori a Man Dao in termini di forza. Nessun discepolo qui era una persona ordinaria.


“Fratello maggiore Zishan, perché ti sei fermato? Con la tua forza, non sarebbe un problema estrarre fiamme per altre otto-dieci volte! Ahahah!” Disse con un sorriso uno dei suoi seguaci.


Il numero di volte che si poteva effettuare un’estrazione era un riflesso della propria forza. Al suo livello, Man Dao avrebbe potuto radunare scintille tre o quattro volte, mentre Yun Qiao’er raccoglierne un po’ meno. Avrebbe potuto fare solo due o tre tentativi.


Per Yang Zishan invece non sarebbe stato un problema ripetere il processo sette od otto volte.


“Ah, continuerò l’estrazione per farvi vedere. A proposito, ho imparato una nuova tecnica negli ultimi giorni. Le mie leggi dell’elemento fuoco sono migliorate un pochino, lasciate che vi faccia una dimostrazione.”


“Va bene, per favore amplia i miei orizzonti!” Dissero all’unisono i discepoli della sala del Fuoco Terrestre. Molti di loro erano allievi dell’Anziano Scorpione Celeste, un risultato del suo lungo mandato nella sala del Fuoco Terrestre.


Yang Zishan ridacchiò e all’improvviso guardò Man Dao. Prese di mira la scintilla di fronte a Man Dao e gridò: “Vi farò vedere la mia nuova tecnica. Vieni, fuoco!”


Yang Zishan fece il gesto di afferrare qualcosa!


La scintilla che prima era di fronte a Man Dao cominciò a vibrare istintivamente come se Yang Zishan la stesse afferrando!


La scintilla iniziò ad agitarsi come se fosse influenzata da una forza intensa. Cominciò a volare verso Yang Zishan.

“Cosa?”


Man Dao, che era nel bel mezzo di un raffinamento disperato, spalancò gli occhi. La sua fronte era coperta da gocce di sudore delle dimensioni di un fagiolo. Vide il fuoco che aveva quasi raffinato venire trascinato via da Yang Zishan.


“Yang Zishan, tu!”


Man Dao lo fissò con uno sguardo infuriato. Raffinare una scintilla consumava una grande quantità di qi vitale. Eppure Yang Zishan gliel’aveva rubata proprio quando aveva quasi finito di raffinarla! Come poteva Man Dao non essere arrabbiato?


Avrebbe potuto estrarre solo tre o quattro volte le fiamme dello spirito del palazzo perché avrebbe finito con il consumare tutto il suo qi vitale. Ora Yang Zishan aveva portato via la sua scintilla dopo che aveva consumato così tanto qi vitale. Aveva praticamente sprecato una delle sue opportunità, come poteva ignorarlo senza reagire?!


Ma allo stesso tempo, Man Dao era anche scioccato. Il fuoco terrestre che aveva quasi finito di raffinare aveva l’equivalente di un marchio. L’impronta avrebbe reso più facile controllare la scintilla per lui piuttosto che per gli altri, ma anche così, Yang Zishan era riuscito a rubargliela.


Questo significava che il suo controllo sulle fiamme terrestri superava di gran lunga il suo.


“Scordati di provare a rubare il mio fuoco terrestre!”

Man Dao aveva un temperamento impetuoso, così non poteva tollerare un comportamento del genere. Fece il gesto di afferrare il fuoco terrestre fluttuato via. Era più vicino a lui, e visto che lo aveva raffinato già prima, in principio avrebbe potuto riattirarlo a sé più facilmente.


Tuttavia, in quel momento, il palmo di Yang Zishan emise uno strato di nebbia rossa. Fumo nero avvolse la scintilla, isolando la forza nomologica di Man Dao dal fuoco terrestre.


Dopodiché, la scintilla nelle mani di Man Dao sembrò acquisire una coscienza propria e iniziò a volare verso Yang Zishan da sola, come se avesse fatto una scelta.


“Trasmutazione del Fuoco Spirituale!”


Gli occhi di un discepolo della sala del Fuoco Terrestre non lontano da Yang Zishan si accesero vedendo questa scena.


Molti discepoli che avevano intenzione di continuare ad estrarre le fiamme si fermarono per un momento per guardare lo scontro.


La trasmutazione del fuoco spirituale consisteva nel donare alle fiamme un po’ di spiritualità, facendolo sembrare pieno di vita. Era una legge elementale estremamente difficile da padroneggiare. A quanto pareva, il piccolo miglioramento menzionato da Yang Zishan si riferiva alla trasmutazione del fuoco spirituale!


Non era un “piccolo miglioramento”, era praticamente un netto miglioramento nel controllo delle fiamme!


Una volta che il fuoco possedesse un po’ di spiritualità, il controllo e la manipolazione dell’elemento sarebbero migliorati drasticamente!

La trasmutazione del fuoco spirituale… Quel bastardo, Yang Zishan, di sicuro era capace!


Man Dao strinse i denti. Questa forma di controllo nomologico superava di gran lunga il suo livello, non c’era da meravigliarsi che Yang Zishan avesse osato rubare il suo fuoco.


Man Dao era contrariato, ma cosa poteva fare? Era una competizione. Non era proibito rubare il fuoco degli altri e la vittima avrebbe potuto solo biasimare la propria debolezza.


Normalmente però nessuno avrebbe rubato deliberatamente le fiamme degli altri. Non comportava vantaggi, ma Yang Zishan e Man Dao erano in conflitto o, ad essere precisi, l’Anziano Scorpione Celeste e Fata Mozhu erano nemici. Le lotte tra le fazioni avevano influenzato i discepoli!


“Ahah, Man Dao, di sicuro sei stato sfortunato ad incontrarmi oggi. Non pensare di poter estrarre altre scintille. Se provi indignazione, combatti contro di me scommettendo sulla tua vittoria!”


Yang Zishan manteneva la concentrazione anche se stava lottando con Man Dao per controllare la fiamma. Man Dao stava sudando copiosamente, così era chiaro chi fosse in vantaggio.


In quel momento, Yang Zishan guardò Yun Qiao’er. Aveva raffinato il 60-70% del suo fuoco terrestre e poteva a stento resistere.


Yang Zishan fece un sorrisetto e gridò: “Fuoco, vieni!”


Usò l’altra mano per afferrarlo, attirando all’istante la fiamma di fronte a Yun Qiao’er. Il secondo fuoco terrestre cominciò a fluttuare verso di lui.

