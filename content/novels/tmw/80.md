---
weight: 800
title: Capitolo 80 - Partenza
pubDate: 2023-07-26T14:09:48.031Z
tags:
    - tmw
---


Dall’alba, la gente del clan tribale Lian era già uscita dalle loro case ed era rimasta all’entrata del villaggio, in attesa di salutare Lian Chengyu e gli altri.

La partenza di Lian Chengyu simboleggiava la raccolta di un seme che avevano coltivato con grande impegno; così erano state riposte enormi aspettative in lui.

“Il giovane maestro vincerà! Ritornerà trionfalmente! Il giovane maestro vincerà!” I membri del campo dei guerrieri iniziarono a gridare di nuovo i loro slogan.

Sentendo le cantilene, Yi Yun provò vergogna. Era rimasto senza parole vedendo la stupidità dei membri del campo dei guerrieri.

Anche la gente cominciò a gridare un po’ di parole.

“Giovane maestro Lian, l’intera tribù dipende da lei.”

Erano vecchi che si stavano prostrando. Inoltre la sola strega nel villaggio stava di nuovo danzando nel suo modo epilettico.

“Non preoccupatevi. Non vi deluderò.” Lian Chengyu si alzò dal suo posto spazioso e porse i suoi saluti, prima a sinistra e poi a destra, in modo amichevole.

Si poteva dire che fosse affascinante e con il suo lungo abito bianco sembrava estremamente elegante. Aveva il portamento di un giovane maestro di una grande tribù. Insieme alla sua sicurezza e alla sua cordialità, era estremamente attraente per le giovani.

Molte ragazze nella tribù divennero sbalordite. Arrossendo, gridarono: “Giovane maestro Lian, aspetteremo il suo ritorno!”

“Non preoccupatevi, quando potrò entrare in città per costruire la mia area e stabilire il mio clan, potrete accompagnarmi tutti e diventare il primo gruppo di cittadini della mia famiglia Lian.” Le parole sicure di Lian Chengyu fecero arrossare le facce degli abitanti del villaggio per l’entusiasmo, come se avessero bevuto una bottiglia di vino. Per quanto riguardava le ragazze, erano rosse sognando di essere le domestiche di Lian Chengyu o anche una serva a letto.

Poter seguire il giovane maestro Lian era una grande gioia.

Molte giovani stavano fantasticando, affascinate. Yi Yun stava guardando in disparte con apatia, perché sapeva che non avrebbe ricevuto alcun saluto. All’improvviso sentì una voce timida: “Fratello Yi… Yi Yun, devi lavorare sodo, Xiaoke… Xiaoke aspetterà il tuo ritorno…”

Sentendo questa voce, Yi Yun rimase sbalordito. Spostò lo sguardo e vide una ragazzina con degli abiti vecchi che lo guardava con nervosismo. I suoi occhi limpidi contenevano un milione di parole. Era Zhou Xiaoke, la figlia di zia Wang.

Tra tutte le giovani che salutavano Lian Chengyu, gridare il nome di Yi Yun da sola richiedeva molto coraggio.

“Xiaoke.”

Yi Yun la chiamò. Vedendo il viso della ragazza brillare, la trovò adorabile: “Non preoccuparti, tornerò sano e salvo.”

“Va bene.” Zhou Xiaoke annuì con convinzione.

“Ragazzino, non importa se non supererai la selezione. Non scoraggiarti, sei ancora giovane. Hai solo dodici anni!”

Anche la zia Wang stava gridando e tirò fuori un raviolo di verdura da un cestino: “Ho preparato questo raviolo. Mangialo per strada.”

Vedendo il raviolo che era stato fatto con un po’ di grano, Yi Yun ne fu commosso. Scese dal suo posto e lo prese. In cambio passò una borsa di tessuto nelle mani della zia Wang. “Aprilo quando sarai tornata a casa.”

Vedendo questo, Yi Yun non aspettò la sua risposta prima di saltare di nuovo sulla schiena del gigante. In quel momento l’ambasciatore delle truppe del Drago Brillante cominciò a spronare la bestia.

Vedendo Yi Yun allontanarsi sempre di più, Zhou Xiaoke cominciò a salutarlo con la mano.

Un po’ di donne di cognome Lian guardarono con sdegno la famiglia della zia Wang dicendo: “Di sicuro avete un buon rapporto con quel ragazzino!”

“Non è affar tuo!” Zhou Xiaoke si imbronciò.

Le donne risero spudoratamente: “Di sicuro questa ragazza è rimasta incantata! Quel bambino crede di essere uno dei partecipanti principali, e pensare che ha seguito il giovane maestro Lian per partecipare alla selezione del regno. Non si rende conto di quanto è debole? Il giovane maestro Lian è troppo generoso.”

“E anche se lo portasse con lui? Il giovane maestro Lian lo sta portando solo per fargli fare esperienza e lo sta usando per i suoi scopi. In futuro sarà solo un altro tirapiedi. Credi davvero che supererà la selezione?” Queste donne si completavano le frasi a vicenda con facilità e soddisfazione.

Facevano Lian di cognome e facevano parte della stessa famiglia di Lian Chengyu, condividevano lo stesso sangue. Finché Lian Chengyu avesse ottenuto successo, ne avrebbero tratto grandi benefici.

Visto che le loro sofferenze stavano per finire, come potevano non essere contente?

Mentre le donne Lian ridicolizzavano Zhou Xiaoke, la zia Wang rimase scioccata quando toccò la borsa di tessuto che Yi Yun le aveva passato.

Dopo essersi irrigidita per un momento, deglutì per poi metterla da parte, tenendola vicina al suo corpo.

Ignorò queste donne malvagie e trascinò silenziosamente Zhou Xiaoke a casa. Solo dopo aver chiuso la porta la zia Wang aprì la borsa. La posò con cautela sul tavolo della stanza principale.

“Mamma, cosa ti ha dato il fratello Yi Yun?” Chiese con curiosità Zhou Xiaoke.

Le mani della zia Wang stavano tremando. Quando aveva toccato la borsa, c’erano molte persone e così aveva avuto paura di aprirla. Ma mentre la teneva, aveva sentito una composizione e un odore di qualcosa che pensava fosse impossibile ottenere…

Fece un respiro profondo e scartò la borsa strato dopo strato…

Momenti dopo, Zhou Xiaoke rimase sbalordita. Perfino la zia Wang, che era mentalmente preparata, sussultò.

Sembrava un pollo arrostito. Era croccante fuori e morbido dentro. Aveva una glassa dorata e profumata!

“Questo… questo è…” Zhou Xiaoke iniziò a deglutire: “Il fratello Yi Yun ti ha dato questo?”

“Sì… ce l’ha dato lui…” Zia Wang stava fissando con fare inebetito il pollo. Com’era riuscito Yi yun ad ottenerlo? E dal suo aspetto, era stato cucinato con tecniche raffinate. Il profumo del pollo era familiare per la zia Wang. Era miele, l’aveva raccolto per caso nelle montagne posteriori molto tempo fa!

Un pollo arrostito con il miele, come l’aveva ottenuto quel ragazzino?

Zia Wang era incredula, ma in quel momento la saliva di Zhou Xiaoke stava colando sul tavolo. Stava guardando con desiderio il pollo chiedendo: “Mamma… posso mangiarlo?”

La zia Wang rise e le toccò la testa: “Yi Yun te lo ha dato per mangiarlo.”

La zia Wang strappò una coscia e la mise nelle manine di Zhou Xiaoke. “Presto, mangiala. Possiamo finirci il resto quando tornerà tuo papà.”

“Sì!” Zhou Xiaoke diede un morso frettoloso. Quando la carne entrò nella sua bocca, ebbe la sensazione di galleggiare nel cielo. Era troppo deliziosa. Non aveva mai mangiato qualcosa di delizioso in tutta la sua vita…

Il fratello Yi Yun era così buono.

Pensando a questo, il cuore di Zhou Xiaoke si riempì di felicità.



