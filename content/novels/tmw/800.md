---
weight: 8000
title: Capitolo 800 - Incontro del bambù nero
pubDate: 2025-03-10T09:04:52.259Z
tags:
    - tmw
---


Capitolo regolare
12 capitoli in coda totali (12 Angelo)
0/1 sponsorizzazioni 1 euro a capitolo,
-Schadenfreude


Nota traduzione: Fata Mozhu (墨竹) letteralmente significa “bambù nero”.


Durante il suo avanzamento, Yi Yun impiegò solo due ore per assorbire il Fuoco dello Spirito, ma la quantità di fiamme che aveva assimilato, ma la quantità di fuoco della terra che aveva assorbito era superiore alla somma di quella che gli altri avevano assorbito in mesi.


Inoltre, nel momento in cui era avanzato di livello, il ciclone gli aveva fatto assorbire grandi quantità d’energia. Così non c’era bisogno di continuare ad estrarre fiamme per oggi.


“Questo Spirito del Fuoco della Terra è proprio arcano. In confronto ai regni inferiori, i dodici Cieli Empirei hanno così tante terre arcane! Solo lo stato della Nuvola di Fuoco da solo contiene una grande quantità di opportunità che sono di grande beneficio per il mio attuale stadio.”


Yi Yun era riuscito ad assistere alla scena di come lo spirito era nato insieme ad un Grande Mondo, ma non aveva potuto vedere chiaramente attraverso la foschia.


Tuttavia aveva la sensazione di aver già costruito delle fondamenta nelle leggi elementali del fuoco.


Dopo che i guerrieri aumentavano di livello, la velocità con cui potevano comprendere le leggi aumentava. Dato che possedeva il Cristallo Viola dell’Origine e le leggi di Puro Yang, Yi Yun stava coltivando le leggi dell’elemento del fuoco molto velocemente.


Anche Man Dao e Yun Qiao’er avevano finito di assorbire. Le loro ispirazioni nomologiche erano limitate, così non potevano assorbire troppo fuoco della terra in una volta.


“Avete intenzione anche voi di andarvene?” Chiese Yi Yun.

“Sì, sì. La prossima volta che il fratello minore Yi Yun ha intenzione di venire, ricorda di chiamarci.” Disse frettolosamente Yun Qiao’er.


Non si sarebbe dovuta preoccupare di venire ostracizzata o maltrattata se fosse stata in sua compagnia.


Anche se Fata Mozhu era in una posizione inferiore nella sala del Fuoco Terrestre, nessuno maltratterebbe qualcuno di abbastanza forte. Chi sarebbe stato così stupido da provocare una persona che avrebbe potuto umiliarli?


“Andiamo.”


Dopo che se ne andò dal palazzo, Yi Yun percepì lo sguardo che lo teneva d'occhio scomparire nel momento in cui uscì dalla porta.


L’enorme mastino spirituale giaceva ancora immobile all’entrata. Nel momento in cui gli occhi invisibili erano scomparsi, Yi Yun gettò un’occhiata verso il mastino spirituale.


Non aveva mosso nemmeno le palpebre.


“Non perdere tempo a guardarlo, Lord Mu Ao è di guardia qui nel palazzo da decine di milioni di anni. Nessuno l’ha mai visto aprire gli occhi prima.” Disse Man Dao.


In quel momento esitò per poi dire: “La maestra Mozhu ha saputo che siamo usciti. Vuole convocarci.”


Yun Qiao’er si preoccupò subito. “Noi? Perché la maestra ci sta cercando?”

Da quando era entrato nella sala del Fuoco Terrestre, Yi Yun non aveva più rivisto Fata Mozhu. Non si sarebbe mai aspettato di essere convocato all’improvviso.


Il palazzo di Fata Mozhu era localizzato sul fianco della montagna, costruito su un picco torreggiante che assomigliava ad un bambù che svettava nel cielo. Da lontano, le nuvole lo avvolgevano, facendolo sembrare molto tagliente. Era piuttosto simile alla personalità fredda di Fata Mozhu.


Tre Condor Dorati Infernali atterrarono di fronte al palazzo circondato da bambù. Anche il palazzo era fatto di bambù.


Una sola occhiata dava l’impressione che ci fossero innumerevoli spade verdi incorporate nel terreno.


“Questa è solo la mia seconda volta qui.” Disse Man Dao.


“Questa è la prima per me.” Disse Yi Yun.


“Anche per me. La maestra convoca raramente i suoi discepoli.” Yun Qiao’er era un po’ intimorita. Aveva visto Fata Mozhu solo durante l’esame e, allora, aveva sofferto per superarlo.


I tre arrivarono di fronte al palazzo e, molto presto, del bambù umanoide alto quanto il palmo di un essere umano uscì fuori. Il suo corpo era bambù e la sua testa era una foglia, ma indossava abiti in modo appropriato.


Fece cenno di venire ai tre per poi girarsi ed entrare.


Yi Yun fu piuttosto sorpreso nel vederlo. Yun Qiao’er e Man Dao invece sembravano esserci abituati. Chiaramente era comune vedere un piccolo elfo che si doveva ancora trasformare pienamente nel Cielo Empireo dei Diecimila Elfi.


Il bambù li guidò per il palazzo. Lungo la strada, incontrarono molti bambù neri piantati nel cortile. Mentre Yi Yun e gli altri li superarono, ondeggiavano e facevano frusciare le loro foglie come se li stessero salutando.


Yi Yun ne fu sbalordito ma non lo diede a vedere. Chiaramente questi bambù avevano uno spirito. Probabilmente era bambù che aveva raggiunto il Dao ed era stato portato qui da Fata Mozhu.


Il bambù se ne andò dopo averli portati in un padiglione dove Fata Mozhu li stava aspettando.


I tre le porsero i loro rispetti a dissero: “Saluti maestra.”


“Non c’è bisogno di cortesie inutili. Sedetevi pure. Non mi importa di quelle regole qui.” Disse Fata Mozhu.


L’interno del padiglione era foderato da bambù su cui era posato un guqin di legno. Fata Mozhu era di fronte allo strumento.


“Siete appena andati al palazzo del fuoco dello spirito per estrarre le fiamme?” Chiese con un sorriso Fata Mozhu guardando Yi Yun dopo che i tre si erano seduti.


Yun Qiao’er e Man Dao si scambiarono un’occhiata, erano sbalorditi. La loro maestra lo sapeva già? Era venuta a sapere di cos’era successo?”


Yi Yun annuì e disse: “Sì.”


Ripensò agli occhi sempre presenti quando era entrato e uscito dal palazzo, non era sorpreso che Fata Mozhu fosse stata informata. Quegli occhi probabilmente appartenevano ad una creatura che proteggeva il palazzo dello Spirito del Fuoco.


Fata Mozhu guardò con significato Yi Yun per poi sorridere: “È stato lo Spirito del Tempio del palazzo ad informarmi. Yang Zishan è già allo stadio dell’Ascensione Celeste, eppure sei riuscito a rubare il suo fuoco. Mi ha davvero sorpreso! Poi hai perfino assorbito il fuoco della terra e sei arrivato alla perfezione dell’Apertura Yuan.”


Fata Mozhu aveva una personalità fredda, così le sue lodi ripetute mostravano quanto era soddisfatta di Yi Yun.


Aumentare la propria coltivazione non era nulla, ma Fata Mozhu era contenta che l’avesse fatto ferendo l’orgoglio dell’Anziano Scorpione Celeste. Nonostante avesse una personalità indifferente e distaccata, provava frustrazione per essere stata messa in difficoltà per anni.


Dopotutto era entrata nella sala del Fuoco Terrestre da un periodo di tempo relativamente breve, e questo aveva messo sempre in svantaggio i suoi discepoli. In effetti era notevole che fossero riusciti a ribaltare la situazione stavolta.

“Dimmi, che ricompensa vuoi?” Disse Fata Mozhu.


Nello stato della Nuvola di Fuoco, la competizione tra discepoli non solo era permessa, ma era anche ricompensata dai loro maestri. Naturalmente questo a patto che vincessero. Se avessero perso, non solo non ci sarebbero stati premi, ma forse sarebbero stati anche puniti. Ad esempio, Yang Zishan era stato derubato del suo fuoco della terra e aveva subìto una ferita spirituale, e non solo l’Anziano Scorpione Celeste non lo avrebbe difeso, ma lo avrebbe anche punito!


Questa era la tradizione del clan Luo!


Sentendo questo, Man Dao e Yun Qiao’er guardarono Yi Yun con invidia, specialmente Man Dao. Era stato nella sala del Fuoco Terrestre da diversi anni, così sapeva quanto era raro venire apprezzati da Fata Mozhu. Inoltre Yi Yun era arrivato da meno di due mesi.

Fata Mozhu era un’Anziana della sala del Fuoco Terrestre, così non le mancavano risorse. Qualsiasi suo tesoro avrebbe riempito di gioia i discepoli.

“Tecniche di coltivazione, elisir, armi. Cosa desideri? Dimmi pure.” Disse Fata Mozhu.


Yi Yun rifletté per un momento per poi dire: “Maestra, dovresti sapere che provengo da un regno inferiore. Nonostante sia venuto nello stato del Fuoco della Nuvola e mi sia ambientato, c’è una cosa a cui sto pensando costantemente.”

“Oh? Cosa?” Chiese lentamente Fata Mozhu.


“Sono passato vicino al buco nero dei Cento Spettri fino al Cielo Empireo dei Diecimila Elfi e mi sono imbattuto in una tempesta spaziale, causandomi gravi ferite e facendomi perdere i sensi. Poi sono stato salvato da una discepola della sala del Fuoco Celeste, dall’incrociatore della signorina Luo Fengling. Ma quando sono stato travolto dalla tempesta, c’era un’altra ragazza che mi accompagnava e non so ancora dove sia finita…”


