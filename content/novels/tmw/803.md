---
weight: 8030
title: Capitolo 803 - Ricevere una nomina
pubDate: 2025-03-12T09:08:56.228Z
tags:
    - tmw
---


Capitolo sponsorizzato, ringraziamo Angelo!
9 capitoli in coda totali (9 Angelo)
0/1 sponsorizzazioni 1 euro a capitolo,
-Schadenfreude


Mozhu disse: “Sua altezza Pingnan, negli ultimi anni lo stato del Fuoco della Nuvola ha iniziato a fare reclutazioni in massa, ma nonostante tutto, la qualità è solo nella media. Sono i discepoli principali della sala del Fuoco Celeste ad avere più probabilità di eccellere alle prove, persone come Tianshi, Ranyu e Guluo. Solo la quantità di tempo in cui hanno coltivato nella sala del Fuoco Celeste supera i sessant’anni.”


“Tianshi in particolare è davvero famoso. Negli ultimi anni  Negli ultimi anni, Tianshi ha reso orgoglioso lo stato della Nuvola di Fuoco durante gli scambi tra gli incontri generali tra gli stati del clan Luo. È stato elogiato in diverse occasioni dal Marchese della Nuvola di Fuoco."


Il marchese della Nuvola di Fuoco era colui che deteneva più autorità qui. Nei 196 stati del clan Luo, ogni stato aveva un marchese a capo.


C'era competizione anche tra i diversi marchesi. La Nuvola di Fuoco era considerata nella media tra i 196 stati, quindi, durante qualsiasi scambio di arti marziali, i suoi risultati potevano essere definiti solo soddisfacenti. Tuttavia, Tianshi era solitamente il talento che era spiccato di più tra la folla. Era di prima classe anche a livello nazionale.


"So di Tianshi..." Il Principe Pingnan sospirò leggermente. "Girano voci su di lui anche nella capitale reale, come il fatto che i suoi risultati nelle leggi elementali del fuoco siano straordinari e di come possa sconfiggere geni al suo stesso livello!”


Sebbene il Principe Pingnan stesse lodando Tianshi, non ne era affatto contento. Questo perché Tianshi non apparteneva alla loro fazione. Significava anche che, più forte era Tianshi, più potente sarebbero stati i loro nemici.


In realtà, non si trattava solo di Tianshi. Anche Ranyu e Guluo potevano essere considerati allineati con il principe Firmamento Cremisi se si fosse tracciata la loro rete di relazioni. Il motivo era molto semplice: queste persone si stavano allenando nella sala del Fuoco Celeste da sessant'anni, mentre quando era nata la principessa Spirito Viola? Nemmeno da tanto tempo quanto quelli che si erano uniti alla sala del Fuoco Celeste!


La principessa Spirito Viola era diventata erede apparente esclusivamente grazie al suo talento. Ovviamente, nemmeno la famiglia di Xuanhou era debole. Per aiutare la principessa a contendersi il trono, molti geni della sua famiglia erano stati inviati nel clan Luo per stabilizzare la sua posizione.


La successione al trono non dipendeva solo dal talento. Contavano anche le eredità e il prestigio. Bisognava vedere se l’erede avrebbe ricevuto abbastanza supporto. Per questo, sia la Principessa Spirito Viola che il Principe Firmamento Cremisi stavano reclutando più discepoli e incorporandoli nelle proprie fazioni.


"Parlami di quei discepoli che si sono uniti di recente alla sala del Fuoco Celeste." Disse il Principe Pingnan.


La maggior parte dei discepoli più anziani della sala del Fuoco Celeste apparteneva alla fazione del principe Firmamento Cremisi. Dopotutto, all'epoca, era il candidato più probabile alla successione. Chi non avrebbe voluto legarsi a uno schieramento così potente? Se fosse diventato Imperatore in futuro, avrebbero facilmente goduto del successo.


E una volta giurata fedeltà, il tradimento non era più un'opzione. Nessuna delle due fazioni avrebbe voluto un traditore nelle proprie file.


Solo i nuovi discepoli del clan Luo avevano la possibilità di scegliere tra i due eredi.


Fata Mozhu disse: "Non c'è modo di paragonare i nuovi discepoli ai veterani. Il loro tempo di coltivazione è semplicemente troppo breve e sarebbero enormemente svantaggiati in quanto a leggi. Se proprio dobbiamo considerare i nuovi arrivati, Luo Fengling può essere considerata una buona scelta. Ha un talento piuttosto notevole ed è entrata nella sala del Fuoco Celeste solo da cinque anni. Si applica duramente nella coltivazione, ma è difficile dire quali risultati otterrà quando parteciperà alle prove della sala divina Luo.”


Fata Mozhu scosse la testa. Le prove della sala divina Luo si tenevano una volta ogni sessant'anni. Solo i discepoli del clan Luo sotto i cento anni potevano partecipare.


Molti discepoli del clan Luo di solito dovevano coltivare per settanta o ottant'anni per riuscire a distinguersi nelle prove della sala divina Luo.


Quasi un secolo di accumulo non era una questione da poco.


Ovviamente, le prove della sala divina Luo non erano una semplice prova di forza. I partecipanti più giovani avevano un vantaggio nella valutazione finale, ma questo vantaggio era inferiore rispetto alla comprensione delle leggi e alle tecniche di coltivazione.


"Non ci sono altri nuovi discepoli?"


Ora che Xuanhou aveva disperatamente bisogno di espandere le sue forze, il principe Pingnan non si aspettava che i nuovi discepoli ottenessero risultati straordinari nelle prove della sala divina Luo. Tuttavia, poiché i nuovi e i vecchi discepoli non venivano giudicati secondo gli stessi criteri, era comunque possibile attirare l'attenzione dei superiori dimostrando un potenziale latente, anche senza dimostrazioni di forza eccezionali. Questo avrebbe accresciuto anche il prestigio della principessa Spirito Viola.


"Ci sono molti discepoli che potrebbero essere presi in considerazione, ma dubito che qualcuno di loro sia degno agli occhi di sua altezza Pingnan. Tuttavia, se sua altezza Pingnan non vuole limitarsi alla sala del Fuoco Celeste, ho un buon candidato da raccomandare proveniente dalla sala del Fuoco Terrestre."


"La sala del Fuoco Terrestre?"  


Il principe Pingnan rimase leggermente sorpreso nel sentire quel nome.  


Dal suo punto di vista, la sala del Fuoco Terrestre ospitava solo discepoli di seconda categoria. Era già difficile per l’élite della sala del Fuoco Celeste ottenere qualcosa alle prove della sala divina Luo, figurarsi per gli altri.


Aggrottò la fronte e disse: "C'è davvero un discepolo della Sala del Fuoco Terrestre che potrebbe raggiungere un risultato soddisfacente nelle prove della sala divina Luo? Chi sarebbe?"


Mozhu sorrise e rispose: "Non oso garantire che ci riuscirà, ma in tutto lo stato della Nuvola di Fuoco, escludendo Tianshi, Guluo e quei discepoli della sala del Fuoco Celeste che hanno coltivato per circa sessant'anni, è la scelta migliore tra tutti i nuovi discepoli. Si trova proprio davanti a sua altezza Pingnan."  


Mentre diceva questo, Mozhu guardò Yi Yun.  


Il principe Pingnan e "Zio Drago", che era al suo fianco, si voltarono a guardare Yi Yun.


Il principe ne fu piuttosto sorpreso. Non si sarebbe mai aspettato che il giovane apparentemente insignificante dietro la Fata Mozhu fosse così altamente raccomandato da lei.


"È il miglior candidato tra i nuovi discepoli?"


Il principe Pingnan osservò attentamente Yi Yun e gli chiese: "Qual è il tuo nome?"


Yi Yun porse i suoi rispetti e rispose: "Mi chiamo Yi Yun, sua altezza."


"Yi Yun..."


Il principe Pingnan rifletté per un momento, ormai Fata Mozhu lo aveva già informato di ciò che Yi Yun aveva fatto durante il processo di estrazione del fuoco tramite una trasmissione della voce.


Il principe Pingnan ne fu piuttosto sorpreso. "Oh? È successo davvero? Essere riuscito a ottenere il riconoscimento dello spirito del Fuoco della Terra nonostante sia un nuovo arrivato e ha perfino sottratto il fuoco terrestre ad un discepolo anziano della Sala del Fuoco Terrestre... non è affatto male."


Il principe Pingnan annuì. In realtà, una figura come Yang Zishan era del tutto irrilevante ai suoi occhi. Yang Zishan era solo un discepolo della sala del Fuoco Terrestre e non era nulla in confronto a un genio di alto livello come Tianshi.


Per questo motivo, il principe Pingnan aveva usato le parole "non è affatto male" per descrivere Yi Yun: era ancora giovane e non aveva coltivato per più di tre decenni, il che significava che aveva un futuro promettente.


"Purtroppo, se aspettassimo altri sessant'anni e coltivassi sotto la mia guida durante quel periodo, potresti ottenere ottimi risultati nelle prove della sala divina Luo quando ti avvicinerai ai cento anni. È un peccato che tu debba partecipare prima di essere completamente maturato. Tuttavia, le prossime prove della sala divina Luo sono troppo importanti. La successione al trono probabilmente avverrà prima delle prossime prove della sala divina Luo. Devo sfruttare tutti gli uomini che ho, quindi ti assegnerò un posto. Fa' del tuo meglio!"


Dopo aver detto questo, il principe Pingnan smise di guardare Yi Yun e riprese a conversare con la Fata Mozhu.


Yi Yun era effettivamente troppo giovane. Era estremamente raro che qualcuno raggiungesse grandi risultati nelle prove della sala divina Luo all'età di trent'anni. Pochissimi nella storia del clan Luo ci erano riusciti.

