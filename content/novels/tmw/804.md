---
weight: 804
title: Capitolo 804 - Avviso
pubDate: 2025-03-12T16:36:13.919Z
tags:
    - tmw
---


Capitolo sponsorizzato, ringraziamo Angelo!
8 capitoli in coda totali (8 Angelo)
0/1 sponsorizzazioni 1 euro a capitolo,
-Schadenfreude


Il Principe Pingnan lasciò lo stato della Nuvola di Fuoco dopo un solo giorno. Il tempo era prezioso per lui visto che aveva altri due paesi da visitare.


E il secondo giorno dopo la sua partenza, un avviso apparve sulla vetta della montagna principale.


Era solo un semplice foglio di carta sottile, ma, come un macigno lanciato in un lago, causò un’ondata di agitazione in tutto lo stato della Nuvola di Fuoco.


Il motivo? Quell'avviso rappresentava un'opportunità straordinaria!


Sull'avviso erano elencati i nomi di sedici persone. Tre giorni dopo la pubblicazione, questi sedici individui sarebbero stati inviati in due luoghi diversi per un breve periodo di addestramento collettivo. Successivamente, i due gruppi avrebbero partecipato all'evento più importante per tutti i giovani discepoli del clan Luo: le prove della sala divina Luo, che si tenevano una volta ogni sessant'anni!


Per un discepolo del clan Luo, la probabilità di partecipare una sola volta nella vita alle prove della sala divina Luo era inferiore a una su un milione!


I discepoli esterni non potevano nemmeno sognarselo. Il clan Luo comprendeva 196 stati, e ciascuno di essi aveva centinaia di migliaia di discepoli esterni e discepoli inservienti. In sessant'anni, forse due o tre generazioni di discepoli avrebbero avuto la possibilità di partecipare alle prove, ma la stragrande maggioranza non poteva nemmeno sperarci. Per loro, le prove della sala divina Luo erano misteriose e irraggiungibili. Potevano essere paragonate al mito della carpa che salta attraverso la Porta del Drago.


Ma ci sarebbe stata una competizione feroce affinché la carpa potesse superare la Porta del Drago. Molte carpe tentavano di saltarci dentro, ma pochissime riuscivano ad attraversarla, superando le prove della sala divina Luo. In realtà, i discepoli esterni non avevano nemmeno i requisiti per essere considerati delle carpe.


Figuriamoci loro, nemmeno i discepoli della sala del Fuoco Terrestre erano considerati degni di competere.


Solo i discepoli della sala del Fuoco Celeste, o almeno circa il 10% di loro, avevano una reale possibilità di tentare il salto. E anche per loro, le prove della sala divina Luo erano un'occasione per misurare quanto distanti fossero dalla Porta del Drago.


In effetti, molti discepoli della sala del Fuoco Celeste che avevano partecipato alle prove della sala divina Luo non erano riusciti a distinguersi. Il regolamento richiedeva che i partecipanti avessero meno di cento anni. Per ottenere risultati soddisfacenti, la maggior parte dei discepoli del clan Luo sceglieva di sfruttare la loro unica possibilità solo dopo i sessant'anni, o persino quando si avvicinavano al secolo di età.


L'avviso pubblicato conteneva i nomi di coloro che avrebbero partecipato alle prove. Sedici persone in totale. Come potevano i discepoli del clan Luo non invidiare quei sedici fortunati a cui era stata concessa una simile opportunità?


Anche chi sapeva di non avere alcuna possibilità di essere incluso voleva comunque sapere chi fossero quei sedici.


Proprio come nel mondo mortale, anche chi non aveva speranza di riuscire in un'impresa era comunque curioso di sapere chi fosse stato proclamato il miglior scolaro dell'anno.


L'avviso era stato affisso su un muro nella piazza di fronte alla sala principale della montagna. Una folla di persone si era radunata attorno al muro per leggerlo.


"Fratello maggiore Zishan, pensi che il tuo nome sarà sulla lista per le prossime prove della sala divina Luo?"


Tra coloro che stavano leggendo l'avviso c'era anche Yang Zishan della sala del Fuoco Terrestre.


Quando si era diffusa la notizia dell'avviso, Yang Zishan si trovava nel palazzo dello Spirito del Fuoco, così era riuscito ad arrivare presto visto che non era lontano.


Ora, Yang Zishan evitava Yi Yun ogni volta che estraeva il fuoco. Alla fine, l'anziano Scorpione Celeste era venuto a sapere che Yi Yun gli aveva sottratto il fuoco terrestre nel palazzo. Questo gli aveva procurato una dura ramanzina che aveva dovuto sopportare ubbidientemente. Dopo lo sfogo, l’anziano Scorpione Celeste si era limitato a scuotere le maniche, scaraventando Yang Zishan fuori dalla porta e lasciandolo pieno di lividi. Il suo viso gli faceva ancora male.


Yang Zishan si strofinò il volto e lanciò un’occhiataccia al lacchè che aveva appena parlato. Con un tono cupo disse: "È solo un avviso, perché devi parlare così tanto!?"


Yang Zishan amava fare bella figura davanti agli altri, quindi non avrebbe mai ammesso le proprie debolezze. Il suo lacchè aveva tentato di ingraziarselo, ma aveva finito per dire la cosa sbagliata. Anche se Yang Zishan si vantava spesso, non osava certo dichiarare di poter partecipare alle prossime prove della sala divina Luo. Se si fosse saputo in giro, i suoi nemici nella sala del Fuoco Terrestre si sarebbero fatti delle grasse risate.


"Si deve fare un passo alla volta. I pasti si mangiano un boccone alla volta. Non mi interessa delle prove della sala divina Luo ora, mi concentrerò prima sull'entrare nella sala del Fuoco Celeste. Il giorno dell’esame di ammissione alla sala del Fuoco Celeste, schiaccerò Yi Yun!" Yang Zishan digrignò i denti mentre parlava.


Entrare nella sala del Fuoco Celeste era già abbastanza difficile per lui. Era consumato dall’odio che provava per Yi Yun, per come lo aveva umiliato al palazzo dello Spirito del Fuoco. Ancora non sapeva quale trucco il giovane avesse usato per sottrargli la lingua di fuoco, ma si rifiutava di credere di aver perso contro un novellino. Tutto ciò che voleva era coltivare duramente, per poi vendicarsi di Yi Yun in futuro.


Soprattutto perché, entro un anno, solo pochissimi discepoli della sala del Fuoco della Terra sarebbero stati promossi. Yang Zishan aveva intenzione di emergere, entrare nella sala del Fuoco Celeste ed escludere Yi Yun. Ovviamente, per riuscirci, doveva impegnarsi molto nella coltivazione, perché, al momento, le sue possibilità di essere promosso erano scarse.


Il fratello maggiore Zishan ha ragione. Bisogna mangiare un boccone alla volta. Prima entra nella sala del Fuoco Celeste, procedi con ordine. Noi discepoli della sala del Fuoco Terrestre saremmo solo degli illusi se sognassimo di partecipare alle prove della Sala Divina Luo. Come potrebbe essere possibile!?"


Dopo che Yang Zishan aveva espresso la sua posizione, un lacchè con maggiore esperienza si fece avanti per dare una lezione al più giovane.


Il lacchè di prima annuì subito con vigore, ammettendo il proprio errore e manifestando il suo sconfinato rispetto per Yang Zishan.


Solo allora Yang Zishan annuì soddisfatto. Stava per dire qualche altra frase per consolidare la sua autorità, quando sentì qualcuno tra la folla discutere dell’avviso.
"Tian Shi, Ran Yu, Gu Luo sono tutti nomi noti, quindi è normale che siano nella lista. Ma Luo Fengling e Bai Chen? Quanti anni hanno per ottenere questa opportunità? E quest’ultimo... Yi Yun? Chi è? Sono anni che vivo nello stato della Nuvola di Fuoco, ma non ho mai sentito questo nome prima d’ora!"


Il nome di Yi Yun era l’ultimo dell’elenco.


Era stato il Consorzio degli Anziani dello stato ad occuparsi delle candidature, ma il principe Pingnan aveva suggerito un po’ di nomi e uno di loro era Yi Yun!


Anche se erano stati riluttanti nel farlo, gli Anziani dello stato della Nuvola di Fuoco avevano comunque incluso il nome di Yi Yun.


Quasi nessuno aveva sentito parlare di lui, tuttavia Yang Zishan e i suoi seguaci rimasero completamente sbalorditi.


"Yi Yun!? Quale Yi Yun!?"


Questo nome era estremamente duro alle orecchie di Yang Zishan. Anche tutti i suoi altri lacchè erano rimasti impressionati da Yi Yun. Aveva intimorito tutte le persone che stavano estraendo fiamme nel palazzo dello Spirito del Fuoco. Potevano solo aspettare con ansia di entrare per ottenere un po’ di scintille quando non c’era Yi Yun.


“È… è quel Yi Yun che ci ha rubato il fuoco della terra?”


Chiese stordito un lacchè. Trovava incredibile che Yi Yun, che era un discepolo della sala del Fuoco della Terra come loro, fosse sul manifesto della sala divina Luo! Chi era questa persona con lo stesso nome e cognome?


Ma in effetti nella sala del Fuoco Celeste c’erano solo 108 persone e in quella del Fuoco Terrestre ce n’erano appena più di mille. Tutti i guerrieri presenti avevano una memoria eccellente, così potevano ricordarsi di quasi ogni nome. Non c’era nessun altro con lo stesso nome!


Inoltre, anche se il nome “Yi Yun” era semplice, il cognome “Yi” era estremamente raro. Non era affatto comune nella razza elfica!


“Deve… dev’essere un falso!” Mormorò un lacchè di Yang Zishan. Non poteva accettarlo!


