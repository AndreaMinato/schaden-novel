---
weight: 805
title: Capitolo 805 - Ran Yu
pubDate: 2025-03-13T13:35:27.663Z
tags:
    - tmw
---


Capitolo sponsorizzato, ringraziamo Angelo!
7 capitoli in coda totali (7 Angelo)
0/1 sponsorizzazioni 1 euro a capitolo,
-Schadenfreude


Yang Zishan si rabbuiò.


Aveva detto che bisognava mangiare un pasto un boccone alla volta e di come doveva procedere gradualmente. Aveva intenzione di lottare per entrare nella sala del Fuoco Celeste, conquistando il diritto di schiacciare Yi Yun.


Ma ora, prima ancora che facesse la sua prima mossa per entrare nella sala del Fuoco Celeste, Yi Yun era stato già scelto per le prove della sala divina Luo. Era qualcosa al di fuori della portata di molti discepoli della sala del Fuoco Celeste!


Stava ancora facendo un passo alla volta, ma non poteva più vedere la schiena di Yi Yun. Quanto era andato lontano ormai?


Yi Yun era solo leggermente più bravo di lui e gli aveva rubato una piuma di fuoco. Non poteva essere sufficiente a farlo partecipare alle prove della sala divina Luo, no?


In quel momento c’era baccano attorno alla bacheca. Molti discepoli della sala del Fuoco Celeste si stavano lamentando.


Normalmente i membri della sala del Fuoco Terrestre dato che non erano degni di partecipare alle prove, ma ora qualcuno aveva rubato loro un posto.


Un discepolo della sala del Fuoco Celeste disse ad un suo servo: “Vai a scoprire chi è questo Yi Yun!”


“Non c’è bisogno di scoprirlo. Se non sbaglio, è un discepolo reclutato da poco, portato da Luo Fengling. Solo un mese fa, era il discepolo amministratore nel monte Fengling. Ha superato di recente l’esame per entrare nella sala del Fuoco Terrestre!”

Disse all’improvviso Yang Zishan. Guardava l’avviso come se volesse divorare il nome di Yi Yun.


Questo imprevisto gli stava facendo provare un senso di sconfitta.


Aveva sperato di superare Yi Yun, ma ora come avrebbe potuto raggiungerlo?


Come per l’effetto farfalla, una sola roccia poteva sollevare uno tsunami. Le parole di Yang Zishan attirarono l’attenzione di molte persone. Un uomo con una pergamena in mano si fece avanti e chiese piano a Yang Zishan:


“Sala del Fuoco Terrestre? Discepolo amministratore? Sei sicuro?”


Quest’uomo dalla pelle chiara indossava un abito color azzurro e aveva lineamenti delicati. Le sue sopracciglia assomigliavano ad un paio di spade e i suoi occhi erano lunghi e stretti. Sulle sue tempie c’erano tre scaglie di pesce.


Non era una manifestazione umana incompleta, ma un simbolo del clan reale Xushi! Il clan Xushi era subordinato al clan Luo, ma aveva ricevuto il titolo di sovrano.


Nel Cielo Empireo dei Diecimila Elfi c’erano tre categorie di razze principali: celeste, terrestre e antico. Il clan Xushi rientrava nella seconda. Era un clan di elfi celesti proprio come quello Luo.


L’elfo celeste era considerato una forma di vita superiore. Il sangue nobile degli elfi primordiali scorreva nei loro corpi. C’era la possibilità di risvegliarlo e, una volta fosse stato ridestato, i loro poteri sarebbero aumentati rapidamente. E anche se fosse rimasto dormiente, il suo proprietario sarebbe stato comunque molto più potente di un elfo ordinario.


Xushi era un’antica famiglia nel clan Luo. Durante la fondazione dell’impero, avevano dato un enorme contributo, permettendo loro di ricevere il titolo di sovrani che poteva essere tramandato di generazione in generazione.


Il giovane di fronte a Yang Zishan poteva non essere il principe ereditario del clan Xushi, ma possedeva anche lui una stirpe reale, una prova sufficiente della sua posizione nobile.


“Ran Yu!”

Esclamò all’improvviso qualcuno tra la folla. Il giovane con le scaglie vicino alle tempie era Ran Yu del clan Xushi.


Nell’avviso delle prove della sala divina Luo c’erano tre nomi in cima: “Tian Shi, Ran Yu, Gu Luo”!


Nello stato della Nuvola di Fuoco, Tian Shi era senza dubbio il più forte. E dopo di lui c’erano Ran Yu e Gu Luo. Era difficile dire chi fosse il più forte!


Ma di recente, Ran Yu aveva ottenuto risultati sempre più eccellenti, facendolo sembrare più forte. Così, l’avviso aveva riflettuto questi miglioramenti, mettendo Ran Yu prima di Gu Luo!


Tuttavia, Yi Yun, che era l’ultimo, aveva attirato l’attenzione del secondo nella lista, Ran Yu.

“Perché Ran Yu è qui? Quando è venuto?”


Quasi ogni discepolo delle sale del Fuoco Celeste e Terrestre conoscevano una persona famosa come Ran Yu. La sua comparsa avrebbe attirato da tempo l’attenzione.


Era stato notato solo quando Yang Zishan aveva menzionato l’identità di Yi Yun. Questo suggeriva che Ran Yu aveva cercato di mantenere un basso profilo.


Anche se era qui, Ran Yu aveva usato certi mezzi per impedire agli altri di individuare la sua presenza tra la folla.


Era un metodo davvero sbalorditivo.


“Ovvio, al fratello maggiore Ran Yu piacciono la pace e la quiete. Non gradisce venire messo sempre su un piedistallo. Ha usato certi mezzi per impedirci di scoprirlo.”


Una ragazza della sala del Fuoco Terrestre sulla ventina guardò Ran Yu da lontano arrossendo. Ran Yu era di nobili origini ed era forte, così naturalmente era favorito dalle giovani.


“Se è il Yi Yun che conosco, allora ciò che ho detto è vero.”


Disse Yang Zishan annuendo. Si sentiva sotto pressione di fronte a Ran Yu. Lui era famoso solo tra i discepoli della sala del Fuoco Terrestre, non era nulla in confronto a Ran Yu in quanto ad origini e talento.

“Oh?” Le sopracciglia simili a spade di Ran Yu si alzarono. Yang Zishan deglutì per poi dire: “Fratello maggiore Ran, sembra che questo Yi Yun abbia attirato un po’ la sua attenzione? Non so come quel ragazzino sia riuscito ad entrare nella lista. È già strano che Luo Fengling sia stata inclusa, ora è stato incluso perfino il suo discepolo, è praticamente…”


Yang Zishan si fermò a metà frase. In effetti era sospetto. Cos’era successo?


“Il fratello maggiore Ran è già nella lista ed è garantito che supererà le prove della sala divina Luo naturalmente. Perché sta chiedendo di una figura insignificante che ha avuto solo un colpo di fortuna?” Chiese Yang Zishan.


Logicamente parlando, Ran Yu non doveva prestare attenzione a Yi Yun, ma il suo interesse aveva incuriosito Yang Zishan. Dal suo punto di vista, indipendentemente da che trucco avesse usato Yi Yun, non avrebbe più potuto competere con lui. Se si parlava di Ran Yu però sarebbe stata un’altra storia!


“Niente di che, pensavo solo che ci sarebbe stato il mio fratello più giovane sulla lista.” Disse lievemente Ran Yu. Non trasparì rabbia dal tono della sua voce.


Tuttavia molti sapevano che Ran Yu era molto protettivo nei confronti del suo fratello minore. Quando suo fratello era entrato nella sala del Fuoco Celeste, la presenza di Ran Yu aveva impedito che suo fratello venisse maltrattato.


In seguito, il fratello di Ran Yu aveva coltivato nella sala del Fuoco Celeste per quattro decadi, così era già maturato pienamente. Ora, visto che entrambi i fratelli stavano collaborando, potevano dominare la sala del Fuoco Celeste. Chi altri a parte Tian Shi avrebbe potuto sfidarli?!


A ora, il fratello di Ran Yu era stato escluso. Inoltre, suo fratello aveva già più di sessant’anni, così non avrebbe mai più avuto la possibilità di partecipare alle prove della sala Divina Luo!


Così come poteva Ran Yu esserne contento?

“Allora è così!”


Yang Zishan si entusiasmò! Yi Yun aveva rubato proprio il posto del fratello di Ran Yu, era praticamente come offendere la famiglia Xushi!


“Fratello maggiore Ran, questo Yi Yun deve aver ricorso a qualche mezzo spregevole per rubare il posto di suo fratello. Questo ragazzino è sempre stato davvero astuto…” Aggiunse Yang Zishan per alimentare le fiamme della discordia. In quel momento però Ran Yu gettò un’occhiata gelida verso di lui. A Yang Zishan si strinse il cuore ed ebbe la sensazione di essere caduto in una caverna di ghiaccio, non riuscì a dire una sola parola.


“Non sono contento di come qualcuno abbia occupato il posto di mio fratello, ma non mi piace nemmeno che altri cerchino di spingermi a fare certe cose.”


Ran Yu guardò con significato Yang Zishan per poi girarsi e andarsene, lasciandolo radicato sul posto con le mani sudaticce. Solo un momento fa, aveva avuto la sensazione di essere guardato da un potente elfo primordiale. Questo Ran Yu era troppo terrificante!

