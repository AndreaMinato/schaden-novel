---
weight: 8090
title: Capitolo 809 - Dodici Elfi Divini
pubDate: 2025-03-17T08:47:38.058Z
tags:
    - tmw
---


Capitolo sponsorizzato, ringraziamo Angelo!
4 capitoli in coda totali (4 Angelo)
0/1 sponsorizzazioni 1 euro a capitolo,
-Schadenfreude


Il Bagliore Infernale dell’Estremo Yin era come l’ombra dell’Illuminazione dell’Estremo Yang. Era nata dal caos insieme all’Illuminazione dell’Estremo Yang. Era una divinità elfica formata dal potere delle entità Yin e dall’essenza dell’estremo Yin. Tutto questo era un ritratto di come il caos conduceva allo Yin e allo Yang.


Il Bagliore Infernale dell’Estremo Yin allo stesso modo non aveva una forma bestiale. L’immagine incisa sulla colonna era un’aureola bianca con un anello esterno cosparso di nebbia che assomigliava ad una fiamma bruciante.


Al centro del Bagliore Infernale dell’Estremo Yin, c’era un cerchio nero, che sembrava il posto in cui sarebbe dovuta risiedere l’Illuminazione dell’Estremo Yang. Quando le due divinità elfiche si sovrapponevano, sembravano un’eclisse solare. L’immagine sarebbe stata nera al centro e all’esterno ci sarebbe stata un’aureola nebbiosa. Per questo si diceva che il Bagliore Infernale dell’Estremo Yin era l’ombra dell’Illuminazione dell’Estremo Yang.


“Illuminazione dell’Estremo Yang, Bagliore Infernale dell’Estremo Yin… Quando l’universo era  nelle sue fasi formative del cielo e della terra, le divinità elfiche nate insieme allo Yin e allo Yang sarebbero potute essere considerate l’incarnazione del Dao Celeste. Sono l’Illuminazione dell’Estremo Yang e il Bagliore Infernale dell’Estremo Yin.”


Yi Yun sembrava aver compreso qualcosa mentre continuava a guardare.


Sulla terza colonna c’era inciso un grosso albero. Era sorprendentemente largo nel bassorilievo. Perfino le stelle nel cielo erano delle dimensioni di pugni e fluttuavano tra le foglie della sua chioma.


I rami erano rigogliosi e fiorenti. Ogni foglia era abbastanza grande da sembrare terra che fluttuava nello spazio. Una goccia di rugiada sopra di esse poteva formare un oceano.


Con il passare del tempo, dopo la nascita dei grandi mondi, le foglie di questo Albero del Dao potevano contenere pianure, foreste e miriadi di creature viventi.


La terza divinità elfica: l’Albero del Dao della Terra Imperatrice!

Era un albero divino generato dai tremila Grandi Dao dopo che si era formato l’universo!


Quando vide la terza divinità elfica, a Yi Yun venne in mente l’Albero del Dao che aveva incontrato nel palazzo della Spada di Puro Yang.


L’Albero del Dao che allo stesso modo esisteva da molto tempo poteva essere considerato molto più piccolo in confronto all’Albero del Dao nell’incisione che era più grosso delle stelle.


L’albero era stato scoperto dal proprietario del palazzo della spada di Puro Yang e già allora era esistito da molto tempo.


‘Che rapporto ha con l’Albero del Dao della Terra Imperatrice?’


Questa domanda sorse nella mente di Yi Yun. Le dodici divinità elfiche lo avevano colto di sorpresa. I primi tre gli avevano già fatto provare un grande desiderio in un universo così vasto come quello dei dodici Cieli Empirei. Mentre veniva illuminato, era allo stesso tempo pieno di domande.


La quarta divinità elfica: l’Imperatore Drago!


All'alba del cielo e della terra, il dio nato dal caos era il re di tutti i draghi.


Nel mondo esistevano tutti i tipi di draghi divini, come il nobile drago dorato a cinque artigli, il drago rosso, azzurro, giallo, così come il drago torcia, caduto nell'oscurità, e il feroce drago di sangue.


Originavano tutti dall’Imperatore Drago, erano suoi discendenti.


La quinta divinità elfica: la fenice dai sette colori!


Se esisteva un drago, naturalmente c’era una fenice. La fenice era nata insieme al cielo e la terra. Era l’antenata di ogni uccello. Le sue piume avevano sette colori e ciascuno di essi rappresentava i differenti poteri della natura. La fenice dai sette colori non controllava solo il fuoco, ma anche il vento, la pioggia, il fulmine e il tuono, oltre agli altri cinque elementi.


La fenice del fuoco, del ghiaccio, il luan azzurro, l’uccello vermiglio e perfino il corvo dorato appartenevano alla linea di sangue della fenice dai sette colori.


La sesta divinità elfica: il Kun Peng!


Se la fenice dai sette colori poteva essere considerata l’antenata di tutti gli uccelli, probabilmente c’era solo un uccello da cui non discendeva; il Peng Celeste!


Il Peng Celeste non era esattamente un uccello, era un pesce che si poteva trasformare in un uccello. Nella forma di un Kun, poteva divorare migliaia di mari e nella forma di un Peng, la sua apertura alare arrivava a 45.000 chilometri. Poteva squarciare galassie mentre volava!


La settima divinità elfica: l’uomo celeste!


Vedendolo, Yi Yun rimase momentaneamente sbalordito. L’uomo celeste?


A differenza delle altre divinità, aveva una forma umana. Il suo nome era anche antenato Pan. Era un gigante dai capelli di cinque colori diversi con un’enorme ascia in mano. Poteva dividere il cielo e la terra, creando un mondo nel processo!


L’ottava divinità: il fiume dell’oblio.


L’ottava divinità elfica era ancora più interessante. Era un fiume senza fine che si agitava e in esso non scorreva l’acqua, ma il tempo.


Il fiume del tempo fluiva in una sola direzione, verso il futuro.


Dirigendosi verso il futuro, significava dimenticarsi del passato. Per questo si chiamava Fiume dell’Oblio!


La nona divinità elfica… non c’era!


Oh?


Yi Yun rimase momentaneamente sbalordito. Lo capì solo dopo aver guardato con attenzione. La nona divinità elfica non mancava, la sua forma era il “nulla”. Non aveva una forma, né confini, né limiti!


La nona divinità elfica: il nulla solitario.


Insieme al tempo, naturalmente sarebbe esistito lo spazio. Lo spazio-tempo era come lo Yin e lo Yang. Erano Dao che si erano formati all’inizio dell’universo.


Il nulla solitario era un vuoto sconfinato in completo silenzio e non conteneva niente. Sembrava un cimitero per migliaia di mondi, sembrava la dimora di ogni cosa.


I mondi erano creati, ma venivano anche annientati. Tutto alla fine si sarebbe ridotto nel nulla, tornando nel vuoto solitario.


Da questo derivava il nome della divinità.


Le leggende dicevano che il “vuoto solitario” era un vuoto sconfinato. Venire divorati da esso significava un annientamento permanente…


La decima divinità elfica…


Quando Yi Yun arrivò a questo punto, rimase sbalordito. Se la nona divinità elfica era rappresentata da un vuoto, senza alcuna forma, allora la decima mancava davvero.


Non vide la decima, né l’undicesima o la dodicesima divinità elfica.


In effetti, la razza elfica sapeva solo che esistevano dodici divinità elfiche, ma le ultime tre erano estremamente misteriose. Nei libri canonici della razza elfica c’erano molte leggende che tentavano di rivelare o fare ipotesi sull’identità delle tre grandi divinità elfiche. Tuttavia, non erano affatto convincenti. Alla fine le identità di queste tre entità non erano state confermate ed erano ancora un mistero…


“Non sanno nemmeno cosa sono, ma sanno che ci sono dodici divinità elfiche?”


Yi Yun rimase momentaneamente sbalordito e divenne incredulo.


In quel momento, Luo Fengling disse: “Fratello minore Yi, sono state potenti figure della razza elfica a dedurre l’esistenza di dodici divinità elfiche quando hanno ottenuto ispirazioni sul Dao Celeste. Non è solo l’opinione della razza degli elfi. Negli altri Cieli Empirei, anche potenti guerrieri umani hanno ottenuto ispirazioni sul Dao Celeste e sono giunti alla stessa conclusione. Naturalmente non li definiscono divinità elfiche. Li chiamano dodici antenati del Dao.”


“Capisco…” Yi Yun annuì. Dato che le potenti figure nei dodici Cieli Empirei erano giunte alla stessa conclusione, allora probabilmente era vero. Le ultime tre grandi divinità elfiche, o antenati del dao, però erano perse nel Dao Celeste nebbioso, impedendo agli altri di vederle chiaramente.


Tuttavia Ran Yu aveva menzionato in precedenza che le dodici divinità elfiche erano gli antenati della loro razza, a parte il settimo, l’uomo celeste. Era impossibile per la razza elfica considerare l’uomo celeste come un elfo, visto che assomigliava agli esseri umani da ogni punto di vista. Per quanto riguardava le altre divinità elfiche, ritenerle “naturalmente più simili agli elfi” sembrava solo un’illusione dal punto di vista di Yi Yun.


A parte l’imperatore drago, la fenice dai sette colori e il Kun Peng, Yi Yun non riusciva a capire come le altre divinità avessero un rapporto stretto con la razza degli elfi.


‘Le dodici divinità elfiche, o i dodici antenati del dao, devono essere l’origine del Dao Celeste! Erano nati direttamente dal caos. Molte bestie divine che sembravano sbalorditive, come quelle dei quattro simboli, il drago azzurro, l’uccello vermiglio, la tigre bianca, mentre il Bifang, il Taotie, lo Yinglong erano stati generati dopo che i cinque elementi erano stati divisi. Sono di gran lunga inferiori in confronto alle dodici divinità elfiche.’


Pensando a questo, Yi Yun ebbe la sensazione di avere ampliato i propri orizzonti.


Anche se le dodici colonne erano state scolpite da discendenti, né contenevano leggi profonde, Yi Yun ebbe la sensazione di aver compreso molto guardandole.


Era un beneficio mentale. Più avesse capito quanto era vasto e spettacolare il mondo, più Yi Yun sarebbe stato motivato. Questa motivazione nasceva dalla riluttanza a rimanere insignificante e all’ambizione di diventare pari al Dao Celeste.




Nota traduzione: il Kun Peng è un pesce (Kun) che può trasformarsi in un enorme uccello (Peng). A volte viene tradotto come Roc.


Il Bifang è un uccello mitico. Sembra una gru con delle piume rosse, il becco bianco e con una sola zampa. La creatura non mangia chicchi, ma fiamme. La sua comparsa segnala un incendio.


Il Yinglong è un antico drago alato.


Il Taotie è un mostro misterioso della cultura cinese. È molto avido e divora qualsiasi cosa vede, mangia perfino il suo stesso corpo, così la sua immagine è solo un’enorme testa con delle enormi fauci. Il Taotie ha mangiato troppo e di conseguenza è morto, diventando il simbolo dell’avidità. Una bestia simile al Taotie è l’antagonista principale nel film fantastico “The Great Wall” del 2016.





