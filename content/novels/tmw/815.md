---
weight: 815
title: Capitolo 815 - Movimento Iniziale
pubDate: 2025-03-19T08:14:26.974Z
tags:
    - tmw
---


Capitolo sponsorizzato, ringraziamo Angelo!
0 capitoli in coda totali (0 Angelo)
0/1 sponsorizzazioni 1 euro a capitolo,
-Schadenfreude


Bai Chen in realtà aveva fallito. Lo aveva chiesto solo per trovare un compagno di sventura. Se Yi Yun avesse ottenuto un risultato inferiore al suo, almeno non sarebbe stato il peggiore. Eppure Yi Yun aveva detto di aver conquistato il riconoscimento di una colonna divina?


A giudicare dalla reazione di Luo Fengling, aveva appena ottenuto a stento il riconoscimento della fenice dai sette colori. Era l’unico tra i novellini ad aver fallito? O Yi Yun stava solo bluffando?”

“Va bene, basta assurdità! Coltivatori dello stato del Firmiana della Fenice, aspettate a fianco. Presto sarà il vostro turno. Coltivatori dello stato della Nuvola di Fuoco, venite quaggiù!” Cang Mang era indifferente nei confronti dei conflitti tra discepoli. Per sopravvivere nel Cielo Empireo dei Diecimila Elfi, era essenziale che ci fosse una competizione accanita. Altrimenti il clan Luo non sarebbe sopravvissuto così a lungo.


“Apri!” Cang Mang batté il terreno con un piede mentre il grande pitone attorno a lui spalancava la bocca e sporgeva la lingua scarlatta.


C’erano lunghe scintillanti formate da energia sulla lingua del serpente. Non si sapeva se fosse stato Cang Mang a prepararle o fossero state condensate dalla bestia. Le rune sembravano estremamente complesse, abbagliando chiunque desse loro altre occhiate.


“L’apertura delle dodici antiche colonne divine degli elfi richiede una runa speciale, simile ad una chiave.”


Le dodici divine colonne elfiche erano state costruite da potenti figure del clan Luo con lo scopo di fornire ispirazioni ai loro discendenti. Naturalmente c’erano dei modi per proteggerle.


Mentre Cang Mang parlava, la lingua del pitone scattò in avanti come un fulmine, facendo esplodere le rune che fluttuavano nel cielo!


Buzz! Risuonò un rumore dalla provenienza irrintracciabile che riecheggiò nelle menti di tutti.


In quel momento, uno strato di luce velata cadde improvvisamente dal cielo stellato nel palazzo. Immediatamente avvolse un coltivatore dello stato della Nuvola di Fuoco.


Questo discepolo non fu colto dal panico, né cercò di schivare la luce. Sembrava solo un po’ nervoso.


Simultaneamente, una colonna divina manifestò alcuni cambiamenti improvvisi.


Era la colonna del Kun Peng. Le sue incisioni sembrarono prendere vita. Uno dei suoi artigli si sollevò lentamente.


Il discepolo lo guardò nervosamente con il fiato sospeso.


La quantità di riconoscimento data dalle dodici colonne divine dipendeva da quanto i discepoli del clan Luo riuscivano a risvegliare le divinità elfiche.


In quel momento, il Kun Peng alzò un altro artiglio, entusiasmando il discepolo. Tuttavia, proprio mentre stava per sollevarlo, si fermò per poi tornare a dormire. Il talento di questo discepolo della Nuvola di Fuoco era insufficiente a ridestarlo.


Il pilastro di luce che illuminava il discepolo dello stato della Nuvola di Fuoco impallidì lentamente per poi scomparire.


“Grado: Movimento!” Disse Cang Mang.


Il discepolo si rabbuiò perché era davvero deluso.


Era solo un Movimento… Il suo obiettivo era raggiungere il grado “Apertura dell’Occhio”. Per farlo, aveva bisogno che il Kun Peng aprisse gli occhi.


Tuttavia il suo talento, la sua percezione, il suo fisico e le sue ispirazioni nomologiche, tutti insieme, avrebbero solo spinto il Kun Peng a muovere gli artigli. Era ancora lontano dal fargli aprire gli occhi.


E il grado più elementare Movimento Iniziale era insufficiente per lui ottenere tesori dal palazzo degli antichi elfi, né per aprire la porta dell’antica colonna del Kun Peng.


Yi Yun chiese: “Quali sono i gradi?”


“Ottenere solo un briciolo di riconoscimento fa raggiungere il grado Movimento. Significa anche fare muovere lievemente l’antico elfo condensato dalle leggi. Al di sopra c’è l’Apertura degli Occhi, Ridestarsi dall’Ibernazione, Risveglio, e altri ancora!”


“Questo fratello maggiore ha fatto muovere un po’ il Kun Peng, ma non gli ha dato nemmeno un’occhiata, così questo è il livello più basso di riconoscimento.” Gli sussurrò Luo Fengling.


Accanto, Bai Chen mostrò un’espressione scontenta. Non aveva raggiunto nemmeno il grado più basso.


Mentre i pilastri di luce illuminavano i discepoli dello stato della Nuvola di Fuoco, chi era stato avvolto dal bagliore si tese immediatamente.


Prima si erano potuti accorgere solo se avevano ottenuto o no il riconoscimento delle colonne divine, ma non sapevano fino a che punto fossero arrivati.


Dopo il primo discepolo dello stato della Nuvola di Fuoco, altri tre ricevettero la valutazione Movimento.


Tra i coltivatori, il livello Movimento Iniziale era il più comune.


E una delle persone ad aver raggiunto questo grado fu Lie Ya.


Quando Cang Mang annunciò il risultato, l’espressione di Lie Ya divenne estremamente cupa.


In effetti, aveva saputo da tempo delle dodici colonne divine degli elfi dal suo clan. Inoltre aveva già scelto in anticipo il Kun Peng come obiettivo per superare la prova.


All’inizio credeva che, dopo una lunga preparazione, avrebbe potuto almeno raggiungere il grado Apertura dell’Occhio.


Il livello Movimento Iniziale era solo ordinario e, aspetto più critico, non offriva ricompense.


Al confronto, l’Apertura dell’Occhio rientrava in uno dei ranghi dell’eccellenza, permettendo di ottenere un po’ di risorse.


Lie Ya aveva una buona opinione delle sue capacità, così anche se non avrebbe mai voluto competere con mostri come Ran Yu, Gu Luo, o anche Tian Shi e Luo Tian, era sicuro di essere più forte almeno degli altri discepoli dello stato della Nuvola di Fuoco. Ma il risultato finale era stato altamente deludente.


Gettò un’occhiata di sottecchi verso Yi Yun. Notando che la maggior parte delle persone sembravano in apprensione mentre Yi Yun sembrava tranquillo come un immortale che girava per il cielo, Lie Ya si infuriò immediatamente. Questo ragazzino stava ancora recitando, voleva morire?


Lie Ya aveva raggiunto solo il grado Movimento Iniziale e non credeva che una persona come Yi Yun potesse ottenere alcun riconoscimento. Prima era girato per le colonne come se stesse facendo compere al mercato, così come poteva esserci riuscito?


Tuttavia, se Yi Yun avesse avuto davvero una fortuna sfacciata e fosse stato già riconosciuto, allora i loro risultati non sarebbero stati uguali?!


Il livello minimo era Movimento. Non c’erano differenze tra due gradi Movimento.


“Fratello maggiore Bai Chen.” Disse all’improvviso Luo Fengling cambiando espressione.


Bai Chen all’improvviso fu avvolto da un pilastro di luce e il suo viso si tinse leggermente di blu mentre stringeva i denti.


La colonna divina della fenice dai sette colori non reagì… e presto, la colonna luminosa che lo illuminava scomparì.


Nel momento in cui era stato avvolto dal bagliore, era diventato il centro dell’attenzione, ma la sensazione di venire osservato da tutti era una tortura che sembrò durare anni.


“Bai Chen, nessun grado! Non ha ottenuto alcun riconoscimento!” Disse spietatamente Cang Mang dopo avergli dato un’occhiata.


Bai Chen tremò mentre impallidiva ulteriormente. Le sue labbra tremanti non riuscirono a mormorare una parola.

Bai Chen non era stato il primo a non aver raggiunto nessun risultato. C’era un altro discepolo dello stato della Nuvola di Fuoco che aveva fallito.

“Ahahah, Ran Yu, è questo che vuoi farmi vedere, l’eminenza dei discepoli dello stato della Nuvola di Fuoco? Quattro al Movimento Iniziale e due che non hanno nemmeno ottenuto riconoscimenti. Un risultato del genere in effetti è incredibile. Mai visto prima!” Luo Tian lo derise senza vergogna.


I discepoli dello stato del Firmiana della Fenice rise e cominciò a prenderlo in giro, facendo cambiare le espressioni dei discepoli dello stato della Nuvola di Fuoco.


Anche Lie Ya strinse i pugni perché era stato uno dei pochi ad essere stato deriso!


Era stato accomunato a Bai Chen e a Yi Yun!


In realtà, il grado Movimento Iniziale non era troppo male. Anche la maggior parte dei discepoli dello stato del Firmiana della Fenice avrebbero raggiunto quel livello. Tuttavia, a giudicare dai loro sguardi compiaciuti, chiaramente non credevano che ci sarebbero stati discepoli che avrebbero fallito nel loro gruppo. Invece due dei coltivatori dello stato della Nuvola di Fuoco non ci erano riusciti e presto sarebbe stato incluso anche Yi Yun. La differenza tra di loro sarebbe stata sconvolgente.


“Luo Tian, non compiacerti troppo presto.” Ran Yu non si preoccupava degli altri. Gli importava solo del suo livello e di come sarebbe stato sufficiente a chiudere la bocca allo spudorato Luo Tian.

