---
weight: 816
title: Capitolo 816 - Ridestarsi dall’Ibernazione
pubDate: 2025-03-24T08:50:25.820Z
tags:
    - tmw
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Sembri piuttosto sicuro di te stavolta.” Disse Luo Tian mentre smetteva di sorridere. “In effetti questi discepoli ordinari sono irrilevanti. Parteciperanno alle imminenti prove della sala divina Luo solo per fare numero, i veri partecipanti sono persone come noi. Ran Yu, non mi deludere…”


Prima che finisse di parlare, un pilastro di luce cadde dal cielo, avvolgendo Ran Yu!


Luo Tian interruppe il suo discorso e rivelò un lieve sorriso: “Vediamo se non hai parlato a vanvera.”


Gli altri coltivatori si erano infuriati per la sfacciataggine di Luo Tian, ma lo ignorarono una volta che iniziò la valutazione di Ran Yu.


Ran Yu era il migliore tra i talenti della Nuvola di Fuoco presenti. Se avesse fallito, Luo Tian e lo stato del Firmiana della Fenice sarebbero morti dalle risate.


Tuttavia, Ran Yu, che era avvolto dal pilastro di luce, mostrò uno sguardo calmo e sembrava composto, era sicuro di sé.


Nemmeno l’arrogante Luo Tian parlò. Anche se sorrideva lievemente, aveva già smesso di lanciare occhiate sprezzanti.


Sicuramente Ran Yu non aveva fatto una dichiarazione del genere senza motivo. Data la sua personalità, non sarebbe stato così sfacciato a meno che non fosse estremamente sicuro di sé. Ran Yu era una persona davvero orgogliosa e non avrebbe tollerato di fallire.


Rimase in silenzio nel pilastro di luce dal lieve bagliore.


“È la colonna divina del drago imperatore!” Tutti i coltivatori notarono immediatamente i cambiamenti di una colonna elfica.


Un discepolo precedente aveva tentato di muovere la colonna divina del drago imperatore. Aveva visto una reazione, ma era stata estremamente debole.


In quel momento però sembrava stesse sollevando le scaglie visto che era il turno di Ran Yu.


Fino a quel punto, il grado sarebbe stato ancora Movimento Iniziale, ma nonostante si stesse parlando dello stesso stato, il coltivatore precedente lo aveva spinto solo a scuotere leggermente gli artigli. Al confronto, Ran Yu aveva fatto rizzare tutte le sue scaglie, mostrando un netto contrasto.


“Questa differenza…” Il discepolo dello stato della Nuvola di fuoco che aveva tentato di ottenere il riconoscimento del drago imperatore prima impallidì e scosse in silenzio la testa.


La colonna si trasformò ulteriormente e aprì gli occhi all’improvviso!


Il suo sguardo brillava come una stella. Sembrava indifferente, come se le persone di fronte a sé fossero solo formiche. Per una potente forma di vita antica nata nell’era primordiale, anche sotto forma di bagliore della sua grazia, questi guerrieri in effetti erano granelli di polvere.


Tutti trattennero il respiro e si concentrarono. Drago imperatore, Apertura dell’Occhio!


Questo era il secondo livello!


Era la prima persona tra i discepoli dello stato della Nuvola di Fuoco ad aver raggiunto il grado Apertura dell’Occhio!


Gli occhi simili a stelle del drago imperatore fissò meticolosamente Ran Yu, che era immerso nel pilastro di luce. Sembrava che questa vita minuta avesse attirato la sua attenzione. Uno dei suoi artigli si sollevò e poi strinse la colonna. Pareva che il resto del suo corpo stesse per muoversi.

“Che sia…”


L’espressione di Lie Ya era turbata. Se l’drago imperatore avesse mosso tutto il suo corpo, significava che Ran Yu aveva raggiunto il terzo livello, Ridestarsi dall’Ibernazione. La differenza tra lui e Ran Yu sarebbe stata ancora più vasta…


Al di sopra dell’Apertura dell’Occhio, c’era il Ridestarsi dall’Ibernazione. Significava risvegliare un antico elfo dormiente che riposava da miliardi di anni.


Se un’antica divinità elfica avrebbe dato un’occhiata ad una persona insignificante, voleva dire che la considerava una formica più forte. Se l’insetto avesse spinto l’drago imperatore a muovere la testa e a guardarlo appropriatamente, doveva essere una formica sbalorditiva!


Le antiche divinità elfiche rappresentavano le leggi del Caos, l’energia più primitiva. Più avessero sminuivano gli esseri umani, più questi ultimi provavano timore reverenziale per il Grande Dao, aumentando il loro desiderio di raggiungerlo.


I coltivatori dello stato del Firmiana della Fenice mostrarono espressioni piene di emozioni contrastanti. Quel Ran Yu sarebbe davvero riuscito a ottenere il grado Ridestarsi dall'Ibernazione!?


Persino Cang Mang, che finora non aveva mostrato nessun interesse nella competizione, alzò gli occhi per guardare Ran Yu. Se fosse davvero riuscito a ottenere la valutazione Ridestarsi dall'Ibernazione, allora Ran Yu sarebbe stato degno di attenzione...


"Boom!" Il pilastro di luce che avvolgeva Ran Yu divenne improvvisamente estremamente luminoso, ma un istante dopo la luce svanì.


Tutti guardarono immediatamente la colonna divina del Drago Imperatore. Tutte le visioni che avevano visto erano già scomparse.


"Valutazione: Apertura dell’Occhio!" Dichiarò Cang Mang.


Luo Tian mostrò immediatamente un’espressione gongolante.


"Dopo tutte queste scelte, era solo il drago imperatore. Anche ottenere la valutazione Apertura dell’Occhio non è nulla di impressionante." Disse Luo Tian scuotendo la testa.


I coltivatori dello stato della Nuvola di Fuoco si infuriarono. Dire che l’Apertura dell’Occhio non fosse nulla di impressionante implicava che loro, che avevano ottenuto solo il livello Movimento Iniziale, fossero spazzatura?


Il grado Movimento Iniziale poteva essere ignorato, ma la difficoltà dell’Apertura dell’Occhio non era affatto bassa. Luo Tian stava diventando troppo arrogante!


Ran Yu ridacchiò: "Oh? Mi chiedo se l'Albero del Dao della Terra Imperatrice ti farà cambiare idea, Luo Tian?"


Le pupille di Luo Tian si restrinsero immediatamente.


Anche i coltivatori notarono che il pilastro di luce che avvolgeva Ran Yu aveva solo cambiato intensità, ma non era scomparso. E in quel momento, un’altra colonna divina cominciò a mostrare dei cambiamenti!


Era l'Albero del Dao della Terra Imperatrice!


I discepoli dello stato della Nuvola di Fuoco ripensarono subito a come Ran Yu aveva tenato di ottenere il riconoscimento di due colonne divine!


Quella del drago imperatore aveva solo aperto gli occhi, ma adesso era il turno dell’Albero del Dao della Terra Imperatrice!


L’aura dell'Albero del Dao della Terra Imperatrice era maestosa e imponente. La gente poté sentire solo una pesante pressione diffondersi attorno a loro e, in seguito, apparì del gas azzurro dal pilastro di luce di Ran Yu.


Quel gas azzurro conteneva un Dao estremamente profondo, oltre a un'energia vitale incredibilmente vigorosa.


L’Albero del Dao della Terra Imperatrice!


L'Albero del Dao della Terra Imperatrice era troppo esoterico. Nessuno riuscì a decifrare che valutazione avesse dato guardando quell’aura azzurra.


Man mano che il gas azzurro si estendeva sempre di più, sembrava sul punto di condensarsi in qualcosa, ma alla fine si dissipò lentamente.


La colonna dell’antica divinità elfica tornò a uno stato di calma.


In quel momento, la voce di Cang Mang risuonò: "Valutazione: Movimento Iniziale!"  


Solo Movimento Iniziale!


Ran Yu si accigliò e provò un po’ di delusione. L'Albero del Dao della Terra Imperatrice rappresentava la manifestazione delle 3000 leggi del Grande Dao. Era troppo spaventoso e complesso. Ottenere il suo riconoscimento era troppo, troppo difficile!


Le sopracciglia di Luo Tian si mossero leggermente. Non era sorprendente ottenere un solo Movimento Iniziale. Sarebbe stato terrificante se le foglie dell'Albero del Dao della Terra Imperatrice avessero condensato degli occhi.
Luo Tian sapeva che, persino per lui, era un traguardo ancora molto lontano. Si poteva dire che, nei 196 stati del clan Luo, un simile genio fosse quasi impossibile da trovare. Come poteva essere facile ottenere intuizioni su 3000 Grandi Dao?


Aver raggiunto un Movimento Iniziale per l'Albero del Dao della Terra Imperatrice e contemporaneamente Apertura dell’Occhio per il Drago Imperatore significava comunque che la forza di Ran Yu era notevole.


Vedendo Luo Tian e i discepoli dello Stato del Firmiana della Fenice rimanere relativamente in silenzio, i discepoli dello Stato della Nuvola di Fuoco tirarono un sospiro di sollievo.


Sebbene le conquiste di Ran Yu suscitassero una certa gelosia, era comunque soddisfacente vedere che i discepoli dello Stato del Firmiana della Fenice si erano zittiti.


Lo shock portato da Ran Yu non si dissipò immediatamente, perché il pilastro di luce successivo avvolse Gu Luo!


"Giusto, anche Gu Luo voleva ottenere il riconoscimento di due colonne divine!"


"Gu Luo..." Luo Tian dello Stato del Firmiana della Fenice lo guardò con un leggero stupore.


Tra la giovane generazione dello Stato della Nuvola di Fuoco, Tian Shi, Ran Yu e Gu Luo erano considerati i capi del gruppo. Ma la persona più difficile da decifrare era Gu Luo.


Era come un'ombra che viveva nelle tenebre, quasi impercettibile agli occhi degli altri di solito.


Gu Luo camminò direttamente in un pilastro di luce, lasciandosi illuminare.


Tuttavia, avvolto nel suo tessuto grigio, nessuno poteva vedere muovere la sua bocca. La sua voce sembrava provenire direttamente dalla sua testa. Aveva un tono tetro e ronzava nelle orecchie degli astanti.


Boom!


Il Kun Peng nella colonna divina improvvisamente si rotolò nel mare di nuvole. Metà del suo corpo emerse dal pilastro, formando un'immagine nel cielo che sovrastò Gu Luo!


Subito dopo, il Kun Peng aprì entrambi gli occhi!


I suoi occhi erano aperti! Il fatto che li avesse aperti immediatamente lasciò sbalorditi sia i discepoli dello Stato della Nuvola di Fuoco che quelli dello Stato del Firmiana della Fenice.


L’immobile Gu Luo formava un contrasto impressionante con il Kun Peng in movimento, come se fosse una forza inarrestabile. La scena era incredibilmente scioccante!


"Xiao!"


In quell’istante, l'antico Kun Peng emise un grido acuto mentre iniziava a sbattere le ali, generando un vento così violento da far vacillare i discepoli del clan Luo. Quasi non reagirono in tempo.


"Potrebbe essere..." Qualcuno esclamò incredulo, "Ri... Ridestarsi dall'Ibernazione!?"


Le pupille di Ran Yu si restrinsero immediatamente fino a diventare della grandezza di una punta di ago.


Gu Luo, che come lui apparteneva allo stato della Nuvola di Fuoco ed era tornato dopo dieci anni di addestramento al di fuori della regione, era riuscito a scuotere la divinità elfica del Kun Peng sull’antica colonna, ottenendo il Ridestarsi dall'Ibernazione!"





