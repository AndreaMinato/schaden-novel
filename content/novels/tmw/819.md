---
weight: 819
title: Capitolo 819 - Splendore dell’Illuminazione dell’Estremo Yang
pubDate: 2025-03-24T08:50:25.740Z
tags:
    - tmw
---


Capitolo sponsorizzato, ringraziamo Daniele!
@Angelo se mi spunti l’opzione acquisto in futuro mi fai un gran favore XD
29 capitoli in coda totali (4 Daniele + 20 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


La folla sussultò, non riusciva a credere alle sue orecchie.

Ridestarsi dall’Ibernazione! Inoltre era il riconoscimento dell’Albero del Dao della Terra Imperatrice!


La gente era così curiosa. Quando una persona che era sempre molto più forte di quanto si immaginavano, come Ran Yu o Gu Luo, non avrebbero dubitato delle loro imprese nonostante lo stupore. L’avrebbero solo accettato con riluttanza e li avrebbero venerati. Era dato per scontato che un idolo eccellesse.


Ma se la persona che aveva compiuto un’impresa incredibile era qualcuno di più debole, sarebbe diventato qualcosa di inaccettabile.


L’Apertura dell’Occhio era già incredibile per loro, ma adesso… era Ridestarsi dall’Ibernazione!


Lie Ya non poté trattenersi dal gridare: “Impossibile!”


“Stai dubitando di me? O stai dubitando delle dodici divine colonne elfiche del nostro clan Luo?” Cang Mang lo guardò freddamente. Emanò subito un’aura minacciosa. L’enorme pitone percorse il suo corpo e sollevò la testa per fissare Lie Ya.


Il giovane si sentì subito rizzare i capelli mentre mormorava: “No…”


Cang Mang grugnì freddamente.


Le dodici colonne divine elfiche contenevano un po’ della grazie degli antiche divinità elfiche, naturalmente era impossibile imbrogliare!

La verità era davanti ai loro occhi. Yi Yun aveva davvero ottenuto la valutazione Ridestarsi dall’Ibernazione dall’Albero del Dao della Terra Imperatrice!


Il viso delicato di Ran Yu non riuscì più a mantenere la calma e la sua espressione divenne estremamente scontenta.


Anche se la valutazione della fenice dai sette colori era inferiore, solo il Ridestarsi dall’Ibernazione dell’Albero del Dao era sufficiente ad indicare che Yi Yun aveva superato Ran Yu.


Perfino Luo Tian rivelò un’espressione inaspettata: “Pensavo che lo stato della Nuvola di Fuoco fosse solo mediocre. Chi sapeva che un discepolo all’Apertura Yuan potesse essere così capace, tuttavia… un periodo di coltivazione breve potrebbe essere uno svantaggio per chi è ad un livello basso, ma da un certo punto di vista, avere un’età ossea giovane dà un bonus. La prova delle dodici colonne divine potrebbe non riflettere la valutazione finale della forza.”


Era vero ciò che aveva detto Luo Tian, ma era stato dimostrato numerose volte che, più a lungo si coltivava, più profonda sarebbe stata l’ispirazione nomologica. Il riconoscimento ottenuto sarebbe stato superiore; così un discepolo che aveva coltivato per sessant’anni sarebbe dovuto essere più forte di un nuovo discepolo.


“Fratello maggiore Luo, significa che puoi superare questa valutazione?”


“Il fratello maggiore Luo tenterà di ottenere il riconoscimento di tre antiche colonne divine?”


Un po’ di discepoli dello stato del Firmiana della Fenice rimasero scioccati dalle parole di Luo Tian. A giudicare dalla sua sicurezza, sembrava che avesse la possibilità di raggiungere risultati ancora migliori.


Luo Tian scosse la testa: “Lascerei perdere l’idea di concentrarmi su tre colonne. Sarebbe solo pomposo. Sceglierò solo due pilastri, posso garantire che in uno otterrò l’Apertura dell’Occhio e nell’altro Ridestarsi dall’Ibernazione.”


Luo Tian potrebbe aver rimarcato che sarebbe stato solo “pomposo” concentrarsi su tre colonne, ma i discepoli dello stato del Firmiana della Fenice sapevano che era solo un suo modo orgoglioso di esprimersi. Era molto difficile ottenere buoni risultati con tre colonne divine in così poco tempo. Era più sicuro sceglierne due.


Un’Apertura dell’Occhio e un Ridestarsi dall’Ibernazione sarebbe stato un risultato superiore a quello di Yi Yun.


Tuttavia, la valutazione Ridestarsi dall’Ibernazione garantita da Luo Tian avrebbe superato quella dell’Albero del Dao della Terra Imperatrice? Si stava parlando dell’Albero del Dao della Terra Imperatrice!


Vedendo che i suoi compagni erano ancora dubbiosi, Luo Tian rise e disse: “È solo un membro della giovane generazione all’Apertura Yuan. Superarlo sarà molto facile!”


Proprio mentre stava per aggiungere altro con sicurezza, qualcuno disse all’improvviso: “Perché… perché il pilastro di luce attorno al fratello minore Yi non è scomparso?”


“Giusto, in effetti sembra che stia diventando ancora più luminoso…”


La gente iniziò a discutere animatamente, ma Luo Tian si sentì come un gallo strozzato. Lentamente, abbassò la voce finché non gli si bloccarono le parole in gola.


Fissò intentamente Yi Yun come se avesse visto un fantasma.


Perché non era ancora finita?!


Non fu solo lui a guardarlo, anche gli altri stavano fissando Yi Yun con incredulità.

“Weng!”


Un raggio dorato cadde dal cielo, come se un sole stesse illuminando Yi Yun dai nove cieli. Lo bagnò con la sua luce dorata, facendolo sembrare una divinità.


Ran Yu si sentì come se qualcuno gli avesse dato un pugno brutale in testa. Le sue orecchie ronzarono.


Perfino Cang Mang guardò Yi Yun con un po’ di stupore.


Che ci fosse… altro?!

Gli angoli degli occhi del discepolo dello stato della Nuvola di Fuoco fremettero mentre sussurrava: “A proposito, Yi Yun non ha meditato per un certo periodo di tempo di fronte alla colonna divina dell’Illuminazione dell’Estremo Yang? Che sia…”


Non dovette nemmeno finire la frase mentre tutti se lo ricordavano.


Immediatamente, le espressioni della gente divennero piene di emozioni contrastanti.


Yi Yun aveva ottenuto la valutazione Ridestarsi dall’Ibernazione dall’Albero del Dao della Terra Imperatrice. Non poteva essere riuscito a fare lo stesso con l’Illuminazione dell’Estremo Yang, vero?


La nascita dell’Illuminazione dell’Estremo Yang era avvenuta immediatamente dopo il Caos. Era spaventosamente difficile comprenderla.


L’Albero del Dao della Terra Imperatrice rappresentava la fusione dei 3000 Grandi Dao, mentre l’Illuminazione dell’Estremo Yang era l’incarnazione finale delle leggi di puro Yang. Era un Grande Dao della Supremazia nato all’inizio dell’universo.


Il risultato precedente di Yi Yun li aveva già umiliati al punto che non potevano più rimanere a testa alta. Solo Ran Yu e Gu Luo, insieme a Luo Tian, potevano ancora competere con Yi Yun.


Se avesse ottenuto anche il riconoscimento dell’Illuminazione dell’Estremo Yang…


“Per l’Albero del Dao della Terra Imperatrice, Yi Yun può aver usato un qualche piccolo Dao, incluse le leggi elementali del fuoco, per ottenerne il riconoscimento. Tuttavia, per l’Illuminazione dell’Estremo Yang, non importava quanto sono profonde le leggi elementali del fuoco, sarebbero troppo deboli di fronte alle leggi di puro Yang all’inizio. Dal mio punto di vista, anche se Yi Yun ne ottenesse il riconoscimento, sarebbe solo un Movimento Iniziale.” Disse un coltivatore.


“Anche un Movimento Iniziale sarebbe già abbastanza terrificante!”


Dissero con molta difficoltà diverse persone. Era più accettabile per loro pensare che Yi Yun avesse raggiunto solo il primo livello.


Queste persone all’inizio credevano di essere molto più forti di Yi Yun. Erano loro ad avere davvero i requisiti per partecipare alle prove della sala divina Luo. Per quanto riguardava Yi Yun, proveniva da un regno inferiore e si era appena unito alla sala del Fuoco Terrestre. Come avrebbe potuto partecipare se non fosse stato per il principe Pingnan?


Questo formava un enorme contrasto con la realtà che era di fronte ai loro occhi. Come potevano questi talenti accettarlo?


Sarebbero stati a disagio, ma sarebbero stati in grado di accettare che la valutazione dell’Albero del Dao della Terra Imperatrice fosse dovuta al talento sorprendente di Yi Yun nelle leggi elementali del fuoco e che ottenesse solo un Movimento Iniziale come valutazione per l’Illuminazione dell’Estremo Yang.


‘È davvero ottimo raggiungere Ridestarsi dall’Ibernazione per l’Albero del Dao e Movimento Iniziale dall’Illuminazione dell’Estremo Yang.’ Pensò con amarezza Bai Chen. Precedentemente, voleva che Yi Yun fallisse, ma ora non gli importava più di che valutazione ottenesse. La differenza tra di loro era già troppo vasta. Ormai non era rilevante se il divario tra loro fosse aumentato o diminuito.


Avevano tutti idee disparate, ma l’Illuminazione dell’Estremo Yang non sarebbe cambiata in risposta ai loro pensieri.


Una piccola piuma di fuoco brillò all’improvviso nella colonna.


Vedendola, tutti ebbero la stessa sensazione, come se fosse l’unico raggio di luce rimasto in tutto il mondo.


Il bagliore attorno, anche la luce stellare sopra le loro teste, sembrava debole in confronto alla piuma di fuoco, come se avvolgesse ogni cosa.


La prima antica colonna divina, l’Illuminazione dell’Estremo Yang, si mosse…


