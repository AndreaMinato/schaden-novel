---
weight: 82
title: Capitolo 82 - È arrivato davvero
pubDate: 2023-07-28T14:09:48.031Z
tags:
    - tmw
---


“Che terzo giovane maestro?” Chiese confuso l’uomo.

“Non lo sai? È il terzo giovane maestro del clan tribale Tao. Un membro d’élite cresciuto con attenzione dal clan tribale Tao! Il primo giovane maestro ha diciotto anni e la sua coltivazione è negli stadi intermedi del Sangue Viola. Il secondo giovane maestro ha sedici anni ed è appena avanzato allo stadio del Sangue Viola, per quanto riguarda il terzo, è il più giovane ed ha appena compiuto quattordici anni, ma il suo livello è già al picco dello stadio di Raccoglitore di Qi! La maggior parte delle persone dice che avanzerà allo stadio del Sangue Viola prima dei quindici anni!”

Avanzerà allo stadio del Sangue Viola a quindici anni?

Sentendo queste parole, tutti sussultarono. L’uomo arrabbiato non osò più dire nulla. Aveva venticinque anni ed era appena al terzo stadio del Sangue Mortale, come poteva affrontarlo?

Perfino Lian Chengyu poté a stento mantenere la sua facciata dopo le parole arroganti di Tao Yunxiao. Il talento di cui era orgoglioso era stato criticato con un “ce l’hai fatta a stento”.

Ca**o, se non fosse per il fallimento delle ossa della desolazione, sarei negli stadi iniziali del Sangue Viola!

Il Sangue Viola veniva considerato come uno stadio che superava la mortalità, era completamente diverso dai livelli precedenti.

Se fosse andato tutto bene, sarebbe stato negli stadi iniziali del Sangue Viola a diciassette anni. Poter ricevere risultati del genere da una tribù povera sarebbe stato qualcosa di cui essere orgogliosi. La selezione di questo regno non sarebbe stata più in dubbio. Avrebbe avuto bisogno di ascoltare le vanterie di questo ragazzino?

Tao Yunxiao diede una pacca sulle spalle di Lian Chengyu dicendo: “Credo che tu sia intelligente. Seguimi in futuro. Devi avanzare presto allo stadio del Sangue Viola, non averlo fatto entro diciassette anni è un po’ lento…”

Tao Yunxiao aveva toccato un suo punto debole; nonostante fosse estremamente afflitto, Lian Chengyu non poté fare altro che dire: “Grazie per il complimento. Lavorerò sodo per avanzare presto allo stadio del Sangue Viola.”

Lian Chengyu ancora non sapeva perché non era riuscito ad avanzare di stadio. Le ossa della desolazione del Pitone Gelido che gli erano state date dal clan tribale Tao non avevano problemi. Le forti tossine e gli uomini forzuti che si erano ammalati dopo lo avevano reso evidente. Così dove poteva essere il problema?

Lian Chengyu non l’aveva mai capito visto che non aveva mai mangiato essenza di ossa della desolazione, né sapeva cosa sarebbe accaduto dopo averla ingerita. Gli mancava esperienza, così non era facile capire cosa fosse andato storto.

“Eh, questo ragazzino…” Tao Yunxiao notò Yi Yun.

Visto che i bambini nelle vaste lande selvagge soffrivano di malnutrizione, il loro sviluppo era più lento. Per questo, Yi Yun era ancora estremamente magro e spiccava tra la folla.

Tao Yunxiao all’inizio credeva che, essendo quattordicenne, sarebbe stato il più giovane a partecipare alla selezione di questo regno. Inaspettatamente aveva visto qualcuno di ancora più giovane e così presto una particolare attenzione a Yi Yun.

“Può partecipare alla selezione del regno ad una così giovane età?” Tao Yunxiao si accigliò. Voleva l’onore di essere il candidato più giovane alla selezione del regno, ma a quanto pareva non avrebbe avuto l’occasione di ottenerlo. Al massimo avrebbe avuto l’onore di essere il più giovane guerriero a venire scelto dalle truppe del Drago Brillante.

“Giovane maestro Yunxiao, questo ragazzino si chiama Yi Yun. Proviene dal mio clan tribale Lian e ha un po’ di talento nelle arti marziali. È stato fortunato e ha incontrato un’occasione fortuita che gli ha dato un po’ di forza. Come lei sa, al nostro clan tribale Lian mancano risorse e non può crescere molto talento, così l’ho portato qui per fare esperienza.” Menzionò Lian Chengyu dopo aver notato lo sguardo di Tao Yunxiao.

“Capisco.” Dopo aver ascoltato questa spiegazione, Tao Yunxiao perse interesse per questo ragazzino visto che non era degno di nota.

Voleva prestare attenzione ai veri eroi di quest’era e non a persone che si proclamavano membri d’élite da soli.

Ad esempio…

Tao Yunxiao si girò e strizzò gli occhi verso un’alta torre in lontananza.

Era una torre alta circa duecento piedi a dodici piani. Era di colore viola dorato appariscente.

“Giovane maestro Yunxiao, cosa sta guardando?” Lian Chengyu notò dove stava guardando e osservò la torre. La torre sembrava estremamente speciale: “Che sorta di persona c’è in quella torre?”

“Una ragazza straordinaria!”

Lian Chengyu non si aspettava una risposta del genere. Tao Yunxiao aveva avuto successo da una giovane età ed era cresciuto in un ambiente dov’era trattato come una stella. Non era mai uscito dalla tribù Tao e non aveva mai affrontato tribolazioni, ma era considerato uno dei migliori talenti del suo clan. Con un’esperienza di vita del genere, come poteva non essere arrogante?

Inoltre aveva quattordici anni ed era l’età in cui ci si sentiva importanti e si sognava di essere un eroe.

Se stava definendo straordinaria quella ragazza, allora doveva essere estremamente affascinante.

“Si unirà anche lei alla selezione del regno?” Chiese Lian Chengyu. Naturalmente era interessato ad una ragazza così straordinaria. Se avesse potuto conoscerla e conquistare il suo favore, sarebbe riuscita ad aiutarlo molto durante il suo viaggio.

“Alla selezione del regno?” Tao Yunxiao sogghignò: “Ho già detto che è una ragazza straordinaria. Cosa significa? Hai un talento di cui gli altri sono gelosi, una forza indescrivibile e delle origini misteriose che intimidirebbero chiunque! Come può una persona del genere partecipare alla selezione del regno? Perfino i Mille Case delle truppe del Drago Brillante sono estremamente cortesi con lei. Credi che le truppe del Drago Brillante oserebbero accettarla nei loro ranghi anche se si unisse alla selezione del regno?”

Tao Yunxiao controbatté con una domanda retorica, scioccando Lian Chengyu. Era così esagerato?

Per Lian Chengyu, le truppe del Drago Brillante erano già incredibilmente potenti; se i Mille Case di un esercito del genere dovevano portare rispetto a questa ragazza, allora che sorta di identità aveva?

“Tsk!” Tao Yunxiao mostrò un po’ di sdegno vedendo l’espressione confusa di Lian Chengyu: “Che importa se è di origini nobili, non significa nulla! Molti antichi imperatori erano uomini comuni prima che prosperassero! La selezione del regno di oggi è solo il mio primo passo. Quando accadrà, verrò notato dall’organizzazione dietro quella ragazza straordinaria. E prima o poi me la daranno in sposa!”

Tao Yunxiao espresse il suo monologo con sicurezza. Lian Chengyu rimase sbalordito. Credeva già che le sue ambizioni fossero grandi, poter ricoprire una posizione importante nelle truppe del Drago Brillante, venire nominato cavaliere del regno e prosperare.

Ma Tao Yunxiao aveva intenzione di lasciare il Regno Divino di Tai Ah. L’enorme regno non poteva trattenerlo!

Si poteva dire che fosse giovane o folle, o inesperto come un vitello appena nato che non temeva le tigri!

Yi Yun li osservò in disparte. La loro arroganza non aveva limiti. Tao Yunxiao, tua madre sa della tua presunzione?

Per quanto riguardava la ragazza straordinaria nella torre, la persona a cui i Mille Case dovevano portare rispetto…

Yi Yun strizzò gli occhi e guardò la torre viola dorata.

E non si accorse che in quel momento qualcuno lo stava guardando a sua volta dalla torre.

Lin Xintong era affacciata alla finestra e i suoi occhi potevano distinguere Yi Yun tra la strada affollata.

La sua vista era estremamente buona e, anche così da lontano, poteva vedere chiaramente il volto di Yi Yun.

“Maestro, è venuto davvero.” Lin Xintong sorrise. Il vecchio Su aveva detto che probabilmente non l’avrebbe incontrato di nuovo dopo che si fossero separati nella montagna posteriore del clan tribale Lian.

Ma il giovane aveva dato una sensazione magica ai suoi meridiani Yin.

Anche se era come afferrare un’ombra, pensare che quella sensazione particolare potesse curare i suoi meridiani Yin era un pensiero folle. Tuttavia il vecchio Su non voleva lasciare nulla al caso, così era rimasto nel clan tribale Tao ad aspettare il ragazzino.

Un giovane che aveva raggiunto lo stadio dei Meridiani era sicuramente un genio di prima categoria nelle vaste lande selvagge. Come poteva un genio del genere perdersi la selezione del regno?

“Vediamo come se la caverà alla selezione.”



