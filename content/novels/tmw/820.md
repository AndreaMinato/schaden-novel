---
weight: 8200
title: Capitolo 820 - Spazio Sigillato
pubDate: 2025-03-24T08:50:25.738Z
tags:
    - tmw
---


Capitolo sponsorizzato, ringraziamo Daniele!
@Angelo se mi spunti l’opzione acquisto in futuro mi fai un gran favore XD
28 capitoli in coda totali (3 Daniele + 20 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Dopo che la piuma di fuoco della colonna divina si manifestò, iniziò ad espandersi come un incendio in una prateria.


Mentre divampava, anche il grosso pitone attorcigliato attorno a Cang Mang alzò la testa!


L’espressione di Cang Mang era piena di stupore mentre guardava l’Illuminazione dell’Estremo Yang.


Mentre l’aureola di luce si espandeva, un bagliore si espanse all’improvviso con una fragorosa esplosione!


Nessuno poté trattenersi dal fare un passo indietro. Anche se sapevano che era un’illusione, non potevano che sentire l’infinito calore irradiarsi verso di loro. Sembrava che toccarlo avrebbe neutralizzato qualsiasi qi vitale protettivo, riducendolo in cenere! Nemmeno il cielo e la terra avrebbero potuto tollerare il calore terrificante, figuriamoci loro!


Naturalmente non era dovuto alla forza di Yi Yun, ma alla grazie divina contenuta nella colonna dell’Illuminazione dell’Estremo Yang. Yi Yun era la persona che l’aveva attivata.


Ma l’aspetto davvero scioccante non fu il potere devastante, ma le parole di Cang Mang…

“Ridestarsi dall’Ibernazione…”


Mormorò tra sé e sé Cang Mang mentre guardava Yi Yun in modo completamente diverso.


Fenice dai sette colori, Movimento Iniziale.


Albero del Dao della Terra Imperatrice, Ridestarsi dall’Ibernazione!


Illuminazione dell’Estremo Yang, Ridestarsi dall’Ibernazione!


Aveva ottenuto il riconoscimento di tre colonne divine, due delle quali estremamente difficili e Yi Yun aveva raggiunto un ottimo livello in entrambe!


Era riuscito a farlo in un solo giorno, così ci aveva impiegato un terzo del tempo rispetto agli altri.


In quel momento, perfino le pupille da zombie di Gu Luo si rimpicciolirono.


Qualsiasi ipotesi di prima, riguardo alla buona fortuna o alle sue capacità con le leggi dell’elemento fuoco, si era ritorta contro di loro vedendo l’aureola divampare.


Luo Tian rimase in silenzio per molto tempo per poi girarsi silenziosamente. In effetti stava pensando di andarsene. Sarebbe stato a disagio visto cosa aveva detto prima.


In particolare, aveva perfino fatto dei commenti rimarcando le sue capacità in quanto discepolo più grande. Si sentiva bruciare la faccia di imbarazzo vedendo questo risultato.


E in quel momento, nemmeno un discepolo dello stato della Nuvola di Fuoco badò a cosa aveva detto Luo Tian. Le sue parole non erano nulla in confronto all’immenso shock causato da Yi Yun.


“Due Ridestarsi dall’Ibernazione, un Movimento Iniziale. Sei davvero bravo. Yi Yun, giusto? Mi ricorderò del tuo nome.” Disse con tono profondo Cang Mang mentre guardava il giovane.


Ran Yu strinse immediatamente i pugni. La posizione e l’identità di Cang Mang non si limitava a quella di semplice guida per il loro allenamento. E anche se Ran Yu era stato abbastanza capace, Cang Mang non aveva fatto alcun commento. Questo Yi Yun invece aveva ottenuto il suo favore.


Ran Yu voleva competere con Tian Shi, sperando di dimostrare che, anche senza risorse in più, anche lui avrebbe potuto eccellere. In realtà era stato soddisfatto dai suoi risultati, ma ora si era reso conto di essere davvero inferiore a Yi Yun.


Era inferiore a Tian Shi e a Gu Luo, e ora perfino un novellino della sala del Fuoco Terrestre lo aveva superato!


“Tuttavia, le dodici colonne divine elfiche sono solo una prova delle ispirazioni nomologiche. Solo le ispirazioni non sono sufficienti per un guerriero, perché è necessaria anche la forza.” Disse Cang Mang con grande significato. Yi Yun era stato sbalorditivo e poteva essere descritto solo come assolutamente brillante considerando il suo livello di coltivazione e la sua età. Tuttavia, più Cang Mang favoriva Yi Yun, più voleva avvertirlo di non montarsi la testa.


“Giusto, Yi Yun è in vantaggio solo per il momento. Ora sono in vantaggio sotto vari altri aspetti, come il mio fisico!”


Un lampo di competitività brillò negli occhi di Ran Yu. La razza umana era inferiore a quella elfica in quanto a forza fisica. Inoltre Yi Yun aveva coltivato per poco tempo, così non avrebbe potuto eccellere appieno nelle prove della sala divina Luo anche se era un genio.


A parte i discepoli sbalorditivi che ricevevano l’attenzione di varie fazioni durante le prove della sala divina Luo, chi superava le prove avrebbe anche ricevuto ricompense generose! Questi premi sarebbero stati di grande aiuto per aumentare la loro potenza.


Prima che iniziassero le prove della sala divina Luo lunghe una decina di anni, avrebbe dovuto sfruttare esperienze simili per ottenere opportunità e progredire ulteriormente.


In seguito, i pilastri di luce illuminarono altri discepoli dello stato della Nuvola di Fuoco. Tuttavia, dopo le valutazioni di Ran Yu, Gu Luo e Yi Yun, nessuno prestò attenzione ai talenti rimasti, che ricevessero riconoscimenti o no.


Nemmeno i partecipanti stessi erano interessati. Precedentemente, ogni discepolo si era agitato, desiderando di ottenere il riconoscimento delle divine colonne elfiche. Ma ora, questa inquietudine era già scomparsa. Anche se avessero superato l’esame, avrebbero raggiunto solo un Movimento Iniziale, non avrebbero potuto competere con Yi Yun.


I discepoli rimasti ricevettero velocemente le loro valutazioni delle dodici colonne delle divinità elfiche.


L’esame li aveva davvero sconvolti.


Cang Mang gettò un’occhiata verso i discepoli con un sorriso che non sembrava un sorriso.


I discepoli dello stato della Nuvola di Fuoco mostravano ogni tipo di reazione. Dopo la valutazione, quasi tutti avevano cambiato espressione rispetto a prima.


Tuttavia questo era uno degli obiettivi delle prove della sala divina Luo. Il clan era potuto durare eoni grazie ad un flusso costante di talenti.


Radunare insieme questi membri d’élite orgogliosi era l’unico modo per costringerli a riconoscere i propri limiti, stimolando il loro potenziale.


Chi avesse subìto un duro colpo e non si fosse potuto riprendere sarebbe stato eliminato senza esitazione. Il clan Luo non aveva bisogno di guerrieri del genere.

“Precedentemente, ho menzionato che nel palazzo degli antichi elfi c’è una grande quantità di opportunità pronte per voi. Solo le vostre capacità individuali determineranno se potrete ottenerle o no.” Disse Cang Mang.


Immediatamente tutti i discepoli che avevano ottenuto un riconoscimento dalle dodici colonne divine si risollevarono di morale. I dodici pilastri avevano fatto capire loro con chiarezza i limiti delle loro ispirazioni nomologiche. Questo li aveva fatti quasi dimenticare che c’erano ancora delle opportunità per loro!


“Le dodici divine colonne elfiche rappresentano le leggi. Sono misteriose ed esoteriche. Ottenere le loro opportunità non è semplice.” Cang Mang guardò i discepoli e disse lentamente: “Anche se è solo una traccia della loro grazia, le colonne divine hanno una loro coscienza. I loro costruttori di allora hanno lasciato un’eredità nello spazio sigillato delle antiche colonne. Vi daranno opportunità diverse a seconda del riconoscimento che avete ricevuto!”


Chi aveva ottenuto il riconoscimento delle dodici divine colonne elfiche ora poteva accedere allo spazio sigillato nelle colonne divine.


Mentre Cang Mang parlava, tutti coloro che avevano ricevuto il riconoscimento delle colonne divine furono avvolti da una pallida cortina di luce.


In seguito, il terreno iniziò ad emettere un rimbombo sordo, come se un’enorme bestia elfica si stesse ridestando dalle profondità del sottosuolo.


La folla ebbe la sensazione di essere fissata da una forma di vita primordiale e iniziò a tremare di paura.


Allo stesso tempo, si riempirono di entusiasmo e anticipazione!


Le porte stavano per aprirsi!


