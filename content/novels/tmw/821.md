---
weight: 8210
title: Capitolo 821 - Porte alle Divinità Elfiche
pubDate: 2025-03-24T08:50:25.737Z
tags:
    - tmw
---


Capitolo sponsorizzato, ringraziamo Daniele!
@Angelo se mi spunti l’opzione acquisto in futuro mi fai un gran favore XD
27 capitoli in coda totali (2 Daniele + 20 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Dopo il rimbombo, le divine colonne elfiche che si erano accese rivelarono una fenditura ciascuna. Le fessure continuarono ad ampliarsi fino a formare enormi porte che sembravano collegare il cielo alla terra!


I dodici pilastri erano già immensi. Queste enormi porte assomigliavano a montagne, così i coltivatori si sentirono come granelli di polvere di fronte ad esse.


“Potete entrare.” Disse Cang ang mentre le sue labbra fremevano dopo aver visto la gente che spalancava gli occhi.


Sentendo queste parole, i discepoli che avevano ottenuto dei riconoscimenti si diressero con entusiasmo verso le loro porte.


Proprio mentre un coltivatore raggiunse una porta, si rese conto di essere stato respinto da una forza invisibile.


“Potete varcare la porta della colonna da cui avete ottenuto un riconoscimento.” Aggiunse Cang Mang per poi guardare Yi Yun e gli altri: “Vale lo stesso per voi tre.”


Il coltivatore respinto fissò la porta magnifica di fronte a lui e sospirò. Tutto all’interno era avvolto da una densa foschia, impedendogli di vedere cosa c’era dentro. Era l’ingresso dell’Albero del Dao della Terra Imperatrice.


Chissà quando avrebbe avuto l’occasione di entrare…


“Fratello minore Yi, andiamo.” Disse Luo Fengling.


Yi Yun annuì. Era davvero curioso. Aveva la sensazione che si nascondesse un gigante primordiale dietro la porta. Perfino la foschia dentro sembrava essersi formata dal respiro del colosso.


In quel momento, Ran Yu attraversò la porta dell’Albero del Dao e, dopo aver esaminato l’ingresso, Yi Yun decise di fare lo stesso.


Mentre superava la foschia densa, Yi Yun ebbe la sensazione di essere osservato da numerose paia di occhi. Risuonavano sussurri tra la nebbia e, quando Yi Yun rintracciò da dove provenivano, rimase sbalordito.


Erano numerose ombre che stavano scorrendo tra la foschia. Sembravano appartenere ad esseri umani o a bestie, mentre altri non avevano nemmeno una forma specifica.


Ma presto Yi Yun non se ne preoccupò più. Questa era la porta di una delle dodici divine colonne elfiche, era improbabile che qualcuno provasse a causargli problemi.


“Si dice che le figure che stanno parlando siano spiriti nati dalle divine colonne elfiche.” Proprio mentre usciva dalla foschia, Yi Yun sentì una debole voce.


Ran Yu non era lontano e lo aveva detto senza nemmeno voltarsi.

“Spiriti?” Yi Yun si accigliò. Non ne era sicuro.


Tuttavia Ran Yu non aggiunse altro. Yi Yun non sapeva nemmeno a cosa stesse alludendo, ma non fece altre domande.


Quando guardò davanti a sé, mostrò un’espressione sorpresa.


A quanto pareva stavano percorrendo un ponte. E più avanti c’era un’enorme caverna.


La caverna era illuminata da luci stellari. In alto c’era un cielo arcano e in basso un abisso infinito, era un mistero dove conducesse.


Yi Yun e Ran Yu avevano varcato la porta dell’Albero del Dao e si trovavano sullo stesso ponte di pietra. E attorno a lui c’erano dodici ponti simili che circondavano la caverna.


La caverna era talmente grande che i ponti dovevano essere distanti gli uni dagli altri.


Tuttavia la luce stellare illuminava i percorsi, permettendo alla gente di vedersi da lontano.


A parte Ran Yu e Yi Yun, c’erano altre persone sugli altri ponti.


Proprio mentre Yi Yun stava guardando la caverna, Ran Yu arrivò lentamente alla fine del ponte e spostò lo sguardo giù per l’abisso. Disse lentamente: “Sai perché la nostra razza ha costruito le dodici colonne divine in un buco blu in questo mare sconfinato?”


Mare sconfinato? Yi Yun era confuso. Così questo era un buco blu…


Tuttavia… il monte Nuvola Azzurra non era una vetta sospesa a mezz’aria nell’universo? Da dove proveniva il mare?


In quel momento, Ran Yu non aspettò che Yi Yun rispondesse e disse direttamente: “È perché la coltivazione è un processo lungo come questo ponte di pietra. Alcuni possono ottenere il successo in breve tempo, ma raggiungono solo un momentaneo splendore, come fuochi d’artificio. I materiali davvero buoni bruciano più brillanti. Alcuni possono bruciare per decine o anche centinaia di milioni di anni.”


Yi Yun gettò un’occhiata verso Ran Yu e capì cosa intendeva.


Chiaramente il suo orgoglio gli impediva di accettare di essere stato superato da Yi Yun. I fuochi d’artificio probabilmente erano una metafora diretta a lui, mentre Ran Yu desiderava essere il materiale davvero buono che aveva menzionato.


Yi Yun si limitò a sorridere in silenzio. Ran Yu divenne scontroso perché non gli piaceva essere sottovalutato.


“Yi Yun, sei un essere umano. La percezione della razza umana in effetti supera quella della razza elfica, ma la razza elfica ha i suoi vantaggi, la durata della vita estremamente lunga e i loro potenti fisici! Al confronto, gli esseri umani sono troppo deboli. Possiamo usare la nostra lunga vita per compensare lo svantaggio nelle leggi. Ad esempio, posso essere più vecchio di te di decadi, ma considerando la durata della vita della mia razza, in realtà sono più giovane di te!”

“È difficile compensare le differenze fisico tra la razza umana e quella elfica. Ed è per questo che gli esseri umani saranno sempre i più deboli nel Cielo Empireo dei Diecimila Elfi. La maggior parte degli umani, anche se condividono le stesse origini in quanto membri della razza elfica, alla fine diventano solo servi o seguaci.” Disse di nuovo Ran Yu, ma Yi Yun non ci badò troppo. Era vero che gli esseri umani avevano una vita più breve rispetto agli elfi, ma questo valeva solo per chi aveva una coltivazione limitata.


A livelli via via più elevati, la durata della vita delle potenti figure della razza umana e di quella elfica sarebbe stata più o meno uguale. Alla fine, una volta ottenuto il potere di controllare il cielo e la terra, e fossero stati longevi quanto i soli e le lune, le distinzioni razziali sarebbero state da tempo annullate. Non c’erano molte differenze tra umani ed elfi in quanto a longevità, ma il numero di potenti guerrieri umani sarebbe stato di gran lunga superiore!


Yi Yun disse: “Da ciò che so, alla razza elfica appartiene solo il Cielo Empireo dei Diecimila Elfi. La posizione della razza umana è deplorevole qui, ma ci sono ancora più Cieli Empirei in cui regna suprema.” Disse lievemente Yi Yun, tappando la bocca a Ran Yu.


Il suo sguardo rivelò una luce tagliente.


La razza elfica aveva un grosso problema. Solo gli elfi celesti avevano un potenziale superiore, ma la loro fertilità era di gran lunga inferiore a quella degli esseri umani.


E in quel momento, la voce di Cang Mang risuonò dalla caverna.


Anche lui aveva attraversato una delle porte delle colonne divine, sbalordendo tutti.


Comunque capirono subito perché, Cang Mang era un guardiano del palazzo degli antichi elfi, così doveva aver ottenuto il riconoscimento delle colonne divine. Naturalmente poteva attraversare le porte.

“Quante opportunità potrete avere dipenderà dalle vostre capacità. Anche con la stessa valutazione, le occasioni che otterrete saranno differenti.” Spiegò Cang Mang.


I coltivatori sui ponti di pietra mostrarono espressioni stupite.


Chi era riuscito ad ottenere una certa valutazione naturalmente non poteva competere con mostri come Ran Yu, Gu Luo e Yi Yun, ma potevano ottenere opportunità migliori rispetto agli altri.


Tutti erano pieni di anticipazione, speravano di essere i più fortunati.


