---
weight: 8220
title: Capitolo 822 - Nove Volumi dell’Asse Celeste
pubDate: 2025-03-24T08:50:25.735Z
tags:
    - tmw
---


Capitolo sponsorizzato, ringraziamo Daniele!
@Angelo se mi spunti l’opzione acquisto in futuro mi fai un gran favore XD
26 capitoli in coda totali (1 Daniele + 20 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


In quel momento, una tenda di luce volò dal profondo dell’abisso per poi dirigersi verso il ponte di pietra della colonna divina del drago imperatore.


Quel ponte sembrava avere la forma di un enorme drago da lontano e lo stavano percorrendo un po’ di discepoli del clan Luo.


Questi giovani stavano guardando con curiosità la tenda di luce. Questa coltre di luce volò dritta verso una persona come se avesse gli occhi e, in un attimo, apparì di fronte ad un discepolo. Quando si disperse, rivelò una scatola.


Il discepolo rimase sbalordito mentre la afferrava frettolosamente. Dopo averla aperta, si poté vedere solo la sua espressione piena di emozioni contrastanti.


“Cos’è?”


Un discepolo del clan Luo accanto disse: “Pietre del Mondo.”


Le Pietre del Mondo era una forma di salario data dallo stato della Nuvola di Fuoco. I discepoli della Sala del Fuoco Terrestre ricevevano una Pietra del Mondo all’anno, mentre a quelli del Fuoco Celeste ne venivano distribuite cinque all’anno. Questo discepolo era stato ricompensato con venti Pietre del Mondo e non sarebbe stato considerato male in qualsiasi altro momento, ma era comprensibilmente deludente considerando che il palazzo degli antichi elfi era pieno di innumerevoli opportunità.


“Nel palazzo degli antichi elfi, solo chi raggiunge un risultato al di sopra dell’Apertura dell’Occhio può ottenere ricompense migliori. Noi abbiamo raggiunto solo il Movimento Iniziale, così possiamo anche scordarcelo.”


Questo discepolo scosse la testa con un’espressione scontenta e sospirò. Aveva ottenuto a stento il riconoscimento della colonna divina, ma anche così, aveva ancora conservato un briciolo di speranza, ma non si sarebbe mai aspettato di ricevere la ricompensa di più basso livello.


Un’altra tenda di luce divampò dall’abisso e volò verso un discepolo del clan Luo sul ponte della fenice dai sette colori. Immediatamente il discepolo rivelò un’espressione piena di inquietudine. Il suo livello del Movimento Iniziale non era di gran lunga superiore a quello della persona precedente.


Anche Luo Fengling era su questo ponte di pietra e allo stesso modo era estremamente nervosa. Aveva coltivato per breve tempo, così ottenere un po’ di risorse sarebbe stato di grande beneficio per lei.


“È una tecnica di coltivazione!” La tenda di luce si trasformò in un antico tomo e il discepolo sorrise raggiante.


La situazione era diversa quando si parlava di tecniche di coltivazione. Perfino le tecniche di più basso livello de palazzo degli antichi elfi non sarebbero state troppo male.


“È il primo e il secondo dei nove volumi dell’Asse Celeste.” Disse uno dei coltivatori dopo aver letto il titolo sull’antico tomo.

“Anche se ha ottenuto i primi due volumi, cercare di ottenerli tutti e nove è quasi impossibile.” Disse un discepolo del clan Luo.


I nove volumi dell’Asse Celeste era una tecnica di coltivazione della tempra del corpo di massimo livello nel clan Luo, ma non apparteneva a loro, ma era un’eredità lasciata da un’antica potente figura un tempo famosa nell’intero Cielo Empireo dei Diecimila Elfi!


Anche se i nove volumi dell’Asse Celeste erano estremamente preziosi, i primi erano relativamente più semplici ed erano state ricreate simili copie.


Tuttavia, dal sesto volume in avanti i prezzi sarebbero aumentati vertiginosamente. Perfino il clan Luo non aveva tutti e nove i volumi.


“Nove volumi dell’Asse Celeste. Tsk tsk. Secondo le leggende, padroneggiarli tutti e nove permetterebbe di avere un corpo capace di distruggere un Grande Mondo. Questa è la tecnica della tempra del corpo di massimo livello nel Cielo Empireo dei Diecimila Elfi, ma è molto difficile padroneggiarla per gli esseri umani.” Disse all’improvviso Ran Yu.


Non guardò Yi Yun, ma chiaramente era rivolto a lui.


Lie Ya, che non era molto lontano, sentì le sue parole e fece eco: “Il fratello maggiore Yu ha ragione. Gli esseri umani sono di gran lunga inferiori a noi in quanto a tempra del corpo. Gli esseri umani hanno solo due stadi della tempra quando entrano in contatto con le arti marziali, il Sangue Mortale e il Sangue Viola. In confronto agli elfi, sono di gran lunga inferiori. È principalmente dovuto ad un problema nei loro fisici. I loro corpi sono troppo deboli, così non possono essere allenati.”


Dopo aver detto questo, Lie Ya gettò un’occhiata orgogliosa verso Yi Yun.


Aveva ammesso di essere inferiore a Yi Yun in quanto a leggi, ma era riluttante ad arrendersi, così aveva menzionato le tecniche di tempra del corpo. Questo era il punto forte della razza degli elfi, qualcosa in cui gli esseri umani non eccellevano affatto.

Anche per Yi Yun il corpo era il suo punto debole. Quando aveva combattuto contro il Demone Divino dall’Armatura Nera, le straordinarie difese del mostro provenivano dalla sua tecnica di tempra del corpo.


E visto che il fisico di Yi Yun era debole, non era riuscito a resistere nemmeno una volta ai suoi attacchi frontali. Aveva solo potuto evocare la sua personificazione di Vero Oro Taiyi per bloccare i suoi colpi.


Anche se i nove volumi dell’asse celeste potevano essere usati sia dagli esseri umani che dagli elfi, quasi nessun umano li coltivava perché era troppo difficile.

Dopo i nove volumi dell’asse celeste, un raggio di luce volò verso il ponte di pietra della fenice dai sette colori, dritta verso Luo Fengling.


“Il mio?” Luo Fengling sporse la mano frettolosamente, era inquieta.


Pa. Una piccola scatola di giada atterrò nel suo palmo bianco.


Prima alzò la testa per osservarsi attorno e queste persone ricambiarono gli sguardi.


Luo Fengling era stata raccomandata da Fata Mozhu e aveva coltivato per un periodo di tempo relativamente breve, così era impopolare come Yi Yun. Anche se il riconoscimento che aveva ottenuto non era nulla di sbalorditivo, queste persone probabilmente volevano che ricevesse una pessima ricompensa.


Luo Fengling sospirò lievemente e aprì la scatola di giada sotto gli sguardi attenti degli altri.


Al centro del contenitore c’era una pillola rotonda, rosa come le labbra di una donna, dal lieve profumo.

“Non si sa cosa sia.”


Un po’ di coltivatori, specialmente chi aveva ottenuto ricompense inferiori a Luo Fengling, si incupirono. Indipendentemente da che medicinale fosse, come poteva essere un pessimo medicinale visto che proveniva dalla colonna divina della fenice dai sette colori? Era sicuramente meglio delle Pietre del Mondo o dei primi due volumi dell’asse celeste.


Avevano tutti raggiunto Movimento Iniziale, ma le opportunità di ciascuno erano diverse, agitando chiunque non avesse ancora ricevuto il proprio premio.


Luo Fengling mostrò un’espressione piacevolmente sorpresa. Mise da parte la scatola solo dopo aver dato un’occhiata attenta alla pillola.


E dopo di lei, un altro discepolo ottenne una Pietra del Mondo. Dal modo in cui gemette, doveva essere estremamente avvilito.


In quel momento, una tenda di luce volò fuori dall’abisso e stavolta l’obiettivo era il ponte di pietra dell’Albero del Dao della Terra Imperatrice!


Su questo percorso c’erano Ran Yu e Yi Yun. Tutti iniziarono a chiedersi chi fosse l’obiettivo di questa tenda di luce e cosa ci fosse dentro?

“Allora, è mio o tuo?” Disse lentamente Ran Yu.


Dopo aver fatto le sue dichiarazioni sulla tempra del corpo degli esseri umani e degli elfi, sembrava aver recuperato la sua sicurezza.


La tenda di luce caricò verso i due e apparì di colpo di fronte a Ran Yu.


“Sembra che sia mia.” Ran Yu ridacchiò e sporse una mano.


La tenda di luce si disperse subito e Yi Yun vide un raggio apparire sul palmo del giovane.


Ran Yu e Yi Yun erano gli unici due su questo ponte di pietra, così chiunque avesse ottenuto un’opportunità era destinato ad essere il centro dell’attenzione. Tutti puntarono gli sguardi su di loro.


Anche loro avevano visto il raggio dorato.


Il raggio di luce cambiava costantemente forma nella mano di Ran Yu, a volte sembrava un piccolo passero e altre volte un serpente dorato in miniatura.


“Cos’è quello?”


“Mi chiedo se sia la ricompensa del drago imperatore o dell’Albero del Dao della Terra Imperatrice.”


Precedentemente, Cang Mang aveva detto che chi avesse superato più colonne avrebbe potuto scegliere uno qualunque dei pilastri. Questo significava che, anche se Ran Yu era sul ponte dell’Albero del Dao, avrebbe anche potuto ricevere le occasioni della colonna del drago imperatore.


