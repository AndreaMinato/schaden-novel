---
weight: 823
title: Capitolo 823 - Perla dello Spirito Intermedia
pubDate: 2025-03-24T08:50:25.731Z
tags:
    - tmw
---


Capitolo sponsorizzato, ringraziamo Daniele!
@Angelo se mi spunti l’opzione acquisto in futuro mi fai un gran favore XD
25 capitoli in coda totali (0 Daniele + 20 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Pa!


Ran Yu all’improvviso strinse la mano, schiacciando il serpente dorato in miniatura.


Quando riaprì le dita, trovò un amuleto dorato che sembrava fatto di carta.


Il raggio di luce multiforme era un amuleto?


Tutti i discepoli del clan Luo guardarono l’amuleto con stupore e curiosità.


E nel momento in cui il tesoro apparì, i coltivatori che lo stavano fissando sentirono subito un senso di pericolo. Era come fossero loro ad essere fissati dall’amuleto.


Emanava già un’aura così maestosa senza nemmeno attivarsi. Chissà cosa sarebbe successo se fosse stato usato.


In confronto ad altre opportunità, gli amuleti potevano essere usati un numero limitato di volte, ma se fossero stati davvero potenti, potevano essere utilizzati durante momenti critici. Alcuni amuleti estremamente misteriosi equivalevano all’attacco di un guerriero di livello supremo. Era particolarmente prezioso per i guerrieri all’Apertura Yuan e all’Ascensione Celeste.


Tuttavia, più era misterioso un amuleto, più era difficile da produrre. Quello di Ran Yu per esempio doveva essere estremamente arduo da costruire.


Pensando a questo, gli altri coltivatori si riempirono di invidia. Sicuramente l’amuleto era costoso.


Ran Yu era piuttosto soddisfatto di questo amuleto e lo mise da parte in silenzio.

Gettò un’occhiata verso Yi Yun accanto a lui e sogghignò subito vedendo che stava mostrando uno sguardo pensoso. Chiaramente era la prima volta che Yi Yun vedeva un amuleto del genere.


I guerrieri dei regni inferiori avevano un punto di vista limitato, così come avrebbero riconosciuto gli amuleti del Cielo Empireo dai Diecimila Elfi?


In quel momento, un’altra tenda di luce si levò in volo.


“È diretta verso Ran Yu.”


Ran Yu sporse una mano e afferrò il bagliore.


Mentre la tenda di luce si rompeva, una perla estremamente lucida apparì nella mano di Ran Yu.


Questa perla brillava di una lieve tinta azzurra. Nel palmo di Ran Yu, i suoi raggi incantarono gli sguardi degli altri coltivatori.


“Questa è…” Alcuni coltivatori non la riconobbero.


“Perla dello Spirito Intermedia!” Esclamò qualcuno. Non era un oggetto offensivo o difensivo, ma una perla del Dao su cui erano incise le ispirazioni nomologiche di una potente figura del clan Luo prima di morire. Una volta che fosse stata frantumata, si potevano ottenere illuminazioni dai frammenti nomologici.


Naturalmente un guerriero formidabile poteva produrre molte Perle Spirituali Intermedie nell’arco di decine di millenni. E se uno fosse riuscito a trarre ispirazioni, sarebbe stato comunque impossibile ottenere direttamente le ispirazioni nomologiche di quella potente figura.


Anche così, era comunque estremamente preziosa.


Un coltivatore disse con tono invidioso: “Questa è simile alla pillola che Luo Fengling ha ricevuto, ma è di livello superiore a quella pillola.”


“Ran Yu è un elfo celeste, così ha un fisico potente. Ora, con un miglioramento delle ispirazioni nomologiche, la sua forza migliorerà prima delle prove della sala divina Luo. Finirà in una posizione migliore alle prove.”


I coltivatori iniziarono a discutere.


Scossero la testa incupiti mentre guardavano Ran Yu. Le opportunità che avevano ottenuto non erano nulla in confronto a quelle di Ran Yu.


Tuttavia Cang Mang disse: “Questa è la perla spirituale intermedia di grado più elementare.”


Il grado più elementare?


Ma era comunque una perla spirituale intermedia…


“Tuttavia non è facile ottenere una perla spirituale intermedia. Chi ci è riuscito ha anche ottenuto il riconoscimento dell’Albero del Dao della Terra Imperatrice, ma è più raro ricevere una perla spirituale intermedia. C’è stata una componente di fortuna qui.” Aggiunse Cang Mang.


Quando i discepoli sentirono queste parole, sospirarono subito con emozione pensando al valore della perla spirituale intermedia.


Ran Yu sogghignò. Anche se il grado non era elevato, l’opportunità che aveva ricevuto non era male. Proprio come la gente aveva detto a Yi Yun, anche la fortuna faceva parte della forza.


“Se Ran Yu ha ricevuto una ricompensa del genere, chissà cosa otterranno Gu Luo e Yi Yun.” Un coltivatore rivolse lo sguardo verso Gu Luo e Yi Yun. Questo discepolo aveva ottenuto la sua opportunità, un taccuino di un potente elfo di quando era giovane. Se l’avesse studiato con attenzione, anche lui avrebbe potuto trarne un po’ di ispirazione.


Questo gruppo di coltivatori aveva già ricevuto la sua opportunità, così aveva perso ogni senso di anticipazione. Così concentrarono l’attenzione su Gu Luo e Yi Yun.


“Le opportunità dipendono dal destino. Fratello minore Li, hai appena raggiunto un Movimento Iniziale ed era più debole del mio. Tuttavia l’oggetto che hai ricevuto è di gran lunga migliore del mio.” Disse un altro coltivatore con uno sguardo esterrefatto. Aveva ottenuto solo venti Pietre del Mondo.


“Ahah.” Quel particolare fratello maggiore Li non poté trattenersi dal ridere e disse: “Così Gu Luo e Yi Yun non riceveranno per forza opportunità migliori. Le antiche colonne hanno strane regole durante le loro valutazioni. Forse Yi Yun riceverà qualcosa di ancora peggiore perché è un essere umano! Allora la sua prova si rivelerebbe inutile.”


Gli altri coltivatori annuirono. La valutazione di Yi Yun li aveva imbarazzati, come se li avesse schiaffeggiati in faccia. Se avesse ricevuto un premio mediocre, ne sarebbero stati confortati.


Naturalmente sapevano anche che, con la valutazione di Yi Yun, non importava quanto fosse pessima la sua fortuna, le sue opportunità sarebbero state di gran lunga superiori alle loro.


“È il turno di Gu Luo!”


Un raggio di luce sfrecciò nelle mani di Gu Luo e, quando tutti riuscirono a scorgere cosa nascondeva, rimasero esterrefatti.


Anche la prima opportunità di Gu Luo fu una perla spirituale intermedia!


E quando questa perla spirituale intermedia apparì, chiunque la guardava avrebbe avuto la sensazione che la sua pelle fosse stata pizzicata. L’aura tagliente fece ritirare tutti.


Ran Yu si accigliò vedendo questa perla spirituale intermedia. Sembrava che quella di Gu Luo fosse di grado superiore.


Il primo tesoro era una perla spirituale intermedia e quello dopo…


Divina colonna del Nulla Solitario, Apertura dell’Occhio!


Una tenda di luce volò fuori dalla colonna divina del Nulla Solitario, trasformandosi in una tavoletta di pietra.


“È il frammento di una tecnica!” Gridò qualcuno dalla vista acuta.


Questa tavola di pietra era solo una porzione di una tecnica.


Gu Luo mise da parte la perla spirituale intermedia e la tavoletta di pietra silenziosamente con un’espressione impassibile. Nessuno capì se fosse contento o no.


Tutti stavano discutendo, ma Gu Luo non aveva intenzione di mostrare i due tesori.


Erano incuriositi dal frammento della tecnica e immaginava che fosse parte di un’antica tecnica, e se Gu Luo fosse riuscito a padroneggiarne il 10%-20%, sarebbe stato estremamente positivo.


Tuttavia anche la comprensione di tecniche frammentarie dipendeva dalla fortuna. Non si poteva sapere quanto si poteva comprendere da una tavola del genere. Così, da questo punto di vista, una tecnica frammentaria poteva non essere superiore all’amuleto di Ran Yu.


Anche gli altri coltivatori giunsero a questa conclusione mentre guardavano Ran Yu. Anche se il giovane aveva ricevuto una valutazione relativamente inferiore, era abbastanza fortunato…


Tuttavia Ran Yu rimase impassibile. Dopo aver detto quelle parole a Yi Yun, aveva recuperato la sua compostezza raffinata e indifferente.


Aveva riflettuto. In quanto elfo celeste e membro del clan Xushui Ran, anche se le sue ispirazioni nomologiche erano inferiori, aveva superato Yi Yun sotto vari altri aspetti! Perché doveva usare il suo punto debole come confronto?


Per ora, tutto ciò che importava erano le opportunità che Yi Yun avrebbe ottenuto.


