---
weight: 8240
title: Capitolo 824 - La via della Tempra del Corpo
pubDate: 2025-03-24T08:59:35.157Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
24 capitoli in coda totali (19 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Ormai tutti si erano resi conto che le ricompense delle dodici colonne divine elfiche erano state distribuite in ordine di riconoscimento. Dopo Gu Luo, probabilmente sarebbe stato il turno di Yi Yun.

Tutti puntarono gli occhi su Yi Yun, impazienti di sapere che sorta di opportunità avrebbe ricevuto, visto che era il coltivatore con le valutazioni più alta.


Perfino Gu Luo aveva rivolto il suo sguardo spento verso Yi Yun.

“Mi chiedo quanto sarà fortunato il fratello minore Yi Yun…” Luo Fengling lo guardò da lontano dal ponte di pietra della fenice dai sette colori.


Il ponte sotto Yi Yun assomigliava ad un pezzo di legno rinsecchito da più di diecimila anni. Anche la sua superficie era coperto da uno strato di pietre.


Sotto il legno rinsecchito però crescevano fiori ed erbe spirituali rigogliose e colorate, erano davvero splendidi. Queste piante di solito prosperavano solo in posti pieni di energia spirituale, così era piuttosto sorprendente che si trovassero su questo legno rinsecchito nello spazio sigillato.


All’improvviso, una tenda di luce emerse dal profondo dell’abisso. Iniziò come un puntino luminoso e si trasformò in un lungo arco nebbioso, era diretto verso il legno rinsecchito.


La tenda di luce arrivò proprio di fronte a Yi Yun e, nel momento in cui il giovane stese la mano, sentì un peso nel suo palmo mentre appariva una scatola nel suo palmo.


“Cos’è?” I discepoli del clan Luo si concentrarono sulla sua mano.


Yi Yun aveva capito subito cos’era nel momento in cui era entrato in contatto con la tenda di luce.


Questa era la ricompensa della colonna della fenice dai sette colori.


Yi Yun ne aveva ottenuto a stento il riconoscimento, così non riponeva molte speranze in questo premio.


Yi Yun aprì la scatola e ci trovò un libro, sulla copertina c’era scritto in antica lingua elfica: asse celeste dei nove volumi.


Erano i primi due tomi della tecnica!


“Questa ricompensa è molto ordinaria.” Disse con un sorriso Ran Yu.


L’asse celeste dei nove volumi era una tecnica di tempra del corpo di massimo livello, ma il suo prezzo sarebbe aumentato solo a partire dal quinto tomo. Quelli all’ottavo sarebbero stati enormi tesori per il clan Luo. Per quanto riguardava il leggendario nono volume, era già considerato perduto. Nel momento in cui fosse apparso, avrebbe causato sicuramente una tempesta di sangue nel Cielo Empireo dei Diecimila Elfi.


Nel mondo delle arti marziali, bisognava padroneggiare una tecnica prima di crearne una copia. Padroneggiarla ad un certo livello permetteva di produrre una replica corrispondente. Sennò, sarebbe stato impossibile descrivere quelle leggi misteriose ed esoteriche, e anche le traiettorie dei flussi d’energia.


I primi volumi dell’asse celeste erano facili da coltivare ed esistevano molte copie.

Precedentemente, anche un discepolo poco conosciuto del clan Luo che aveva ottenuto a stento la valutazione Movimento Iniziale aveva ricevuto i primi due volumi, così il trattamento di Yi Yun era stato identico al suo.

Questo fece gongolare Lie Ya: “Dopotutto è una valutazione Movimento Iniziale. L’asse celeste dei nove volumi è ancora passabile ed è di gran lunga migliore rispetto alle Pietre del Mondo. Tuttavia, con il fisico di un essere umano, coltivarlo è impossibile…”

Le opportunità concesse dal palazzo degli antichi elfi erano diverse da persona a persona. Queste dodici colonne divine erano state costruite da un periodo di tempo estremamente lungo e la grazia nei pilastri era misteriosa e profonda, dando a queste colonne divine un po’ di coscienza. Avevano un metodo di valutazione speciale, così le opportunità e le ricompense che distribuivano di solito erano le più adatte al coltivatore.


Ad esempio, Ran Yu e Gu Luo avevano entrambi ottenuto perle spirituali intermedie, questo perché il loro punto debole stava nelle leggi.


Ma Yi Yun aveva ottenuto l’asse celeste dei nove volumi?


Molti lo trovarono interessante. Era risaputo che gli esseri umani non potevano temprare i loro corpi, così era senza dubbio uno schiaffo in faccia per Yi Yun ricevere l’asse celeste dei nove volumi.


“Sembra che il suo fisico sia troppo debole e il palazzo degli antichi elfi gli abbia dato una tecnica di tempra del corpo per rimediare. Se hai fiducia nelle tue capacità, potrai tentare di impararlo.” Disse Ran Yu con un sorriso falso.


Il tempo era molto prezioso per i guerrieri più giovani. Se Yi Yun fosse stato troppo orgoglioso e indignato, e avesse tentato di temprare il suo corpo, sicuramente avrebbe sprecato molto tempo. Questo era uno dei risultati che Ran Yu avrebbe desiderato vedere.


“Fratello minore Yi, non ascoltare le sue provocazioni. È meglio se coltivi le leggi appropriatamente. Per quanto riguarda la tempra del corpo, non è che noi umani non possiamo farlo, ma gli sforzi e le risorse necessari superano i vantaggi che riceveremmo temprando il corpo. Il gioco non vale la candela.”


Luo Fengling temeva che Yi Yun potesse essere una testa calda e smarrirsi, sarebbe stato un disastro.


“Ringrazio la sorella maggiore per il consiglio. Lo terrò a mente.”


Yi Yun gettò un’occhiata verso l’asse celeste dei nove volumi per poi riporlo nel suo anello interspaziale.


Anche se Ran Yu lo aveva denigrato deliberatamente, aveva detto la verità. Il suo fisico di puro Yang era più propenso ad usare le leggi, ma non aveva niente a che fare con le tecniche di tempra del corpo che avrebbero rafforzato le ossa, i muscoli e le vene.


Tuttavia Yi Yun aveva il Cristallo Viola. Se avesse praticato davvero tecniche di tempra del corpo, avrebbe potuto utilizzare l’artefatto divino per assorbire grandi quantità d’energia per ricostruire il suo organismo quasi da zero. Era ancora possibile per lui coltivare tecniche della tempra del corpo. Solo che, come aveva detto Luo Fengling, non valeva la pena di usare risorse e sforzarsi così tanto. Non c’era bisogno di farlo.


A Yi Yun non importava della prima ricompensa. Dopotutto proveniva dalla colonna della fenice dai sette colori. Aveva a stento ottenuto il suo riconoscimento, così era prevedibile che il suo premio non fosse buono.


E dopo…


Whew!


Un’altra tenda di luce si precipitò fuori dall’abisso, dritta verso Yi Yun!


Dopo la colonna della fenice, era il turno di quelle dell’Albero del Dao della Terra Imperatrice e dell’Illuminazione dell’Estremo Yang. Yi Yun aveva ottenuto Ridestarsi dall’Ibernazione da entrambe.


“La prima ricompensa non si allinea al percorso di coltivazione di Yi Yun. Sono interessato a vedere quale sarà la seconda ricompensa. Sarebbe interessante se anche questa non fosse adatta al suo percorso.” Disse con una risata Ran Yu.


Poteva ammettere che le ispirazioni nomologiche di Yi Yun erano notevoli, ma lo sottovalutava comunque a causa delle sue origini e della sua stirpe. Anche se aveva ricevuto le valutazioni Ridestarsi dall’Ibernazione, le ricompense ricevute non sarebbero state necessariamente vantaggiose.


Il suo fisico e il suo livello di coltivazione erano deboli. Se l’oggetto ricevuto non avesse potuto migliorare immediatamente la sua forza, non sarebbe stato d’aiuto per le prove della sala divina Luo.


Nelle prove della sala divina Luo, non importava quanto talento nelle leggi si avesse, sarebbe stato inutile perché era la forza ad essere il fattore più importante.


‘Potrei non averti battuto nel palazzo degli antichi elfi, ma sono le prove della sala divina Luo ad essere critiche. Ti supererò.’ Pensò Ran Yu.


In quel momento la tenda di luce era atterrata nel palmo di Yi Yun.

Era una scatola di pietra quadrata.


Sembrava ordinaria e dall’aspetto perfino un po’ grezzo.


Tuttavia nessuno osò sottovalutarla. Moltissimi la pensavano come Ran Yu e credevano che, indipendentemente da quanto fossero buone le ricompense, il livello di coltivazione limitato di Yi Yun le avrebbe rese temporaneamente inutili. Tuttavia, erano sicuri che avrebbe ricevuto un’ottima opportunità.


Questa era una ricompensa data per una valutazione Ridestarsi dall’Ibernazione.


Yi Yun guardò la scatola di pietra nella sua mano. Era lunga circa quanto un avambraccio e aveva un aspetto semplice. Non sembrava speciale e ciò che conteneva era completamente isolato dall’esterno. Nemmeno lui aveva idea di cosa fosse.


