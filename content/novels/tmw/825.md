---
weight: 825
title: Capitolo 825 - Antico Drago dei Fiumi Divoratore dei Cieli
pubDate: 2025-03-24T08:59:35.163Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
23 capitoli in coda totali (18 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Yi Yun ignorò gli sguardi degli altri mentre apriva lentamente la scatola di pietra.


Quando la scatola di pietra si aprì, emanò subito un’aura gelida. Un’onda d’acqua sembrò riempire l’intera area.


Immersi in quest’aura, i coltivatori non poterono trattenersi dal tremare. Percepivano un incomprensibile senso di pressione e avevano difficoltà a rimanere in piedi.


Che sorta di aura era questa?


La gente si allarmò, il motivo per cui barcollavano non era per via dell’aura potente, ma per lo più per la pressione che sentivano.


“Cos’era quello?”

“Quest’aura è davvero strana!”


Si raggelarono mentre venivano sfiorati dall’aura.


Cosa si nascondeva in quella scatola di pietra?


Yi Yun aprì il contenitore mentre i suoi occhi brillavano con anticipazione.


In effetti era troppo giovane per partecipare alle prove della sala divina Luo. Ed era per questo che aveva bisogno di cogliere ogni opportunità per aumentare la sua forza, permettendogli di affrontare le prove della sala divina Luo con più sicurezza.


Yi Yun voleva cercare Lin Xintong e, se avesse potuto aumentare drasticamente la sua forza tramite le prove della sala divina Luo, sarebbe stato molto più semplice per lui attraversare il Cielo Empireo dei Diecimila Elfi in futuro.

Nel momento in cui la scatola di pietra si aprì, rivelò qualcosa dall’aspetto ordinario rispetto all’aura fredda e vigorosa che emanava.


Era un osso bianco cristallino come la giada, emanava un lieve bagliore.


I discepoli del clan Luo non reagirono quando lo videro, ma Cang Mang, che stava galleggiando a mezz’aria seduto, si alzò. Perfino il grosso serpente attorcigliato attorno a lui alzò la testa.


“Questo è… l’osso di un antico elfo!”


Cang Mang non poté mantenere la calma mentre guardava l’osso elfico.

“L’osso di un antico elfo?”


Tutti i coltivatori sentirono la sua voce.


Un piccolo fantasma vorticò nell’osso bianco come la giada, come se contenesse uno spirito.


Questi coltivatori erano tutti membri della razza elfica, così come potevano non aver sentito delle ossa degli antichi elfi?


Tuttavia, questa era la prima volta che Ran Yu ne vedeva una, figuriamoci discepoli di clan più piccoli.


“L’osso di un antico elfo… Come può essere?!”

Ran Yu impallidì sentendo l’esclamazione di Cang Mang. Mentre guardava l’osso, strinse i pugni fino a farli tremare gentilmente.


“È davvero l’osso di un antico elfo! Le dodici colonne divine del palazzo hanno davvero preparato l’osso di un antico elfo per un essere umano!”


Il Cielo Empireo dei Diecimila Elfi comprendeva tre categorie principali di razze: celeste, terrestre e antica.


Ran Yu era un elfo celeste ed era considerato un talento sbalorditivo. Era un genio favorito dal cielo, ma il motivo per cui gli elfi celesti erano forti era per via dei loro antenati. Avevano ereditato la stirpe degli elfi antichi.


Cos’era un antico elfo? A parte le dodici divinità, il drago e la fenice nel cielo, e il Kun Peng del mare, il caos, il covo dorato, il qilin, il drago della musica, il Baxia, l’uccello vermiglio e la tigre bianca erano tutti antichi elfi!


Questi antichi elfi erano potenti in quanto bestie divine primordiali di questo Cielo Empireo.


Naturalmente c’erano delle differenze tra gli antichi elfi. Un vero drago dalla stirpe pura era migliaia di volte più potente di un drago dei fiumi dal sangue misto.


Ma anche l’osso di un drago dei fiumi sarebbe stato inestimabile, ma perché avrebbe contenuto delle rune e del midollo!


Dopo che un antico elfo moriva, la sua carne e il suo sangue sarebbero tornati al mondo, lasciando solo le ossa. Le rune sulla superficie delle ossa conservavano le leggi praticate dagli antichi elfi quando erano in vita.


Per quanto riguardava il midollo, conteneva il potente potere della stirpe dell’antica creatura.


Il midollo poteva essere trapiantato direttamente nel corpo dei guerrieri, modificando il loro fisico. Questo avrebbe rafforzato un coltivatore, permettendogli di migliorare di netto la loro forza!


E questo era il motivo per cui i Divini Maestri della Desolazione del clan Luo avrebbero pensato che fosse uno spreco raffinare le ossa degli antichi elfi in reliquie, e invece avrebbero usato tecniche mistiche per assorbirle direttamente.


Perché gli elfi celesti avevano un complesso di superiorità fin dalla nascita? Era per via dei loro potenti fisici che avevano ereditato dalla stirpe degli antichi elfi.


Ad esempio, gli antenati del clan Xushui Ran avevano ereditato la stirpe del pesce Ranyi.


Il pesce Ranyi era un tipo di antico elfo. Il classico dei diecimila elfi delle montagne e dei mari raccontava: “Il pesce Ranyi aveva il corpo di un pesce e la testa di un serpente. Aveva sei zampe e occhi da cavallo. Ottenere una sua scaglia permette ai guerrieri di distanziarsi dai loro incubi e rimuovere demoni mentali.”


Il clan Xushui Ran poteva aver ereditato la sua stirpe, ma la sua concentrazione non era necessariamente alta. Un genio del clan era in grado di risvegliare l’antica stirpe per ottenere una scaglia, ma Ran Yu era ben lontano dal riuscirci.


Se avesse ricevuto la spina di un pesce Ranyi e l’avesse assorbita, la concentrazione della sua stirpe sarebbe aumentata di un nuovo livello, facilitando il risveglio della sua antica stirpe.


Tuttavia, le ossa degli antichi elfi erano troppo preziose. Anche se la famiglia Xushui Ran possedeva le lische dell’antico pesce Ranyi, rappresentavano le risorse accumulate e le fondamenta del clan, così era impossibile che le concedessero a Ran Yu senza motivo.


Ran Yu desiderava da molto tempo ottenere le spine del pesce Ranyi, ma non era mai riuscito ad ottenerle. Ma ora, Yi Yun aveva già ricevuto l’osso di un antico elfo!


Come poteva non essere invidioso?!

Gli esseri umani avevano una buona percezione delle leggi, ma erano più deboli. Tuttavia, se avessero potuto ricostruire il loro corpo usando il midollo delle ossa di antichi elfi…


Non sarebbe stato impossibile per lui coltivare l’asse celeste dei nove volui!


Precedentemente, Ran Yu e Lie Ya avevano deriso Yi Yun per via del suo fisico debole e di come le dodici colonne divine gli avevano dato una tecnica della tempra del corpo che non poteva utilizzare. Tuttavia, prima che potessero ridere ancora a lungo, i pilastri avevano preparato l’osso di un antico elfo per Yi Yun, facendoli quasi vomitare sangue.


Yi Yun poteva compensare il suo punto debole usando l’osso dell’antico elfo!


‘Perché il palazzo lo favorisce così tanto? Dare l’osso di un antico elfo ad un umano con un corpo così debole è lo spreco di un tesoro celeste. Se la ricevessi io, potrei risvegliare l’antica stirpe del pesce Ranyi!’


Ran Yu stava fremendo di rabbia mentre osservava la scatola di pietra nelle mani di Yi Yun.


Il motivo per cui aveva recuperato la calma e il suo senso di superiorità su Yi Yun era tutto perché il suo fisico, il tratto caratteristico della razza elfica, era molto più forte. Ma ora stava per essere superato anche da quel punto di vista.


Più ci pensava, più Ran Yu provava invidia. Senza accorgersene, cominciò ad emanare intento omicida.


E in quel momento uno sguardo freddo si posò su Ran Yu, risvegliandolo bruscamente. Quando si girò, vide il grosso pitone accanto a Cang Mang che lo fissava freddamente.

Se Ran Yu non avesse potuto resistere alla tentazione e avesse finito con il commettere imprudenze, sarebbe stato attaccato sicuramente dal grosso pitone.


Ran Yu fece un respiro profondo e rimase in silenzio.


In quel momento, Cang Mang disse a Yi Yun: “L’osso dell’antico elfo nella tua mano è il coccige di un antico drago dei fiumi divoratore dei cieli. L’antico drago dei fiumi divoratore dei cieli può non essere considerato molto potente, ma anche così questo pezzo ha un valore considerevole nel Cielo Empireo dei Diecimila Elfi.
Il coccige è l’osso più adatto a guerrieri del tuo livello di coltivazione. Ad un livello di coltivazione superiore, gli effetti diminuirebbero sempre di più. Questa è un’ottima opportunità per te, così assicurati di sfruttarla appieno.”


