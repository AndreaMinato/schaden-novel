---
weight: 8270
title: Capitolo 827 - Valle del Vento Nero
pubDate: 2025-03-24T08:59:35.165Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
21 capitoli in coda totali (16 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


“Congratulazioni al fratello minore Yi. Da oggi sarai sicuramente considerato una persona importante nello stato della Nuvola di Fuoco.” Disse con sincerità Luo Fengling.


Yi Yun sorrise per poi guardare Bai Chen.


Precedentemente Bai Chen era d’ottimo umore quando era arrivato al palazzo degli antichi elfi, ma ora aveva perso tutto il suo entusiasmo, come se il suo intero essere fosse stato coperto da uno strato di polvere.


“Il fratello maggiore Bai Chen sembra aver subìto un duro colpo.” Disse Luo Fengling. “Le prove della sala divina Luo si svolgono ogni sessant’anni. Devono ancora iniziare ufficialmente, ma la competizione è già così intensa.”


Luo Fengling sospirò. Il mondo dei guerrieri era così ed era inevitabile. Se Bai Chen non si fosse potuto riprendere da questo colpo e la sua motivazione ne fosse stata danneggiata, non avrebbe più avuto un futuro nelle arti marziali. Forse i suoi progressi si sarebbero perfino arrestati e non sarebbe più avanzato di livello.


Yi Yun annuì mentre osservava i discepoli dello stato del Firmiana della Fenice da una parte e dall’altra della sala. Vedendoli uscire, Luo Tian non li chiamò, invece si limitò a guardarli da lontano.

Separati da una lunga distanza, Yi Yun e Luo Tian si scambiarono delle occhiate.


All’improvviso lo sguardo di Luo Tian bruciò pieno di spirito combattivo emanando un bagliore.


Luo Tian trasmise la sua voce: “Sei davvero bravo e sono molto soddisfatto! Sembra che ci sia un altro avversario degno oltre a Tian Shi nello stato della Nuvola di Fuoco. Tuttavia le tue leggi possono essere potenti, ma tu sei troppo debole. Non deludermi quando arriverà il momento!”


Yi Yun si accigliò lievemente. Questa persona era davvero irritante. Precedentemente si era vergognato così tanto al punto da nascondersi, ma adesso era tornato a provocarlo.


Le antiche colonne elfiche erano solo un luogo per allenarsi nel monte Nuvola Azzurra. Per metterla in termini diretti, era un posto per ottenere qualche beneficio! Ricevere il riconoscimento delle dodici colonne divine era una prova delle proprie ispirazioni nomologiche. E superarla naturalmente avrebbe garantito opportunità. Chi falliva non sarebbe stato punito, così l’intero processo sarebbe stato privo di pericoli.


Gli altri luoghi di allenamento nel monte Nuvola Azzurra però non erano così tranquilli!


Il monte Nuvola Azzurra era gigantesco. Dopo aver lasciato il palazzo degli antichi elfi, tornarono nell’incrociatore spirituale.


Woosh. Il vento ululò e, presto, l’imbarcazione trapassò la nebulosa blu per poi discendere all’improvviso in una valle.


Era un avvallamento estremamente ripido, così chiunque non l’avesse visto con i propri occhi non ci avrebbe creduto. Sembrava un paradiso immortale, eppure comprendeva un abisso che perfino gli uccelli avrebbero avuto difficoltà ad attraversare.


Nel profondo di questa gola c’era un fiume nero impetuoso. Emanava gas nero che riempiva tutta la valle. Dal momento in cui uscì dall’incrociatore spirituale, Yi Yun si accigliò immediatamente. Vide alcune persone evocare il loro qi vitale protettivo, ma persone come Ran Yu sembravano calme e composte.


“Questa valle del Vento Nero è il secondo luogo del vostro allenamento di gruppo. Avete un mese di tempo prima di partire. Credo che abbiate già scoperto che è estremamente pericolosa. Emette costantemente gas tossici che divorano i vostri corpi e perfino la vostra sanità mentale. Chi ha la sensazione di non poter più resistere è meglio che emetta costantemente qi vitale protettivo. Tuttavia, anche eventuali scudi verranno erosi costantemente.” Disse Cang Mang.


Tuttavia, nonostante avesse detto questo, non fece nulla. Anche il grosso pitone si attorcigliò attorno a lui, completamente impassibile.


“Le prove della valle del Vento Nero metteranno alla prova il sangue elfico nei vostri corpi!”


Tutti i membri della razza elfica presenti furono colti di sorpresa.


“Sangue elfico!” Ran Yu strinse i pugni con forza mentre i suoi occhi brillavano.


Finalmente, finalmente un campo in cui eccelleva.


Apparteneva al clan Xushui Ran. Il suo antenato possedeva la stirpe del pesce Ranyi, per questo era orgoglioso delle sue origini.


Non eccelleva nelle leggi, ma non avrebbe temuto nessuno quando si trattava di una prova della stirpe elfica.


Pensandoci, Ran Yu guardò Yi Yun con un sogghigno.


Non c’era bisogno di dirlo, stavolta giocava in casa. Yi Yun, un essere umano, non poteva fare nulla. Perfino un elfo terrestre sarebbe stato più forte di lui.


Yi Yun non disse nulla, si limitò a guardare la valle del Vento Nero dall’incrociatore spirituale.

“Vedete le caverne nelle mura della montagna?” Dopo che Cang Mang le indicò, la gente notò le grotte nascoste dalla densa foschia nera.


Le entrate di queste caverne erano strette e non erano profonde. In ognuna di esse, c’era solo spazio per fare sedere una persona. L’intera montagna era piena di caverne. Quelle sotto erano avvolte da gas tossici neri ed era impossibile vederle chiaramente. Tuttavia era facile intuire che raggiungessero la superficie del fiume.


Il gas tossico diminuiva in densità a quote più alte, ma più sotto sembrava inchiostro nero. Non era un posto in cui si poteva resistere a lungo lì.


“Più scendete, più queste caverne del Vento Nero diventano fatali. Stimolate la stirpe elfica nei vostri corpi e usate il vostro sangue per resistere all’erosione del gas nero. Tra un mese, consiglio di tornare a casa a chiunque non riuscirà a raggiungere il quinto piano. A quel punto, partecipare alle prove della sala divina Luo sarebbe solo umiliante.” Disse Cang Mang incrociando le braccia al petto.


I coltivatori furono colti alla sprovvista. Erano stati scelti dallo stato della Nuvola di Fuoco per partecipare alle prove della sala divina Luo. Ora, prima che iniziassero le prove, sarebbero stati eliminati durante un allenamento di gruppo?


Tuttavia si stava parlando di Lord Cang Mang, una persona dalla posizione straordinaria nel clan Luo. Poteva eliminare chi voleva con una sola parola.


Persone come Bai Chen in particolare impallidirono leggermente, ma erano comunque determinati. Non potevano fallire di nuovo!


“Non dovete provare indignazione. Come potreste pensare di meritare risorse se non potete nemmeno resistere ad un allenamento?” Disse senza esitazione Cang Mang dopo aver visto le reazioni dei coltivatori.


Tutti si ammutolirono. Cang Mang aveva ragione. In quanto guerrieri, se fossero stati più deboli degli altri, allora meritavano solo di essere eliminati.


Tuttavia, era positivo coltivare in un ambiente tossico?


“Eheh, non sottovalutate la valle del Vento Nero. Ho sentito che la valle è piena di misteri. Finché raggiungerete il quinto livello, naturalmente ne sperimenterete i benefici.” Disse con allegria un coltivatore che era a conoscenza di alcuni segreti. In effetti aveva solo sentito parlare della valle del Vento Nero e ora, visto che era il solo a parlarne, attirò l’attenzione degli altri.


“Non è sbagliato, ma raggiungere il quinto livello è facile, per ottenere davvero dei benefici, solo il settimo è l’inizio.” Disse con tono freddo Ran Yu.


Sembrava molto più gelido da quando era iniziato l’allenamento del palazzo degli antichi elfi. Anche se questa persona era stata smentita da Ran Yu, sussultò dopo aver visto la sua espressione fredda accompagnata da una traccia di furia nello sguardo. Non osò dire altro.


“Solo il settimo piano è l’inizio?”

I coltivatori abbassarono gli sguardi. Il settimo piano era davvero la zona dove i gas tossici diventano estremamente densi. Erano ancora a mezz’aria, ma alcuni avevano già bisogno di usare il loro qi vitale protettivo. Altri che erano resistiti per un po’ avevano cominciato a sentire dolore e non si erano potuti trattenere dall’evocare il loro qi vitale protettivo. Inoltre, come aveva detto Cang Mang, potevano sentire che i loro scudi di energia venivano erosi lentamente. Anche se non era un ritmo significativamente veloce, probabilmente il qi vitale protettivo di alcuni coltivatori non avrebbe retto fino al quinto piano.


Per quanto riguardava il settimo? Chissà quanto era difficile.


“Scendete tutti. Il modo migliore per resistere al gas nero è stimolare il vostro sangue elfico.” Disse Cang Mang.

