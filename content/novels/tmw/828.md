---
weight: 828
title: Capitolo 828 - Sangue di Drago
pubDate: 2025-03-24T15:44:29.116Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
20 capitoli in coda totali (15 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Molti guardarono Yi Yun con lievi sorrisi maligni sentendo le parole di Cang Mang. Yi Yun era un essere umano dal fisico molto più debole. Durante l’allenamento precedente, aveva rubato le luci della ribalta, ma stavolta… era la razza elfica a giocare in casa.


Luo Fengling si avvicinò e disse: “Fratello minore Yi, stai bene? Andiamo insieme? Almeno possiamo coprirci le spalle l’uno per l’altra.”


Luo Fengling lo aveva detto perché temeva che accadesse qualche disgrazia a Yi Yun.

“Va bene.” Yi Yun annuì.


In quel momento, molti discepoli dello stato della Nuvola di Fuoco stavano volando verso la valle del Vento Nero.


Anche Ran Yu guardò con significato Yi Yun. Era destinato a brillare in questa prova. Voleva fare sapere a tutti quanto era potente la stirpe del clan Xushui Ran.


Voleva che Cang Mang vedesse la sua forza e il suo potenziale. Serbava ancora rancore per com’era stato ignorato finora.


“Sou!”


Ran Yu volò giù rapidamente, dritto verso il quarto piano della valle del Vento Nero!


Ran Yu partì proprio dal quarto piano. I discepoli dello stato della Nuvola di Fuoco si diressero invece verso il primo piano.

“Ran Yu ha scelto subito il quarto piano, ma Gu Luo solo il secondo?”

“A Gu Luo non piace vantarsi. Probabilmente non sarebbe difficile nemmeno per lui cominciare direttamente dal quarto.”


Molte persone erano piene di emozioni contrastanti. Molti di loro erano elfi terrestri o celesti. Tuttavia, nonostante potessero rientrare nella stessa categoria, la differenza nelle loro stirpi era netta. Le potente linee di sangue degli altri li riempirono di estrema gelosia.


Dopo essere atterrato al quarto piano, Ran Yu sentì la foschia nera attorno a lui prendere vita. Snudò le zanne e brandì i suoi artigli, assumendo la forma di varie bestie elfiche o fantasmi inquietanti, per poi precipitarsi su di lui.


“Boom!”


Il qi vitale protettivo di Ran Yu divampò attorno, formando un’aureola color giada.


Alcuni dei gas neri furono riflessi immediatamente dall’aureola, ma la foschia nera che si era trasformata in creature elfiche e spettri riuscì a penetrare direttamente lo scudo di Ran Yu e continuò ad avventarsi su di lui!


“Certamente, il gas nero della valle del Vento Nero è davvero strano. Può assorbire qi vitale qui, trasformandosi lentamente. Parte del gas nero può perfino formare creature senzienti. E quello che ha assunto una certa forma può attraversare qi vitale protettivo senza incontrare resistenze. È impossibile resistere usando solo qi vitale protettivo!” Disse uno dei discepoli dello stato della Nuvola di Fuoco.


Mentre parlava, il gas nero aveva già penetrato lo scudo e puntò dritto verso Ran Yu. Proprio mentre stava per entrare nel suo corpo, Ran Yu gridò.


“Boom!”


Dietro di lui si manifestò l’aura intensa di una stirpe. L’aura rossa sembrava una lingua di fuoco che bruciava il vuoto!


“Chi! Chi! Chi!”


Il gas nero fu bruciato dall’aura, sciogliendosi come neve sotto un intenso calore.


Dietro Ran Yu, l’aura si trasformò in uno strano pesce a sei zampe. Aveva il corpo di un pesce e la testa di un serpente. Sulle sue scaglie erano incise misteriose rune dell’elemento dell’acqua.


“È il pesce Ranyi.” Disse qualcuno con invidia.


Il pesce Ranyi era un’antica creatura elfica acquatica. Nel Cielo Empireo dei Diecimila Elfi, esisteva una miriade di antichi elfi, ognuno dalla forza differente.


Il pesce Ranyi non era particolarmente forte tra l’ampia varietà di razze elfiche, ma Xushui Ran aveva ereditato la sua stirpe pura, non era un fattore insignificante. A molti elfi celesti piaceva vantarsi delle stirpi di drago o di fenice possedute dai loro antenati. Poteva sembrare sbalorditivo, ma in effetti c’era poca concentrazione di quel sangue nei loro corpi. La forza che lasciavano nei loro discendenti naturalmente era di molto inferiore.


Se la concentrazione della stirpe di un elfo celeste fosse stata abbastanza elevata, avrebbero potuto creare l’immagine illusoria del loro antenato usando la propria aura, come Ran Yu.


Questa era una tecnica che suscitava invidia in molti elfi celesti.


Se uno fosse stato un po’ più forte, avrebbe potuto evocare l’antico elfo, cioè radunare il vero potere degli antichi elfi dal cosmo ed era conosciuto come “risveglio della stirpe”!”


Ran Yu era ancora lontano da questo risveglio. Un elfo celeste sul punto di ridestarsi sarebbe stato oggetto di moltissime attenzioni, perfino nella capitale reale del clan Luo.


Dopo che Ran Yu condensò l’immagine del pesce Ranyi, l’aura rosso sangue sembrò non incontrare nessuna resistenza. Imperversò tra la foschia nera mentre lacerava e divorava le bestie elfiche e i fantasmi spettrali formati dal gas nero!


“L’immagine illusoria della stirpe di Ran Yu sta divorando la nebbia nera?”


La gente rimase sbalordita. “Quell’immagine illusoria sembra stia divorando la foschia nera per rafforzarsi?”

“Esatto.” In quel momento, Cang Mang annuì. “Questa è l’opportunità fornita dalla valle del Vento Nero. Posso dirvi questo. Centinaia di milioni di anni fa, un potentissimo antico elfo, che si dice sia stato un Drago del Sangue deteriorato, è stato fatto a pezzi nella valle del Vento Nero. Il suo sangue ha macchiato la valle di rosso, per poi trasformarsi in foschia nera che è rimasta fino ad oggi.”


“La nebbia nera ha finito con il prendere forma, generando alla fine intelligenza. Lungo un periodo di decine di milioni di anni, i loro corpi sono riusciti ad accumulare pura essenza del mondo. Se potrete divorarli, rafforzerà il potere del vostro sangue. Tuttavia, se fallirete, potreste finire divorati voi dalla foschia nera. Nel caso peggiore, la vostra anima potrebbe venire annientata; così coltivare nella valle del Vento Nero è davvero pericoloso!”


Mentre parlava, Cang Mang guardò con significato i discepoli dello stato della Nuvola di Fuoco.


I più deboli impallidirono lievemente.


Il sangue lasciato da un drago del sangue deteriorato aveva prodotto la nebbia nera? Allora non c’era da meravigliarsi che assorbire la foschia avrebbe rafforzato la loro stirpe.


Tuttavia era troppo terrificante. Se non fossero stati attenti, le loro coscienze sarebbero state divorate dalla foschia nera, riducendoli in ritardati mentali. Allora sarebbero praticamente morti.


“Guardate, Ran Yu ha già raggiunto il quinto piano!” Disse all’improvviso qualcuno tra la folla.


Già al quinto piano?


Precedentemente, quando Ran Yu era arrivato alle caverne del quarto piano, aveva evocato all’improvviso l’antica stirpe elfica nel suo corpo, divorando grandi quantità di foschia nera. Le creature nella nebbia erano intelligenti, così erano scappate visto che si erano accorte di non poter competere con lui.


Così Ran Yu era passato al quinto piano!


Dopo il quinto piano, la pressione era aumentata di netto.


E questo era il limite menzionato da Cang Mang. Se un guerriero non avesse potuto raggiungere questo livello alla fine della prova della valle del Vento Nero, Cang Mang avrebbe potuto eliminarli direttamente dalle prove della sala divina Luo.


Molti discepoli dello stato della Nuvola di Fuoco si stavano ancora preoccupando di come raggiungere il quinto piano, ma Ran Yu era già arrivato lì fin dall’inizio.


E a quanto pareva, poteva fare altri progressi.


Ran Yu era al quinto piano, mentre Gu Luo era ancora al secondo. Gli altri invece avevano appena iniziato al primo, nel tentativo di adattarsi all’intensità del gas nero.

La situazione era chiara.


Anche se Gu Luo era al secondo piano, doveva ancora stimolare la sua stirpe degli antichi elfi. Stava resistendo usando solo il suo potente fisico!


Era terrificante pensare di usare il proprio corpo per resistere alla foschia nera!


“È solo questione di tempo prima che Gu Luo raggiunga il quinto piano. Potrebbe perfino raggiungerlo ora, così non ha fretta. Noi però non possiamo rimanere con le mani in mano, altrimenti saremo eliminati prima di partecipare alle prove della sala divina Luo. Sarebbe uno spreco dell’opportunità che lo stato della Nuvola di Fuoco ci ha dato!”


“Fratello minore Yi, scendiamo anche noi. Iniziamo dal primo piano e procediamo lentamente. Forse potrai avvicinarti al primo livello da lontano senza aver fretta di scendere. Se non altro potrai adattarti.”


