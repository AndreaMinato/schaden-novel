---
weight: 83
title: Capitolo 83 - Mettere alla prova il tuo Spirito!
pubDate: 2023-07-29T14:09:48.031Z
tags:
    - tmw
---


Un giorno dopo, tutti i partecipanti delle piccole tribù nel raggio di mille miglia arrivarono lentamente nel clan tribale Tao. Dopo una notte di riposo, la selezione del regno iniziò ufficialmente!

Il luogo dove si sarebbe tenuta la selezione sarebbe stata una terra spoglia e piatta fuori dalla città del clan tribale Tao.

Era un’area vasta e sembrava che l’avessero pavimentato da quanto era piena di pietre di ferro nero.

Più di mille partecipanti, divisi nei loro clan tribali, si erano messi in righe ordinate.

In mezzo c’erano membri d’élite del clan tribale Tao. Erano circa seicento avevano più partecipanti di tutte le piccole tribù combinate! Non solo erano molti, la qualità delle loro coltivazioni era eccellente. Anche chi era stato inserito per fare numero era più forte dei membri del campo dei guerrieri del clan Lian.

Yi Yun notò che proprio di fronte a loro c’era il terzo giovane maestro Tao Yunxiao.

Per quanto riguardava il primo e il secondo giovane maestro, non erano apparsi. Secondo le regole della selezione del regno, la prima valutazione era una fase preliminare. Avrebbe eliminato chi era troppo troppo debole. Chi era già allo stadio del Sangue Viola però non aveva bisogno di superare preliminari, potevano partecipare direttamente alle ultime fasi di selezione.

In effetti raggiungere lo stadio del Sangue Viola avrebbe garantito un posto nelle truppe del Drago Brillante. La finale era solo una formalità. Un guerriero dal Sangue Viola che aveva meno di ventotto anni, anche se fosse stato solo negli stadi iniziali, aveva già dimostrato il suo talento; quindi aveva i requisiti per diventare un membro delle truppe del Drago Brillante.

Nell’intera tribù, a parte il primo e il secondo giovane maestro, c’erano altri sette guerrieri del Sangue al di sotto dei ventotto anni. Così nove posti nella selezione del regno erano stati già riservati a loro.

Oltre mille persone avrebbero dovuto lottare per gli ultimi undici posti!

Un gruppo di cavalieri galoppò in avanti, a condurli c’era il Mille Case Zhang Tan.

Era anche l’ufficiale esaminatore della selezione.

Zhang Tan mollò piano le redini e smontò dal cavallo: “Ora annuncerò le regole della prima fase preliminare!”

Zhang Tan era diretto e non si perdeva in chiacchiere. Non si era nemmeno presentato prima di andare dritto al punto: “La prima fase della selezione metterà alla prova il vostro spirito!”

“Spirito?”

I partecipanti rimasero sbalorditi. Pensavano che i preliminari sarebbero state una prova di forza o qualcosa di simile visto che era il metodo più semplice e facile per valutare una persona. Ma mettere alla prova lo spirito? Cos’era lo spirito? Come si metteva alla prova?

“Lo spirito è il vostro morale e anche la vostra risolutezza! Una persona dal grande spirito potrebbe gestire le situazioni con decisione. Sarebbe audace e non si ritirerebbe mai di fronte alle avversità. Caricherebbe in avanti con determinazione indipendentemente da ogni tentazione!”

“Lungo la strada delle arti marziali ci sono diversi ostacoli! Ci sono molte aree misteriose e letali; e senza spirito e risolutezza non osereste entrare in queste aree.”

“Di fronte ad una bestia della desolazione forte, ci vuole spirito per proteggere le città umane. Non è sufficiente essere forti. Se foste timidi, non potreste mostrare la metà della vostra vera potenza. Come potreste combattere?”

“Per avanzare di stadio, bisogna sconfiggere i propri demoni interiori. Dovete avere il coraggio e la volontà per superare ogni ostacolo. Lungo la via per diventare un esperto impareggiabile, affronterete innumerevoli tentazioni. Molte organizzazioni cercheranno di attirarvi offrendovi ricchezze, tesori e bellezze, sperando di corrompervi e poi eventualmente vi sfrutteranno! Se indulgete in queste tentazioni e non sarete risoluti, sarà la fine del vostro percorso di arti marziali!”

“Così il futuro di un guerriero non è determinato dal talento, ma dallo spirito!”

Yi Yun capì profondamente il monologo di Zhang Tan; avere un grande Spirito era una qualità che ogni persona realizzata dovrebbe avere!

Gli eroi dell’antica Cina si erano concentrati tutti su un obiettivo e avevano affrontato tribolazioni. Le avversità e le tentazioni non erano riusciti ad ostacolarli!

Questo spirito era conosciuto come “aura” nell’antica Cina!

La gente che poteva leggere l’aura di una persona avrebbe visto che una persona realizzata avrebbe avuto un’aura viola sopra la sua testa. Un individuo del genere sarebbe stato anche definito come figlio del cielo. Nei racconti veniva definita l’aura di un conquistatore.

In breve, possedere una caratteristica del genere significava avere il potere per compiere grandi imprese!

Zhang Tan continuò: “Per determinare il vostro spirito, svolgeremo una prova olistica. Una semplice prova non potrà valutarvi accuratamente. Ora mettetevi in cerchio attorno a me. La persona più vicina dev’essere almeno a cinquanta passi di distanza da me!”

Così la folla iniziò a muoversi. Mille persone senza una direzione ben definita, senza menzionare quanto erano stati vaghi gli ordini di Zhang Tan, rese la scena caotica.

In questa situazione, diverse persone, inclusi Tao Yunxiao e Lian Chengyu, cominciarono a mostrare il loro carisma.

“Gente del clan tribale Tao, ascoltate il mio ordine. Dovremmo tenerci per mano e formare un cerchio attorno a Mille Case Zhang per poi allargarci.”

Visto che il clan Tao aveva più persone, avrebbero potuto evitare ogni confusione facendo così.

Diverse altre tribù fecero lo stesso.

“Yi Yun, perché stai oziando? Vai, non vedi che ci sono meno persone lì?” Gridò Lian Chengyu. Pensava che anche mantenere l’ordine nel caos fosse un modo per mostrare il suo spirito. Se si fosse dimostrato capace, avrebbe ricevuto l’attenzione dei superiori delle truppe del Drago Brillante.

Questa era un’opportunità per lui.

Yi Yun dopotutto era un membro del clan Lian. Se non avesse ubbidito ai suoi ordini e fosse stato fuori controllo, gli avrebbe fatto perdere la faccia e lo avrebbe fatto sembrare incompetente.

Yi Yun lo guardò con freddezza e disse: “Bada solo ai tuoi lacchè.”

Lian Chengyu mostrò un’espressione gelida: “Vedremo per quanto potrai rimanere arrogante. Puoi avere talento nelle arti marziali, ma come potrebbe un seguace come te, povero e sempre affamato, avere dello spirito?”

Lo spirito era la capacità di compiere grandi imprese, solo una persona con del carisma avrebbe potuto possederlo. E chi era il capo nel clan tribale Lian? Era chiaro!

“Proviamo e scopriremo chi ha più spirito.” Yi Yun alzò le spalle. “Giovane maestro Lian, come vanno le tue ferite? Non influenzeranno la prova dello spirito, vero?”

Yi Yun era bravissimo nel mirare al punto debole delle persone e ridicolizzarli.

Il fallimento di Lian Chengyu nell’avanzare di stadio e la rabbia che aveva provato gli aveva fatto tossire sangue, ed era stata l’esperienza più avvilente e umiliante per lui.

Lian Chengyu si incupì quando lo sentì.

“Piccolo bastardo, vedremo per quanto tempo sarai così arrogante! Prima o poi cadrai nelle mie mani e allora ti farò capire cosa significa desiderare la morte!”

Dopo averlo detto in tono sommesso, Lian Chengyu si girò e si allontanò…

Yi Yun ridacchiò e non ci badò più. Si spostò tra la folla e occasionalmente avrebbe dato un’occhiata a Zhang Tan. Lo aveva visto prendere una scatola nera ampia più di tre metri dal suo anello interspaziale.

Questo contenitore nero era fatto di ferro e la sua superficie era coperta da iscrizioni antiche e misteriose.

Quando tutti formarono un cerchio attorno, Zhang Tan disse freddamente: “I preliminari stanno per iniziare, darò tutti un consiglio. Non esagerate, se credete che vi manchi lo spirito, state lontani per evitare di rimanere feriti.”

Nessuno si spostò dopo aver sentito queste parole. In effetti, un po’ di persone, inclusi Tao Yunxiao e Lian Chengyu, avanzarono di un po’ di passi, per dimostrare il loro spirito.

Zhang Tan sorrise e aprì la scatola. Ne estrasse un oggetto nero lungo tre piedi, Era una spina dorsale curva con degli spuntoni. Era ellittica e assomigliava ad una scimitarra.

Yi Yun intuì che l’oggetto nero fosse il corno di una bestia enorme.

Dopo che Zhang Tan tirò fuori il corno, l’oggetto iniziò a fluttuare lentamente verso il basso, sfidando la gravità.

Questo era un oggetto per mettere alla prova lo spirito?

Erano tutti confusi e insicuri di come sarebbe andata la valutazione. Stranamente provavano un senso di inquietudine di fronte al corno.

Questa emozione sprofondò nei loro cuori…

“Lo dirò un’altra volta. A chi manca la sicurezza, si ritiri o questa prova potrebbe uccidere la vostra sicurezza. Potrebbe perfino impedirvi di allenare le arti marziali.” Disse con solennità Zhang Tan.

Un po’ di membri delle truppe del Drago Brillante accanto si ritirarono e lasciarono Zhang Tan da solo. Con un po’ di colpetti, rune brillanti apparirono attorno al corno!



