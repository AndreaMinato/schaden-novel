---
weight: 8300
title: Capitolo 830 - Tempra della Nove Neonati
pubDate: 2025-03-25T14:56:33.622Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
18 capitoli in coda totali (13 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Nel momento in cui la Nove Neonati comparì, il gas nero del Drago del Sangue attorno a Yi Yun fu divorato dalle nove teste di serpente.


Dopo che il gas nero fu divorato, Yi Yun sentì la gioia della Nove Neonati.


Nei regni inferiori, le mancavano sempre risorse, impedendole di diventare più forte. Ora, nella valle del Vento Nero del Monte Nuvola Azzurra, nonostante fosse una terra piena di pericoli, la Nove Neonati si sentiva come un pesce tornato in acqua. Il fisico della razza elfica poteva essere rafforzato divorando gas nero del Drago del Sangue.
Dopo aver inghiottito il gas nero, cancellando l’aura sanguigna malvagia, il marchio della Nove Neonati procurava inoltre pura energia del sangue.


Il Drago del Sangue degenerato possedeva la stirpe di un Vero Drago ed era anche una creatura nobile tra le bestie elfiche. E visto che la Nove Neonati aveva una stirpe relativamente nobile, il gas nero era perfettamente adatto alla sua crescita.

“Questo tipo!” Le palpebre di Lie Ya fremettero. Pensava che Yi Yun sarebbe stato spacciato, così lo aveva deriso. Non si sarebbe mai aspettato che un essere umano avrebbe posseduto un Totem simile, uno dotato di una stirpe più nobile della sua!


“È solo una Nove Neonati della prima tribolazione!” Lo sguardo di Lie Ya brillò con ferocia prima che recuperasse la calma. La Nove Neonati ad una tribolazione era solo un Totem. Era impossibile che potesse competere con il fisico di un vero elfo che aveva coltivato per decadi. Anche se Yi Yun aveva una Nove Neonati, non poteva nemmeno illudersi di raggiungere il quinto piano.


Gli altri la pensavano allo stesso modo. Erano rimasti sbalorditi dalla comparsa della Nove Neonati, ma dopo averci riflettuto, non lo trovarono così notevole. La tecnica del totem mistico coltivata da questo essere umano era solo un po’ più speciale e aveva qualche rapporto con la razza elfica, così non c’era da meravigliarsi che avesse un effetto del genere.


Era impossibile che un essere umano come Yi Yun avrebbe usato solo il suo totem per competere con la stirpe elfica.


Il primo piano del gas nero del Drago del Sangue non era niente di che per loro. Alcuni membri della razza elfica potevano resistere alla sua influenza anche solo sfruttando la forza del loro fisico.


Yi Yun invece doveva usare il suo Totem. Cosa avrebbe potuto fare oltre al secondo piano?


Il gas nero del primo piano non aveva avuto effetto sulla Nove Neonati e invece gli aveva procurato cibo. Il gas nero aveva già una sua intelligenza, così si ritirò emettendo un grido tagliente.

“Procediamo al secondo piano!” Yi Yun discese immediatamente.


Le nove teste di serpente dietro di lui si mossero con ferocia, come se l’immagine illusoria dell’enorme Nove Neonati fosse un potente elfo antico.


Il gas nero del Drago del Sangue era molto più denso nel secondo piano!


E c’erano anche molti più elfi neri nascosti nei gas.


Nel momento in cui Yi Yun arrivò al secondo piano, più di dieci elfi neri tentarono di morderlo.


Anche se non avevano corpi veri e propri, le loro zanne e i loro artigli erano taglienti. Quando l’energia malvagia si condensava, gelava i meridiani e ritardava il flusso di qi vitale di chi si avvicinava troppo. Il gas nero che si era trasformato poteva esaurire in un istante le forze di un guerriero.


Xiao!! L’immagine illusoria della Nove Neonati ruggì e le sue nove teste sfrecciarono come fulmini verso gli elfi neri. Il gas del Sangue del Drago, stimolato dal totem, emise delle grida assordanti!


La Nove Neonati azzannava gli elfi neri per poi farli a pezzi. Il gas disperso poi veniva inghiottito.


Stava raffinando l’aura maligna.


Luo Fengling lo guardò con sorpresa. Era ancora al primo piano, mentre Yi Yun era già arrivato al secondo!


Molti coltivatori ne furono sbalorditi. Questo totem della nove Neonati era straordinario! Aveva già raggiunto il secondo piano e chissà quanto lontano sarebbe potuto andare.


Elfi neri prendevano forma costantemente. Ogni volta ne appariva più di una decina.


“La Nove Neonati è sotto pressione.” Yi Yun vide un elfo nero precipitarsi prima sul suo qi vitale e, nel momento in cui l’aura sanguigna e malevola colpì la sua barriera, risuonò un crepitio. La Nove Neonati dietro di lui poi l’avrebbe morso.


Gli elfi del secondo piano emanavano un’aura del sangue più densa, così divorarli era diventato più difficile.


“Questo Yi Yun…” Gli altri coltivatori lo guardarono con incertezza.


Anche loro avevano notato che l’immagine della Nove Neonati stava divorando più lentamente il gas nero del Drago del Sangue.


Tuttavia non sapevano quali fossero i limiti della Nove Neonati.


In quel momento Yi Yun scese di quota all’improvviso.


Il terzo piano!

Le pupille di Lie Ya si contrassero violentemente. Al momento anche lui era al terzo livello!


Prima aveva deriso Yi Yun e, in un batter d’occhio, era stato raggiunto!


“Ma il terzo piano non è facile da gestire.” Lie Ya ululò mentre afferrava una piuma di gas nero che aveva preso forma per poi farlo a pezzi con i suoi artigli taglienti!


Il gas nero al terzo piano aveva già assunto la forma di bestie feroci come tigri e leopardi. Si lanciavano costantemente dalla nebbia oscura. Perfino Lie Ya stava resistendo alla raffica di attacchi con difficoltà. Inoltre il flusso di elfi neri sembrava costante e il gas del Drago del Sangue poteva erodere facilmente i corpi dei coltivatori.


Era estremamente arduo sopportare un assalto così stancante e assiduo!


“Yi Yun ha raggiunto il terzo piano!”


“Sembra che per Lie Ya non sia facile rimanere lì. Anche se anche noi possiamo raggiungere il terzo livello, probabilmente sarebbe difficile!”


Tutti questi coltivatori di razza elfica mostrarono espressioni scontente. Che le loro stirpi fossero inferiori ad un essere umano?


Nel momento in cui raggiunse il terzo piano, Yi Yun sentì un netto aumento di pressione.


Una tigre nera lanciò un assalto da lato, azzannando uno dei colli dell’immagine illusoria della Nove Neonati.


La Nove Neonati reagì immediatamente, ma quando morse la tigre, tremò. L’immagine illusoria sembrò diventare caotica.


Non poteva sopportare nemmeno lei l’aura feroce e sanguigna.


Tuttavia, dopo averne divorato una boccata, la Nove Neonati ululò con gioia.


Dopo che era stata morsa da una tigre, un gigantesco pitone apparì dietro la Nove Neonati.


Nel gas nero non mancavano elfi neri.


Il totem poteva avere nove teste, ma per affrontare una delle bestie feroci, aveva bisogno di due o tre teste. Inoltre l’assalto era costante.


Era molto difficile per la Nove Neonati resistere!


Quando anche il suo corpo era stato morso dalle bestie elfiche e l’aura malvagia stava scavando nel totem, Yi Yun percepì una dissonanza nel suo flusso di qi vitale. Sentì prurito e dolore interno.


L’aura malvagia del sangue poteva avvelenare il suo corpo tramite il Totem!


Yi Yun fece circolare frettolosamente il suo qi vitale. Il suo fisico di puro Yang poteva annientare le tossine, ma doveva comunque rimuoverle lentamente una volta che fossero entrate nel suo sistema. Tuttavia, se ci fossero stati altri attacchi, non sarebbe riuscito a tenere il passo.


“Questo umano è ancora qui.” L’espressione di Lie Ya divenne di nuovo scontenta. Anche Yi Yun aveva raggiunto il terzo livello e aveva trascorso circa dieci secondi lì. E anche se sembrava potesse sopportarlo a stento, non rivelò alcun serio grave punto debole. La prova sarebbe solo diventata gradualmente più facile per lui.


La Nove Neonati poteva assorbire l’aura malvagia e più ne assimilava, più si sarebbe rafforzata.


Anche gli altri, membri della razza elfica, avrebbero sfruttato l’aura malvagia del sangue per rafforzare il proprio fisico e progredire di livello.


Sennò come poteva la valle del Vento Nero essere definita un’opportunità?


Tuttavia questo briciolo di aura del sangue non era niente di che nella valle del Vento Nero.


C’erano molti più benefici nascosti sotto il settimo piano, vantaggi inimmaginabili per i coltivatori ordinari.


Probabilmente solo elfi celesti dalle potenti stirpi come Ran Yu e Gu Luo avrebbero avuto l’occasione di scoprirli.


HOMEPAGE


