---
weight: 832
title: Capitolo 832 - Spreco di un dono del cielo
pubDate: 2025-03-26T14:13:16.446Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
16 capitoli in coda totali (11 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


“Avanti!”


La piuma d’energia volò verso Yi Yun e sprofondò nel suo corpo.


Boom!


Yi Yun ebbe la sensazione di essere battuto dall’energia come un tamburo.


Le bacchette battevano su di lui pesantemente, creando onde d’urto!


Yi Yun si sentì come se fosse caduto nell’universo sconfinato. Era un granello di polvere nel mare cosmico di stelle. Il suo corpo non sembrava nemmeno esistere, non riusciva a controllarlo.


L’enorme energia dell’antico elfo somigliava ad un mare di astri, lo investiva con una forza formidabile.


I coltivatori di razza elfica nella valle del Vento Nero si accorsero di cosa stava facendo nel momento in cui venne estratta una porzione dell’energia vitale dell’osso.


L’aura dell’antico elfo era immensa e impareggiabile. Faceva palpitare il cuore.


“È Yi Yun. Sta iniziando ad assorbire l’osso dell’antico elfo?”


“È davvero così. Vuole tentare di riattraversare la valle del Vento Nero dopo averlo assorbito?”


I coltivatori alzarono gli occhi, ma non potevano vedere nulla oltre l’entrata della caverna. Tuttavia il gas nero del Drago del Sangue si stava agitando costantemente fuori dall’ingresso, come se fosse stato stimolato.


Il fisico di Yi Yun era troppo debole e non poteva sopportare l’erosione del gas nero per un lungo periodo di tempo. Tuttavia, la situazione sarebbe cambiata se avesse assorbito l’osso dell’antico elfo. Questo però a patto che fosse in grado di farlo.

“Assorbire l’osso dell’antico elfo qui? Quanto potrà assorbire nell’arco di un mese? Non basterebbe nemmeno un anno, figuriamoci un mese. Per gli esseri umani, assorbire l’osso di un antico elfo è un tale spreco di un dono del cielo!”


I discepoli dello stato della Nuvola di Fuoco si addolorarono vedendo un essere umano sprecare un osso di antico elfo così prezioso.


L’osso del Drago dei Fiumi Divoratore del Cielo avrebbe potuto fare prosperare un clan di elfi celesti con la sua linea di sangue. Ad esempio, il clan Xushui Ran discendeva da un antico pesce Ranyi.


Il Drago dei Fiumi Divoratore del Cielo era quasi allo stesso livello dell’antenato del clan Xushui Ran. Come poteva un essere umano assorbire un suo osso, per quanto fosse un pezzo piccolo?


Figuriamoci gli esseri umani, perfino un elfo celeste all’Ascensione Celeste, che proveniva da un clan famoso dalla potente stirpe e con un fisico estremamente temprato, un talento d’élite, avrebbe avuto bisogno di molto tempo per assorbire e digerire l’energia nell’osso di un antico elfo!


E inizialmente, per via di un fisico debole, la quantità d’energia tollerabile era davvero scarsa. Via via che il fisico veniva migliorato, si poteva assorbire gradualmente più energia. Un lago poteva contenere più acqua solo aprendosi.


Perfino un elfo celeste di grandissimo talento probabilmente avrebbe assorbito meno della metà dell’energia dell’osso. Quella residua sarebbe stata dispersa e sprecata.


Ma ora Yi Yun stava assimilando l’osso dell’antico elfo in modo imprudente. Quanta energia poteva assorbire?


Ipotizzare un 1% sarebbe stato già una sopravvalutazione!

Non era sufficiente descriverlo come lo spreco di un dono del cielo.


Al suo posto, loro naturalmente avrebbero cercato una camera silenziosa in cui andare in isolamento per due o tre anni per assorbire l’osso dell’antico elfo. L’avrebbero raffinato ripetutamente e perfino rotto e inghiottito le ossa prima di arrendersi.


“Cazzo, questo Yi Yun avrà capito che sarebbe impossibile per lui superare questa prova senza assorbire l’osso dell’antico elfo. Sta facendo di tutto per superare la prova.”


“È davvero irritante. Il nipote non si fa problemi a vendere la terra per cui suo nonno ha lavorato sodo. Questo maledetto umano. L’osso dell’antico elfo non è suo, proviene dalle risorse del nostro clan Luo. E ora lo sta sprecando! È proprio un ingrato!”


I membri della razza elfica presenti erano davvero seccati.


Cosa stava facendo Yi Yun?!


Mentre i discepoli della razza elfica che erano nati e cresciuti nei 196 stati del clan Luo, erano entrati nel palazzo degli antichi elfi insieme a Yi Yun. Eppure le migliori ricompense della prova erano state date ad un umano e le stava perfino sprecando in questo modo!


Loro avrebbero fatto tesoro dell’osso dell’antico elfo. Non avrebbero tollerato di sprecarlo in questo modo, anche a costo di rinunciare alle prove. Tuttavia, il palazzo degli antichi elfi aveva distribuito loro solo spazzatura, così come potevano darsi pace?!


“Signor Cang Mang, rimarrà a guardare mentre sprecherà un osso dell’antico elfo in quel modo?”

Lie Ya non riuscì a tollerarlo e si rivolse direttamente a Cang Mang dal terzo piano della valle del Vento Nero.


Cang Mang gettò un’occhiata fredda verso di lui e disse: “Sei scontento perché non hai ricevuto buone opportunità nel palazzo degli antichi elfi? Ma chi altri puoi biasimare per i tuoi risultati deludenti?”


Una sola frase di Cang Mang ammutolì Lie Ya.


Deludente!


La faccia di Lie Ya divenne verde. Provò una grande vergogna. Naturalmente non osò rispondere con rabbia a Cang Mang, così poté solo sfogare la sua furia contro Yi Yun. Strinse i denti e gettò un’occhiata verso la caverna dove si trovava Yi Yun per poi dire con fare spietato: “Aspetta e vedrai. Potresti non raggiungere il quinto piano nemmeno usando l’osso dell’antico elfo. Lo sprecherai cercando di assorbire l’osso nell’arco di un mese con il fisico di un umano! Cosa c’è da migliorare nel tuo corpo?! E anche se ci riuscissi, sarebbe un miglioramento insignificante!”


Possedere un fisico potente era come avere una buona arma a disposizione. Brandirla selvaggiamente avrebbe dato pochi risultati. Solo padroneggiandola se ne poteva sfruttare pienamente il potenziale. Il sistema del qi vitale era simile. Avere un’energia potente sarebbe stato inutile senza praticare tecniche di coltivazione.


E Yi Yun aveva anche delle tecniche di coltivazione.


Asse celeste dei nove volumi!


Era una delle migliori tecniche di coltivazione in questo Cielo Empireo. Era anche un’opportunità che Yi Yun aveva ricevuto nel palazzo degli antichi elfi.


Tuttavia, sarebbe stato ancora più difficile assorbire la stirpe dell’antico elfo e padroneggiare la tecnica di coltivazione. I discepoli dello stato della Nuvola di Fuoco non avevano nemmeno pensato alla possibilità che Yi Yun avesse intenzioni così assurde.


Cang Mang non disse nulla. Si limitò invece a guardare Yi Yun silenziosamente, senza esprimere il suo parare.


Notando lo sguardo di Cang Mang, Ran Yu spalancò gli occhi: ‘Anche se Lord Cang Mang ha rimproverato Lie Ya, deve sentirsi a disagio anche lui per come Yi Yun sta sprecando l’osso dell’antico elfo. Dopotutto è parte dell’eredità e delle risorse accumulate dal clan Luo! Eppure è stato sprecato da un essere umano.’


Ran Yu fece un sorrisetto e guardò la caverna di Yi Yun: “Sciocco umano. Credi di poter usare liberamente l’osso dell’antico elfo solo perché è tuo? Stai facendo di tutto per superare il quinto livello e non essere eliminato. Non solo hai sprecato la tua opportunità, ma hai anche offeso Lord Cang Mang! Il gioco non vale la candela. Inoltre forse non riuscirai nemmeno a raggiungere il quinto piano e verrai comunque eliminato!”


Lo sguardo di Ran Yu brillò con luce tagliente. Trovava Yi Yun estremamente sciocco.


I giovani di solito erano impetuosi per via della loro età. Essere dissoluti solo perché hai ottenuto il riconoscimento del palazzo degli antichi elfi è proprio da stupidi! Ran Yu non doveva nemmeno considerarlo come un rivale. Le sue leggi potevano essere forti, ma aveva provocato così tante persone e probabilmente non avrebbe superato le prove. Molto probabilmente sarebbe stato eliminato.


Pensando a questo, l’immagine del pesce Ranyi dietro di lui spalancò le fauci e continuò a divorare gli elfi neri che apparivano costantemente.


…


Hua hua. Yi Yun stava fluttuando nella magnifica galassia.


L’aura elfica proveniva dalla galassia mentre Yi Yun aveva la sensazione di essere immerso nel corpo di un antico elfo grande quanto un mondo. Stava galleggiando nel sangue dell’antico elfo come se stesse passando per dei vasi sanguigni invisibili.


Yi Yun mantenne la lucidità e iniziò ad assorbire lentamente l’energia dell’antico elfo come una spugna.

