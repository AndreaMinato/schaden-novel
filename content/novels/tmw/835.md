---
weight: 835
title: Capitolo 835 - Costituzione della Continuità
pubDate: 2025-03-28T15:48:10.161Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
13 capitoli in coda totali (8 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


“Serpente Sanguigno dello Spirito Intermedio…” Gli occhi di Ran Yu brillarono con un po’ di desiderio e avidità.


Precedentemente non era riuscito ad ottenere l’osso dell’antico elfo. Così ora doveva ottenere quel serpente di sangue ad ogni costo!


Tuttavia ora doveva competere con Luo Tian e Gu Luo, non Yi Yun!


Ma era proprio perfetto. Luo Tian e Gu Luo erano avversari famosi veramente forti. Era più a suo agio a gareggiare contro nemici del genere!


Yi Yun invece… era solo una canaglia sconosciuta. Vincere contro di lui non gli avrebbe portato nessuna gloria, ma una volta che avesse perso come aveva fatto nel palazzo degli antichi elfi…


Era stato così imbarazzante da avere l’impulso di suicidarsi.


Il serpente sanguigno dello spirito intermedio rivelò solo la testa per tornare nuotando tra il gaso nero.


“Va bene, iniziate.” Disse lievemente Cang Mang.


“Ahah, allora inizierò.” Luo Tian frustò la coda per poi balzare nel gas nero del Drago del Sangue.

“Tsk, tsk. Siete arrivati un giorno prima, ma la maggior parte di voi è ancora al secondo piano! Che mammolette.”


Nel momento in cui discese, Luo Tian non si trattenne dal deridersi. Le espressioni dei discepoli dello stato della Nuvola di Fuoco divennero scontente.


Ma bisognava ammettere che Luo Tian era davvero potente!


Luo Tian era agile come una scimmia. L’aura maligna emessa dai gas del Drago del Sangue si precipitò su di lui, ma il talento la assorbì tutta con una frustata della sua lunga coda.


Era così facile che sembrava stesse giocando.


Naturalmente si trattava solo del primo e del secondo piano. Nemmeno Luo Tian si sarebbe potuto rilassare nei livelli più profondi.

“Gu Luo! Ran Yu!” Luo Tian notò con un’occhiata Gu Luo e Ran Yu. Il suo sguardo si concentrò ma poi iniziò a guardarsi attorno e rimase un po’ spiazzato.

“Perché non vedo Yi Yun?”

Luo Tian era saltato giù nella valle del Vento Nero con aggressività, ma non aveva scorto Yi Yun.


Tuttavia, dopo aver sondato l’ambiente attorno, lo trovò al primo piano. In quel momento il giovane era seduto in una caverna. La sua pelle sembrava essere stata arrostita e nel profondo del suo corpo risuonavano ruggiti.


“Cosa sta facendo Yi Yun?”


Luo Tian ne fu momentaneamente scioccato.

“Oh? L’aura degli antichi elfi? Tutti i suoi punti di agopuntura sono sigillati?” Luo Tian si rese conto che c’era qualcosa di insolito in Yi Yun. Aveva bloccato anche i punti di agopuntura delle sue orecchie e del suo cuore, così Yi Yun non poteva sentire nulla dal mondo esterno.


“Non… non dirmi che sta assorbendo l’osso dell’antico elfo qui?” Luo Tian sussultò. Era uno sciocco? La prova della valle del Vento Nero durava solo un mese. Il suo livello di coltivazione era ancora estremamente debole, eppure stava assorbendo l’osso qui?!


“Cosa c’è di così sorprendente. Il fisico di un umano è inferiore e le potenti ispirazioni nomologiche di Yi Yun sono inutili qui. Non può nemmeno raggiungere il quinto piano e così non verrà ammesso alle prove della sala divina Luo.” Disse con noncuranza Ran Yu dal quinto livello della valle del Vento Nero. la sua voce trapassò la foschia nera e raggiunse le orecchie di tutti.


“Una stirpe debole… Le linee di sangue umane in effetti sono deboli… Tuttavia è troppo ingenuo a pensare di poter assorbire l’osso dell’antico elfo all’ultimo minuto per superare la prova della valle.” Luo Tian non capiva perché Yi Yun aveva commesso una sciocchezza simile. Ma sarebbe andato a suo favore. Precedentemente era stato surclassato da Yi Yun e così provava ostilità nei suoi confronti. Adesso era contento vedendo che il giovane si era scavato la fossa da solo.


“Ha fatto un tentativo all’ultimo minuto perché non aveva alternative. Se non lo avesse fatto, non avrebbe potuto nemmeno pensare di unirsi alle prove della sala divina Luo.”


Ran Yu parlò con noncuranza e gettò un’occhiata verso Luo Tian. “Ignoralo, sono io ad essere il tuo avversario!”


L’aura di Ran Yu esplose e disperse un serpente di gas nero spesso come una scodella con uno dei suoi pugni alimentato dal potere del suo sangue. Dopodiché lo divorò immediatamente.


“Ahahah, Ran Yu, ti sopravvaluti. Credi di essere degno di essere il mio avversario?”


Luo Tian si lanciò all’improvviso verso il basso!

Terzo, quarto, quinto piano!


Luo Tian raggiunse all’istante il quinto livello, lo stesso di Ran Yu.


Lo sguardo di Ran Yu si concentrò e il potere della sua stirpe scoppiò!


Le sue ispirazioni nomologiche erano più deboli di quelle di Luo Tian, ma la prova della stirpe nella valle del Vento Nero valorizzava i suoi punti di forza. Doveva ottenere il serpente sanguigno dello spirito intermedio!


“Ran Yu si sta dirigendo verso il sesto piano!”

“Sembra che Luo Tian lo abbia messo sotto pressione. Si sta lanciando prematuramente verso il sesto piano.”

“Non c’è fretta. Non è così facile scendere. Guardate Ran Yu, lo sta solo esplorando.”


Ran Yu non si mosse, ma l’immagine illusoria del pesce Ranyi dietro di lui cominciò a nuotare verso il sesto piano.


Tuttavia, proprio mentre raggiungeva il sesto livello, il gas nero aumentò vertiginosamente di densità e creò un’ombra umanoide.


L’ombra umanoide brandiva una lunga sciabola e menò un fendente contro l’immagine illusoria.


Ran Yu si sentì subito rizzare i capelli e spinse l’immagine illusoria del pesce Ranyi a schivare frettolosamente per poi fare scattare la coda contro la sciabola.


Bam!


Riverberò una forte esplosione mentre il fendente di sciabola veniva respinto. Tuttavia anche il pesce Ranyi si ritirò dal sesto piano. L’ombra umana si ritirò scontrosamente per poi scomparire nel gas nero del drago del sangue.

“Che il gas umanoide nero abbia divorato un guerriero in passato? Sembra possedere un certo livello di intelligenza e può usare tecniche di coltivazione!”


Ran Yu mostrò un’espressione solenne. L’influenza del sangue deteriorato era estremamente strana. Il drago del sangue aveva divorato migliaia di creatura viventi, così era naturale che i resti che aveva lasciato potessero divorare guerrieri di razza elfica per rafforzarsi.


Gli altri discepoli tremarono quando videro questa scena.


Il gas nero era già terrificante. Sarebbe stato molto più difficile da affrontare se avesse potuto ereditare una certa quantità di intelligenza dalla razza elfica!


Avevano anche scorto diverse ombre umanoidi in agguato nel gas nero. Se Ran Yu fosse davvero disceso nel sesto piano, sarebbe stato accerchiato immediatamente.


Se il sesto livello era già così difficile, il settimo doveva essere ancora più terrificante ovviamente.


Tuttavia i piani al di sotto del quinto erano palcoscenici per potenti mostri. Loro avevano bisogno solo di raggiungere il quinto.


Tutti iniziarono a lavorare sodo. Anche se non potevano competere con anomalie come Ran Yu, se non altro non volevano perdere contro i loro compagni.


All’istante, tutti iniziarono a mettercela tutta per affrontare gli elfi nebbiosi e divorare il gas nero. Anche il resto dei discepoli dello stato del Firmiana della Fenice partirono dal primo piano.


Nel frattempo, Yi Yun stava affrontando una situazione completamente diversa.


Phew! Phew!


La glabella di Yi Yun si stava sollevando mentre ogni punto di agopuntura e meridiani si riempiva di energia.


Anche se l’energia era tempestosa, Yi Yun poteva distribuirla in ogni punto minuto del suo corpo usando il Cristallo Viola. Avvolgeva ogni sua cellula con questa energia, impedendo ogni dispersione.


Tipicamente, durante la tempra del corpo degli umani e anche della razza elfica, c’erano sempre delle “fuoriuscite”. Certi muscoli e vasi sanguigni erano difficili da temprare e nemmeno la tecnica di coltivazione più ingegnosa avrebbe dato risultati perfetti. E le sezioni dove fuoriusciva l’energia sarebbero diventate punti deboli in futuro. Con il passaggio allo stadio successivo, quei punti si sarebbero rivelati ostacoli che avrebbero ritardato ogni progresso.


E in quel momento, contando sul Cristallo Viola e sull’osso dell’antico elfo, Yi Yun stava temprando ogni parte del suo corpo. Avrebbe ottenuto una Costituzione della Continuità perfetta con il tempo. Naturalmente era solo l’inizio e aveva ancora molta strada da fare.

Mentre inspirava ed espirava, Yi Yun sembrò fondersi con il cielo e la terra.


La sua carne, il suo sangue, i suoi meridiani e i suoi organi erano come un blocco di ferro forgiato ripetutamente. Era stato riscaldato fino a diventare rosso rovente. Durante questo processo di tempra, le impurità venivano espulse, lasciando parti più trasparenti e solide.

