---
weight: 838
title: Capitolo 838 - Quattro Giorni
pubDate: 2025-03-31T07:24:21.270Z
tags:
    - tmw
---


Capitolo regolare,
12 capitoli in coda totali (7 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


“Sono passati… tre… tre giorni…” Disse piano qualcuno accanto a Lie Ya.


Erano trascorsi tre giorni da quando Lie Ya aveva fatto la sua miserabile scommessa contro Luo Fengling. Questo significava che erano passate settantadue ore e Lie Ya aveva perso più di cento Pietre del Mondo. Lie Ya non poteva più continuare a coltivare. Ogni respiro lo faceva fremere di dolore.

“Perché sembra… che Yi Yun potrà resistere fino alla fine? Non lo farà per un intero mese, vero?”


Un mese?


L’espressione di Lie Ya si contorse quando sentì quella frase. Yi Yun aveva intenzione di persistere fino alla fine delle prove della valle del Vento Nero?


Sembrava incredibile, ma chi sapeva come sarebbe finita a giudicare dal modo in cui Yi Yun rimaneva illeso nel secondo piano?


Luo Fengling adesso era nel terzo piano. Con il passare del tempo, anche lei era confusa dopo aver guadagnato più di vent’anni di salario senza fare nulla. Era proprio sbalorditivo. Che metodo stava usando il fratello minore Yi per persistere così a lungo?


Tuttavia, alla fine del quarto giorno, la situazione cambiò lievemente.


Il corpo di Yi Yun non ribolliva più. La sua pelle aveva smesso di scintillare e sembrava che le sue condizioni si fossero calmate.


L’energia degli antichi elfi era misteriosa e bizzarra. Usare la carne e il sangue per raffinarla avrebbe portato ogni sorta di conseguenza imprevedibile. Nemmeno gli altri avevano idea di cosa fosse successo a Yi Yun.


A quanto pareva però l’energia dell’antico elfo non divampava più come prima, come se ora fosse sotto il controllo del giovane.


Perché sta succedendo questo?


“Finalmente avrà finito di assorbirlo?” Iniziò a pensare la gente quando notò il suo stato. Yi Yun sarebbe sembrato così calmo in superficie solo dopo aver interrotto il processo di assimilazione.


“Come puoi interrompere un assorbimento? L’osso dell’antico elfo è stato sigillato da un potente guerriero supremo. Assorbire l’antico sangue elfico e la sua energia equivale ad aprire il sigillo. L’energia continuerebbe a fuoriuscire e in pochi giorni si esaurirebbe.”


Era stato Luo Tian dello stato del Firmiana della Fenice ad intervenire.


Figuriamoci l’osso dell’antico elfo, perfino le erbe mortali come il ginseng avevano proprietà simili. Se una persona avesse dato un morso ad un ginseng, la sua essenza avrebbe iniziato a disperdersi e, in pochi giorni, ogni sua proprietà medicinale sarebbe scomparsa. Così i raccoglitori di ginseng di solito avrebbero usato una vanga sottile per estrarla, temendo di rovinare anche un solo filo.


“Non sarebbe uno spreco? Per lui però sprecarla sarebbe meglio che soccombere all’energia tumultuosa che potrebbe danneggiare i suoi meridiani.” Disse un altro discepolo dello stato del Firmiana della Fenice.

“Sprecare?! Allora tanto vale che mi dia parte dell’osso dell’antico elfo che non ha assorbito!”


Molti rimasero senza parole. Non forzarti ad assorbirlo tutto così, possiamo aiutarti. Sprecarlo sarebbe stato un tale peccato.


Tuttavia, indipendentemente dai loro desideri, visto che Cang Mang era ancora seduto a mezz’aria, calmo e composto come se non avesse intenzione di interferire, non si sarebbero potuti precipitare al secondo piano per derubarlo.


“Non essere sciocco! Anche se non potesse assorbirlo tutto, non lo darebbe a te. Anche se l’energia dell’osso dell’antico elfo trapelasse, ne fuoriuscirebbe solo una piccola porzione. Rimarrebbero ancora degli avanzi, ma perché dovrebbe darli a te?”

Molti provavano invidia, ma potevano solo rimanere a guardare mentre Yi Yun sprecava imprudentemente un tesoro celeste.


Aveva rovinato un osso dell’antico elfo del clan Luo per superare la prova della valle. Se non fosse stato per la presenza di Cang Mang, si sarebbero precipitati su di lui e avrebbero rubato l’osso.


Tuttavia Yi Yun superò comunque ogni loro aspettativa. Era resistito per quattro giorni, davvero sorprendente!


Le persone ordinarie non potevano resistere ad energia così violenta nemmeno per otto ore, figuriamoci per un periodo di tempo sei volte superiore.


Ran Yu gettò un’occhiata eloquente verso Yi Yun e pensò: ‘In effetti ti ho sottovalutato. Sei riuscito a resistere così a lungo sotto un processo di tempra così intenso, ne otterrai sicuramente dei benefici se i tuoi meridiani non sono stati danneggiati!’


Sembrava che Yi Yun non avesse subìto danni ai meridiani.


Anche così però, nessuno sapeva quanta energia avrebbe potuto digerire.


Poter mangiare in una volta il cibo che si poteva consumare in diversi giorni non significava necessariamente diventare più grassi o più alti.


“Quella canaglia di un umano non ha proprio badato a spese per superare la prova. Sembra che non avrà problemi a raggiungere il quinto piano. Non possiamo essere da meno a quella canaglia. Lavoriamo sodo e stabiliamoci nel quinto piano prima di tentare di continuare per il sesto.” Disse un discepolo dello stato del Firmiana della Fenice.


Il gruppo di discepoli dello stato del Firmiana della Fenice in media era più forte di quello dello stato della Nuvola di Fuoco.


In quel momento iniziarono a tentare di passare al quarto e al quinto piano. Ran Yu invece si era già ambientato nel sesto livello.


Aveva distrutto un’ombra umanoide con un fendente, assorbendone tutto il gas nero. Finalmente non era più in difficoltà.


Tuttavia la pressione del gas nero era aumentata di netto rispetto al livello precedente, così non sarebbe stato comunque facile per Ran Yu resistere. Gli rimanevano ancora più di venti giorni per progredire. Finché fosse andato tutto liscio, non avrebbe incontrato ostacoli.


Molti provarono gelosia vedendo i suoi progressi.


Finché avesse raggiunto il settimo livello, avrebbe trovato un serpente sanguigno dello spirito intermedio lì!


Anche loro avrebbero partecipato alle prove della sala divina Luo. Ma discepoli ordinari come loro non potevano competere con un genio come Ran Yu.


C’era anche il terrificante Gu Luo.


Gu Luo era rimasto nel quarto piano per un lungo periodo di tempo. Era inconspicuo in confronto a Ran Yu.


Tuttavia, quando iniziò a discendere, attirò subito l’attenzione di tutti. Questo perché anche al quinto livello, doveva ancora attivare la sua stirpe elfica!


Stava contando sul suo fisico per resistere!


Gli elfi neri che avevano preso forma cominciarono a morderlo, ma Gu Luo rimase fermo come una mummia. All’istante il gas nero si affollò attorno a lui e questa scena fece rizzare i capelli di molte persone. Quanto era forte la sua costituzione per resistere ad un assalto del genere?


Era puramente masochista. Anche se aveva un fisico potente, era impossibile non provare dolore per tutti quei morsi.


Mentre i discepoli del Firmiana della Fenice e della Nuvola di Fuoco invece stavano lottando per scendere, Yi Yun stava ancora raffinando con tranquillità l’osso dell’antico elfo.


In quattro giorni, il Cristallo Viola aveva disintegrato completamente l’osso dell’antico elfo. L’energia era stata divisa in piccoli cristalli che si erano dispersi per la carne e il sangue di Yi Yun. Il giovane stava digerendo e assorbendo lentamente queste particelle ed era un processo davvero lento. Per questo il suo corpo aveva smesso di ribollire come un pentolone.


Per quanto riguardava l’osso dell’antico elfo, si era già ridotto in polvere.


Perfino un genio all’Ascensione Celeste che proveniva da una famosa famiglia di elfi celesti avrebbe assorbito metà dell’energia dell’osso di un antico elfo. Inoltre ci avrebbero messo uno o due anni per digerirlo e assorbirlo. Questo era già il risultato migliore, ma grazie al Cristallo Viola Yi Yun ci aveva messo pochissimo tempo per assimilare tutta l’energia contenuta nel tesoro.


