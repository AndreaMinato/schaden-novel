---
weight: 8390
title: Capitolo 839 - Ricomparsa del Serpente Sanguigno dello Spirito Intermedio
pubDate: 2025-03-31T07:24:21.271Z
tags:
    - tmw
---


Capitolo regolare,
12 capitoli in coda totali (7 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Ormai erano passati quasi quindici giorni dall’inizio della prova.


Incluso Lie Ya, sempre più persone erano riuscite a mettere piede nel quinto piano della valle del Vento Nero!


Questo era il requisito minimo richiesto da Cang Mang.


Lie Ya era uno dei primi ad essere entrato nel quinto piano, ma… era comunque pallido in volto come se avesse appena perso suo padre. Il debito di più di 150 Pietre del Mondo pesava sul suo cuore come un macigno. Solo pensare a come ripagarlo gli faceva dolere la testa.


E il colpevole di tutto questo era Yi Yun. Era ancora al secondo livello.


“Perché quel ragazzino sta ancora meditando? Ha intenzione di finire la sua meditazione?”

Lie Ya si riempiva di un odio profondo solo guardando Yi Yun. Voleva vedere cosa diavolo avrebbe potuto fare Yi Yun dopo aver assorbito l’osso dell’antico elfo per quattro giorni. Voleva sapere se sarebbe stato in grado di raggiungere il quinto piano.

E all’improvviso, una scia di luce rossa brillò vicino al settimo livello.


Era il piccolo serpente unicorno dal corpo cristallino come la giada di sangue!

Nel momento in cui apparì, emanò un’aura strana. Tutti potevano percepirlo. Per i membri della razza elfica, il serpente sanguigno dello spirito intermedio era un tesoro davvero allettante. Questa attrazione proveniva dal loro sangue.


Lie Ya momentaneamente staccò lo sguardo da Yi Yun. I suoi occhi scintillavano mentre guardava il piccolo serpente scarlatto che scorazzava per il settimo piano.


Lo desiderava davvero.


Che importava di un debito di 150-160 Pietre del Mondo se avesse potuto catturare quel piccolo serpente? Il suo clan gli avrebbe dato anche mille Pietre del Mondo. Sfortunatamente, non poteva stabilizzarsi nel sesto piano, figuriamoci acciuffarlo.


Lie Ya si sentiva impotente. C’erano solo tre persone nel sesto piano: Ran Yu, Luo Tian e Gu Luo! Naturalmente erano gli unici a poter competere per ottenere il serpente sanguigno dello spirito intermedio.


Vedendolo comparire, i tre che stavano meditando si alzarono immediatamente.


Tutti loro volevano ottenerlo ad ogni costo!


“Luo Tian, quel serpente apparterrà a me!”


Ruggì Luo Tian mentre il suo sangue iniziava a ribollire. L’immagine illusoria del pesce Ranyi apparì di nuovo dietro di lui. Con un balzo, entrò nel settimo piano!

Per lui, spostarsi dal sesto al settimo livello era una grande sfida.


“Il settimo piano! Finalmente è iniziata!”


I discepoli dello stato della Nuvola di Fuoco mostrarono sguardi pieni di anticipazione vedendo Ran Yu dirigersi per primo nel settimo piano. Dato che erano destinati a non poter ottenere il serpente sanguigno dello spirito intermedio, si sarebbero accontentati dell’onore di assistere a come Ran Yu, un loro connazionale, sarebbe riuscito a catturare la creatura.


Ran Yu era stato il primo a saltare giù, ma Luo Tian si limitò a sorridere. Non si mosse.

Nel momento in cui Ran Yu atterrò nel settimo piano, il gas nero attorno si gonfiò come un’onda anomala.


Ran Yu si era già preparato. Aveva coltivato così a lungo nel sesto piano per affrontare questo momento.


“Whew!”


Il serpente sanguigno dello spirito intermedio era troppo veloce però. Subito dopo che Ran Yu entrò nel settimo piano, sprofondò nelle correnti nere e scomparì.


In quel momento, nel mare fosco e impetuoso, prese forma un gigantesco drago dall’aura soverchiante. Spiraleggiò in picchiata e cercò di mordere Ran Yu.


“Ah!” Ran Yu gridò. L’immagine spirituale del pesce Ranyi all’improvviso aumentò di dimensioni e fremette. Simultaneamente, Ran Yu scagliò pugni con entrambe le braccia. La superficie dei suoi pugni sembrava contenere uno strato d’acqua tumultuosa che si ritirava ad ogni scoppio d’energia!


C’era un’ottima sinergia tra Ran Yu e la sua stirpe degli antichi elfi.


Boom!


Le correnti d’acqua e il pesce Ranyi si scontrarono con il colossale drago nero. L’onda d’urto intorpidì le braccia di Ran Yu, che fu scaraventato all’indietro!


Boom!


Ran Yu sbatté pesantemente contro un pilastro di pietra. Sentì qualcosa nella sua gola e quasi sputò una boccata di sangue. Ma sotto gli sguardi di così tante persone, non voleva mostrare nessuna debolezza. Ricacciò la boccata di sangue in gola e fece circolare di nuovo la sua energia!


Ma anche se poteva farsi forza, Ran Yu sentiva di stare consumando troppa energia e un po’ di gas nero entrò nel suo corpo!


Ebbe un tuffo al cuore. Il settimo piano era completamente diverso dal sesto!


In quel momento Ran Yu rinunciò all’idea di catturare il serpente sanguigno dello spirito intermedio. Stringendo i denti, resistette alle correnti nere. Ogni pugno che scagliava creava increspature d’acqua che si espandevano in centri concentrici. I suoi attacchi venivano costantemente compressi dalla foschia nera!


Di questo passo, sarebbe stato un problema per Ran Yu rimanere nel settimo piano, figuriamoci catturare il serpente sanguigno dello spirito intermedio.


Ai discepoli dello stato della Nuvola di Fuoco si strinse il cuore. Se Ran Yu stava incontrando così tanti problemi, allora Gu Luo?


“Debole!”


Disse all’improvviso Luo Tian. Sogghignò mentre lo guardava faticare e disse: “Hai difficoltà perfino a sopravvivere lì, così come potresti catturare il serpente sanguigno dello spirito intermedio? Anche se non ci fossi io a competere con te, non saresti in grado di ottenerlo.”


“Tu!” Ran Yu si infuriò. Ma non aveva più il tempo e l’energia di ribattere. Doveva dedicare ogni risorsa a resistere alle ondate nere.

“Guarda bene!”


Luo Tian ruggì e ogni giuntura del suo corpo produsse schiocchi esplosivi. La sua stirpe era quella dell’antica Scimmia Demoniaca Gigante!


L’antica Scimmia Demoniaca Gigante era estremamente potente. Poteva muovere le stelle e aveva una personalità brutale. Era davvero terrificante.


E i discendenti della Scimmia Demoniaca Gigante nascevano con manifestazioni incomplete. Parti dei loro corpi avrebbero sempre mostrato le caratteristiche di una bestia elfica.


Una volta che i discendenti della Scimmia Demoniaca Gigante avessero attivato la loro linea di sangue, sarebbero stati diversi da un tipico elfo celeste. Avevano l’abilità naturale di potersi fondere con l’immagine illusoria della loro stirpe!


Dopo la fusione, il corpo di Luo Tian sarebbe diventato l’incarnazione che sosteneva l’immagine illusoria della sua stirpe.


Avvolto dall’immagine illusoria della sua stirpe, Luo Tian divenne una scimmia colossale!


Luo Tian era solo allo stadio dell’Ascensione Celeste. La sua immagine illusoria non era potente. Se lo fosse stato, non avrebbe prodotto una scimmia alta nove metri, ma una creatura alta trecento metri che avrebbe potuto distruggere una catena montuosa con un solo pugno. E si stava parlando di una catena montuosa dei dodici Cieli Empirei, dalla fermezza lontana dall’ordinario.


Nonostante questo, era già terrificante che l’immagine illusoria di Luo Tian raggiungesse un livello simile!

C’era bisogno di un fisico estremamente potente per sostenerla. Questo era il risultato dei più di dieci giorni di coltivazione al sesto piano di Luo Tian.


Aveva usato ogni suo asso nella manica e il suo obiettivo naturalmente era di entrare nel settimo piano per catturare il serpente sanguigno dello spirito intermedio!


Luo Tian non aveva fretta di scendere. Invece annientò diverse ombre nere al sesto piano e divorò il gas nero per nutrire la sua stirpe della Scimmia Demoniaca Gigante!


In seguito, balzò giù nel settimo piano della valle del Vento Nero!


Con un cenno della mano, l’immagine illusoria si mosse insieme a lui e il palmo della scimmia colossale schiaffeggiò il drago del sangue nero al settimo livello!


