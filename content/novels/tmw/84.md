---
weight: 84
title: Capitolo 84 - Assorbire di nuovo energia
pubDate: 2023-07-30T14:09:48.032Z
tags:
    - tmw
---


’Sembra che il corno fosse sigillato e ora l’esaminatore sta sciogliendo i sigilli!’
 Yi Yun capì. Allora, quando aveva ricevuto la testa del Chi Lin, il vecchio Su aveva fatto qualcosa di simile.

Dopo aver ottenuto ossa della desolazione, per impedire la perdita di energia, i coltivatori le avrebbero sigillate usando una tecnica arcana. Avrebbero sciolto i sigilli solo quando le avrebbero raffinate e usate.

’Dev’essere il corno di una bestia della desolazione!’ Pensò Yi Yun. Se era una bestia della desolazione, doveva essere stata formidabile perché apparirono dei puntini colorati dal corno!

Yi Yun era il solo a poterli vedere grazie al Cristallo Viola.

L’energia contenuta nel corno faceva impallidire le ossa della desolazione del Pitone Gelido di Lian Chengyu!

’Una energia così forte, mi chiedo a che bestia della desolazione appartenga.’ Yi Yun era sorpreso e incerto, e si rese conto che i partecipanti accanto a lui si stavano innervosendo.

Alcuni erano in condizioni peggiori e impallidirono. I loro sguardi rivelarono paura, come se avessero visto qualcosa di terrificante.

I sigilli furono sciolti uno dopo l’altro dalle dita veloci di Zhang Tan!

Apparirono sempre più puntini colorati, e sempre più partecipanti iniziarono a tremare!

All’improvviso Zhang Tan si fermò. Scorse con lo sguardo la gente attorno e disse piano: “Inizia la prima prova, la prova del vostro spirito!”

Così Zhang Tan rimosse l’ultimo sigillo con un cenno della mano.

Nel momento in cui lo tolse, Yi Yun vide un brillante pilastro di luce salire al cielo, come una spada che infilzava le nuvole!

“Cos’è?” L’espressione di Yi Yun cambiò e fece diversi passi indietro!

Per quanto riguardava i partecipanti attorno a lui, le loro espressioni erano cupe, i loro volti erano pieni di sudore e le loro gambe si erano afflosciate, facendoli inginocchiare a terra!

Alcuni avevano difficoltà a respirare mentre battevano i denti. Potevano solo sentire un’immensa forza invisibile avvolgerli, facendoli spaventare a morte.

Chi poteva ancora reggersi in piedi era indietreggiato tremando. Dopo essersi ritirati di circa dieci metri, si girarono e scapparono!

“Che bestia della desolazione formidabile!” Yi Yun era scioccato. Si era reso conto che il pilastro di luce aveva formato un’immagine!

Non era solo Yi Yun a vederlo, ma tutti i partecipanti.

Era enorme e aveva arti robusti. Il suo corpo era coperto da fiamme blu e assomigliava ad una tigre bianca gigante, ma era infinitamente più terrificante.

Tutti trattennero il respiro quando l’enorme fantasma apparì.

La bestia non poteva attaccarli, ma li fissò con grande intento omicida! Sembrava che stesse per caricare da un momento all’altro, iniziando a fare un massacro!

Chi non riuscì a sopportarlo, come i membri del campo dei guerrieri, si spaventarono a morte. Un uomo che poteva sollevare 226 chili che prima aveva ridicolizzato Yi Yun era collassato a terra, i suoi pantaloni erano stati macchiati da urina.

“Non… non mangiarmi…” Sembrava perso in un’illusione mentre tremava per strisciare fuori dall’area.

Come aveva detto Zhang Tan, questa prova poteva distruggere il coraggio di una persona, impedendole di allenare le arti marziali con sicurezza e fare altri progressi.

Tuttavia, anche se erano stati spaventati a morte, non sarebbero andati a lontano a causa della loro mancanza di talento.

Yi Yun rimase immobile e sentì un brivido. Trattenne il respiro e vide i puntini di energia fluttuare lentamente verso di lui!

Anche l’energia delle ossa così feroci e terrificanti sarebbe stata assorbita dal Cristallo Viola dopo che il sigillo era stato rimosso!

Notando che il Cristallo Viola avrebbe consumato tutta l’energia del corno, Yi Yun mostrò un’espressione solenne. Iniziò subito a controllarlo per rallentare il ritmo di assorbimento.

Non molto tempo fa, Yi Yun aveva prosciugato l’energia delle ossa della desolazione del Pitone Gelido e aveva quasi rotto i canali dei suoi meridiani. Così, aveva imparato la lezione e pensava che assorbire tutta l’energia del corno misterioso probabilmente lo avrebbe fatto esplodere.

Mentre Yi Yun si stava concentrando a gestire l’ondata di energia, molti partecipanti attorno a lui erano stati eliminati.

Come aveva detto Zhang Tan, mancava loro spirito, così non potevano sopportare l’aura terrificante. Persone del genere non avrebbero mai mostrato tutta la loro forza quando entravano in una terra misteriosa o lottavano contro una bestia della desolazione, e non erano nient’altro che cumuli di rifiuti.

Naturalmente tra la spazzatura erano apparsi forti guerrieri!

Circa quattrocento persone riuscirono a gestire la pressione. Tra di loro, altri cento potevano affrontarla facilmente.

Decine di persone, inclusi Lian Chengyu e Tao Yunxiao, potevano ridere in faccia di fronte ad un’avversità del genere.

Tao Yunxiao si guardò attorno e provò solo sdegno. Era così sgradevole vedere quel branco di buoni a nulla rivelare espressioni così brutte di fronte all’aura della bestia della desolazione.

Ma…

Oh?

Tao Yunxiao notò che, non lontano da Lian Chengyu, c’era Yi Yun. Un bambino di dodici anni risaltava molto tra la folla.

Yi Yun sorprendentemente era ancora lì. A parte rimanere stordito, non mostrava disagio.

Tao Yunxiao ne fu sorpreso. Lian Chengyu non aveva detto che questo ragazzino aveva aumentato la sua forza mangiando qualche tesoro? Come poteva sopportare la pressione dell’aura della bestia della desolazione?

“Interessante.” Tao Yunxiao si limitò a sorridere. Sapeva che era solo l’inizio. Anche se Yi Yun aveva attirato la sua attenzione, era solo un’occhiata sbrigativa. Non lo considerava un rivale. In effetti non trattava nessuno al di sotto del Sangue Viola come un avversario.

Stava pensando a come mostrare le sue capacità alla selezione del regno e come attirare l’attenzione dei superiori delle truppe del Drago Brillante quando all’improvviso notò qualcosa volare in alto nel cielo. Era una barca bianca che galleggiava a mezz’aria.

Un’aeronave?

Tao Yunxiao ne fu un po’ sbalordito. Aveva letto di aeronavi nei libri, ma era la prima volta che ne vedeva una.

Un’aeronave era estremamente veloce. Conteneva anche un carico estremamente prezioso e passeggeri. Usarla avrebbe facilitato viaggiare nelle vaste lande selvagge.

Ma l’intero clan tribale Tao con centomila famiglie non si sarebbe mai potuto permettere un tesoro del genere.

Figuriamoci comprarlo, non avrebbe nemmeno potuto usarlo perché la fonte di energia per spostare un’aeronave proveniva dall’essenza delle ossa della desolazione!

Se avessero avuto essenza delle ossa della desolazione, il clan tribale Tao l’avrebbe data ai suoi giovani geni, come poteva permettersi di usarla per alimentare un’aeronave?

Potersi sedere in un’aeronave era estremamente costoso!

Per quanto riguardava la persona nel clan tribale Tao che possedeva un’aeronave…

Poteva immaginarsi facilmente qual era l’identità di quella persona, era la misteriosa ragazza vestita di bianco!

Tao Yunxiao non sapeva il suo nome e l’aveva vista solo da lontano.

Ma questo non gli impediva di fantasticare di poterla conquistare.

Una ragazza forte dalle origini misteriose, che aveva il rispetto di Mille Case Zhang, naturalmente avrebbe destato l’interesse dell’arrogante Tao Yunxiao.

Se avesse potuto conquistarla, sarebbe stata una prova della sua forza. E in secondo luogo, sarebbe stato un modo perfetto per soddisfare il suo ego; come poteva un uomo straordinario che avrebbe lasciato il Regno Divino Tai Ah non avere una ragazza straordinaria come compagna?



