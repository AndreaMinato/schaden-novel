---
weight: 840
title: Capitolo 840 - Cooperare?
pubDate: 2025-03-31T07:24:21.272Z
tags:
    - tmw
---


Capitolo sponsorizzato, ringraziamo Angelo!
11 capitoli in coda totali (6 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Boom!


L’enorme palmo della scimmia sbatté contro la testa del drago composto da nebbia nera. Con un tremito, il drago ruggì e continuò a lanciarsi in avanti!


“Peng!” Luo Tian cercò di premere la testa del drago verso il basso, ma fu scaraventato all’indietro dall’impatto. Alla fine atterrò su una rupe di roccia.


Luo Tian cercò di controllare il suo sangue ribollente e ruggì di nuovo, facendo gonfiare tutti i suoi muscoli!


“Peng!”


L’antica stirpe della Scimmia Demoniaca Gigante nel suo corpo si attivò come non mai, ma Luo Tian non riuscì comunque a battere il drago nero. Con un improvviso scatto, il mostro cercò di schiacciarlo, facendo crepitare la facciata della rupe dietro di lui!


Perfino Luo Tian era in svantaggio?


I discepoli dello stato del Firmiana della Fenice si sentirono stringere il cuore quando videro questa scena. Solo un drago dei fiumi condensato da foschia nera al settimo piano era già così potente!


Nemmeno Luo Tian e Ran Yu potevano bloccarlo!


In quel momento, anche Gu Luo balzò giù. Approfittandosi dello scontro tra Luo Tian e il drago nero, il suo corpo sottile come quello di una mummia precipitò nelle profondità della nebbia come un fantasma!


Gu Luo stava cogliendo l’occasione per catturare il serpente sanguigno dello spirito intermedio!


“Maledetto!”


I discepoli dello stato del Firmiana della Fenice iniziarono ad insultarlo. L’atto furtivo di Gu Luo suscitò il disprezzo degli altri guerrieri.


Naturalmente, anche se lo trovavano spregevole, potevano solo rimanere a guardare. A parte quei tre, nessun altro poteva entrare al settimo piano.


Gu Luo era estremamente veloce. Dato che Luo Tian era rimasto intrappolato dal drago nero, non poteva impedire che accadesse. Così, in un istante, Gu Luo si era precipitato tra la nebbia. Il serpente sanguigno dello spirito intermedio stava nuotando tranquillamente tra la foschia, come se si stesse divertendo.


Vedendo Gu Luo, il serpente sanguigno rimase imperturbato. Forse era solo la loro immaginazione, ma sembrò rivelare uno strano sorriso sinistro.


Era inquietante solo pensare al suo sorriso.


“Ss…!”


La lingua del serpente sanguigno dello spirito intermedio sfrecciò dritta verso Gu Luo. Usando il potere della sua stirpe per potenziare il suo palmo rinsecchito, Gu Luo cercò di afferrare il serpente.


“Puah!”


Il sangue schizzò ovunque e una foschia rossa si espanse tra la nebbia nera. Gu Luo si strinse il palmo rinsecchito con un grugnito profondo. La sua mano era stata trafitta dal serpente sanguigno, lasciandoci un buco.


Cosa…


La gente sapeva molto bene che il fisico di Gu Luo era spaventosamente robusto. Era resistito ai gas del quarto e del quinto livello senza nemmeno usare il potere della sua stirpe. Eppure era rimasto ferito all’istante. Era davvero possibile catturare il serpente sanguigno dello spirito intermedio?


“Shoo! Shoo! Shoo!”


Il serpente sanguigno dello spirito intermedio sfrecciò nell’aria e divorò tutto il sangue uscito dal palmo di Gu Luo. Poi cambiò obiettivo e si precipitò verso Gu Luo.


Dal volto costantemente paralizzato di Gu Luo trasparì un po’ di paura. Saltò con un balzo verso il sesto piano.


Anche Luo Tian e Ran Yu notarono che la situazione era sfavorevole. Luo Tian evocò forzatamente il potere della sua stirpe e respinse il drago nero. Anche loro tornarono al piano di sopra.


Ora che i tre se n’erano andati, il serpente sanguigno dello spirito intermedio tornò al suo stato tranquillo. Nuotò nella foschia nera e ogni tanto emergeva e scompariva.


I tre migliori talenti degli stati della Nuvola di Fuoco e del Firmiana della Fenice avevano fallito.


Vedendo questa scena, i discepoli del clan Luo presenti ebbero un tuffo al cuore. Il settimo piano era troppo arduo.


A quanto pareva, non avevano modo di catturare il serpente sanguigno dello spirito intermedio. Mancavano più di dieci giorni. Era anche difficile che i tre potessero sfruttare il tempo rimasto per diventare abbastanza potenti da poter catturare il serpente sanguigno dello spirito intermedio, e forse sarebbe stato comunque impossibile!


A meno che… non cooperassero!


Se avessero unito le forze, uno di loro avrebbe potuto bloccare il drago nero, mentre gli altri due avrebbero potuto catturare il serpente sanguigno dello spirito intermedio. Era possibile!


Se i discepoli ordinari del clan Luo potevano pensarci, era ovvio che anche i tre ci fossero arrivati.


Tuttavia, se avessero cooperato, come si sarebbero divisi il bottino di guerra?


Si poteva davvero dividere il serpente sanguigno dello spirito intermedio? Era impossibile pensare di poter scindere una creatura del genere.


Pensandoci, Luo Tian ebbe un’altra idea. Alzando gli occhi, vide Cang Mang seduto con fare riservato, ma con un sorriso eloquente stampato in faccia.


Questo spaventò Luo Tian. Che quella vecchia volpe l’avesse fatto apposta?


Cang Mang sapeva che sarebbe stato impossibile per i tre catturare il serpente sanguigno dello spirito intermedio da soli. Tuttavia, aveva lasciato che lo guardassero, come una carota che penzolava di fronte a loro, ma che non potevano mangiare.


I geni di stati diversi provavano disprezzo gli uni per gli altri e in effetti erano abbastanza egoisti. La condivisione non era ben tollerata.

Cang Mang lo sapeva chiaramente, eppure aveva creato deliberatamente una situazione in cui sarebbero stati costretti a cooperare.


Nessuno avrebbe ottenuto nulla se non si fossero coalizzati. Ma se avessero cooperato, come si sarebbero divisi le ricompense?


Era un problema che Cang Mang aveva posto deliberatamente!


‘Perché lo sta facendo?’  Pensò Ran Yu. Forse Cang Mang stava suggerendo ai discepoli che il clan Luo aveva bisogno di un’intensa competizione, ma anche di cooperazione?


Oppure Cang Mang voleva godersi un bello spettacolo mentre cercavano di raggirarsi a vicenda? Il più forte e opportunista avrebbe potuto catturare il serpente sanguigno dello spirito intermedio approfittandosi della confusione.


Tuttavia non importava che risultato volesse ottenere Cang Mang. L’aspetto più importante era che Luo Tian, Ran Yu e gli altri si rendessero conto che avrebbero esplorato regni mistici in futuro, una volta che fossero maturati. E allora avrebbero affrontato situazioni simili.


Quando un gruppo di persone stavano cercando di ottenere un tesoro senza avere la possibilità di monopolizzarlo, non avrebbero avuto altra scelta se non cooperare e rimanere in guardia, mentre cercavano di essere più furbi degli altri.


“Quella vecchia volpe sta complottando contro di noi.” Ran Yu si incupì mentre guardava Gu Luo e Luo Tian.


Gu Luo rimase in silenzio con la sua stessa faccia cadaverica. Era impossibile capire cosa stesse pensando.


A giudicare dall’espressione di Luo Tian, chiaramente la pensava come Ran Yu.


Notando il suo sguardo, Luo Tian sogghignò e disse: “So cosa stai pensando. Non ho l’abitudine di cooperare con gli altri. Attaccheremo insieme, ma ognuno dovrà dipendere dalle proprie capacità. Finché non ci intralceremo a vicenda, vedremo chi potrà catturare il serpente sanguigno dello spirito intermedio!”


Visto che Luo Tian era così arrogante, Ran Yu sogghignò e disse: “Nemmeno io ho intenzione di cooperare con te. Saremo valutati per i nostri meriti e vedremo chi sarà il vincitore!”


Cang Mang si sedette a mezz’aria in silenzio, guardando tutto questo con noncuranza.


Naturalmente sapeva che sia Luo Tian che Ran Yu erano persone orgogliose. Come potevano tollerare di condividere tesori con altri?


Inoltre mancavano più di dieci giorni prima della fine della prova della valle. Luo Tian e Ran Yu sicuramente si sarebbero impegnati, ma la situazione si sarebbe rivelata interessante una volta che si fossero resi conto che era impossibile.


Cang Mang non si aspettava che geni arroganti avrebbero cooperato sinceramente insieme. Voleva solo vedere come avrebbero gestito situazioni del genere. Era anche interessante vedere come avrebbero collaborato con riluttanza mentre cercavano di difendersi da pugnalate alle spalle.


Cang Mang era curioso. Questo era il solo piacere nel guidare un gruppo di membri della giovane generazione a partecipare a queste prove noiose.

Pensando a questo, all’improvviso percepì qualcosa e spostò gli occhi verso il secondo piano della valle del Vento Nero.


Eh? Quel ragazzino umano finalmente si stava rialzando dopo una meditazione così lunga?

