---
weight: 844
title: Capitolo 844 - Il suggerimento di Ran Yu
pubDate: 2025-04-03T11:43:39.937Z
tags:
    - tmw
---


Capitolo sponsorizzato, ringraziamo Angelo!
7 capitoli in coda totali (2 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Luo Tian atterrò di nuovo nel settimo piano della valle del Vento Nero!


Mancavano circa sedici giorni alla fine della prova. Dato che era molto orgoglioso, Luo Tian aveva capito che Cang Mang aveva posto deliberatamente un problema difficile per provocarli e divertirsi. Tuttavia Luo Tian era scontento di questo e non voleva stare al suo gioco. Aveva intenzione di catturare il serpente sanguigno dello spirito intermedio da solo!


Aveva capito anche quanto era arduo affrontare il settimo piano. Per riuscirci, si sarebbe dovuto impegnare il doppio!


Solo tramite duro lavoro avrebbe potuto compiere un miracolo nei giorni rimanenti. A parte ottenere un’opportunità così enorme, poteva anche mostrare a Cang Mang, che era incline a provocarlo, che non sarebbe stata una persona da sottovalutare così facilmente!


“Luo Tian!”


Ran Yu ebbe un tuffo al cuore quando lo vide tornare al settimo piano. Aveva consumato una grande quantità del suo sangue e del suo qi nel settimo livello. Doveva ancora riprendersi dalle sue ferite, così al massimo avrebbe potuto fare un altro tentativo domani. Questo rivelava immediatamente la netta differenza tra lui e Luo Tian!


Il settimo piano era difficile, ma forniva anche l’occasione per crescere rapidamente. Ad un certo punto forse Ran Yu non sarebbe stato nemmeno degno di cooperare con Luo Tian per catturare il serpente sanguigno dello spirito intermedio, figuriamoci essere il primo ad acciuffarlo.


Come poteva Ran Yu non agitarsi pensando a questo?


Luo Tian era sicuramente il suo peggior nemico nella valle del Vento Nero.


Nel momento in cui atterrò nel settimo piano, Luo Tian fu costretto ad affrontare la carica del drago dei fiumi nero!


“Bene!”


Luo Tian ringhiò mentre faceva divampare tutto il potere della sua stirpe e il suo qi. In quell’istante sembrava essersi trasformato completamente in un’antica Scimmia Demoniaca Gigante. Si batté i pugni sul petto con forza, producendo rumori assordanti che assomigliavano al battito di tamburi.


“Boom!”


Luo Tian e il drago dei fiumi nero si scontrarono. La persona e la bestia si stavano scambiando potenti attacchi.


Questa battaglia scosse tutta la nebbia nera nel settimo piano, causando ruggiti tonanti. Nuvole cupe si stavano agitando tumultuose!


Luo Tian non poteva ancora competere con il drago dei fiumi nero. Luo Tian fu sbattuto di nuovo contro la rupe dopo un’intensa collisione. Il suo sangue cominciò a ribollire mentre lui aveva il fiato corto.


Anche il drago dei fiumi nero era rimasto lievemente ferito. Il suo profilo sembrò offuscarsi, ma dopotutto era formato da gas nero. La foschia permeava l’intero piano, così solo un ciclo di respiri fu sufficiente per fargli recuperare le energie. Non sembrava affatto stanco.


Avrebbe continuato a rigenerarsi a meno che non fosse stato ucciso in un colpo solo.


Un drago dei fiumi nero del genere era potente e immortale. Pareva imbattibile. Tuttavia Luo Tian lo affrontò direttamente più volte!


“Luo Tian è davvero terrificante… Questo drago dei fiumi sembra avere una vitalità infinita. Ma guardate, anche se Luo Tian è ferito, la sua immagine spirituale sta iniziando a consumare il gas attorno al drago dei fiumi!” Disse un discepolo dello stato della Nuvola di Fuoco.


Luo Tian poteva ancora consumare il gas nero per guarirsi durante una battaglia così intensa. Era uno scherzo della natura!


“Non c’è da meravigliarsi che possa entrare nel settimo piano due volte consecutive. La sua velocità di recupero è folle. Tuttavia… ha intenzione di competere con il drago dei fiumi nero in quanto a capacità di recupero? È impossibile che riesca a batterlo!”


In quel momento, un discepolo dello stato del Firmiana della Fenice sogghignò e disse: “Le capacità di recupero del fratello maggiore Luo naturalmente non possono competere con quelle del drago nero formato dalla foschia, ma che importa? Può migliorare continuamente e anche fare progressi. Aspetta e vedrai. In pochi giorni, questo drago nero verrà divorato dal fratello maggiore Luo!”


Il discepolo dello stato del Firmiana della Fenice era pieno di sicurezza. Ran Yu strinse i pugni quando sentì le discussioni di questi giovani. Era stato messo completamente in ombra da Luo Tian!


Anche se il discepolo dello stato del Firmiana della Fenice aveva parlato con arroganza, le sue parole potevano non essere troppo lontane dalla verità!


In quel momento, una figura rossa scattò all’improvviso tra il gas nero del settimo piano.


Il serpente sanguigno dello spirito intermedio!


Luo Tian lo intravide e immediatamente si concentrò su di esso.


Woosh! Risuonò un sibilo d’aria tagliente!


Luo Tian non si mosse, ma frustò la sua lunga coda, torcendola fino a farla volare verso il serpente sanguigno dello spirito intermedio!


Vedendo questa situazione, tutti sussultarono.


Luo Tian era troppo folle. Stava ancora recuperando le forze! C’era ancora il drago nero che stava per riprendersi di fronte a lui, ma aveva il coraggio di attaccare il serpente sanguigno dello spirito intermedio! Non era facile tenere testa a quella creatura.


Ma sembrava che Luo Tian non temesse di rimanere ferito. Non era preoccupato di rimanere di nuovo ferito dal serpente sanguigno dello spirito intermedio!


Non era una creatura facile da catturare. Quando percepì il movimento della coda di Luo Tian, fece un balzo improvviso e scomparì in un lampo di luce rossa.


Non si scontrò con la coda di Luo Tian. Data la sua personalità cauta, il serpente sanguigno dello spirito intermedio avrebbe evitato qualsiasi scontro frontale se possibile.


“È proprio difficile da catturare!” Luo Tian poteva aver mancato il bersaglio, ma rise con spensieratezza.


All’improvviso alzò gli occhi e gettò uno sguardo verso Cang Mang, che era seduto a mezz’aria nel cielo, e disse con fare sfrenato: “Mancano ancora sedici giorni però. Questo serpente sanguigno dello spirito intermedio sarà mio!”


Era rivolto a Cang Mang!


Cang Mang mostrò un lieve sorriso interessato. Non vedeva l’ora di godersi lo spettacolo.


Nel sesto piano della valle del Vento Nero, Ran Yu mostrò un’espressione estremamente scontenta quando sentì queste parole.


Sarà suo?!


Luo Tian era troppo arrogante!


“Ahahah, il fratello maggiore Luo Tian ha ragione. Il numero uno dello stato del Firmiana della Fenice dovrebbe essere così sfrenato!” Gridò un lacchè di Luo Tian. Dal suo punto di vista, era già garantito che il serpente finisse nelle mani di Luo Tian.


Quando un discepolo dello stato della Nuvola di Fuoco sentì queste parole, non poté trattenersi dal fare una battuta: “Non ha ancora catturato il serpente ed è già così arrogante. Ran Yu e Gu Luo del nostro stato della Nuvola di Fuoco stanno ancora riposando. Non è troppo tardi per vantarsi dopo che avranno fatto il loro secondo tentativo.”


“Ahah, aspettare che loro facciano un secondo tentativo? Domani o dopodomani?” Disse con sdegno il lacchè di Luo Tian che aveva parlato prima.


Diversi altri discepoli dello stato del Firmiana della Fenice risero all’unisono.


“Visto quanto Ran Yu e Gu Luo sono lenti a riprendersi, probabilmente non potranno fare molti tentativi entro la fine della prova!” Un’altra persona li derise.

I discepoli dello stato della Nuvola di Fuoco mostrarono espressioni scontente, ma non potevano ribattere.

Per quanto riguardava Ran Yu, si era incupito e stava rivelando intento omicida dallo sguardo.


Anche lui era una persona orgogliosa. Si rifiutava di cooperare con gli altri, ma indubbiamente era inferiore a Luo Tian. E di questo passo, sarebbe stato Luo Tian a catturare il serpente sanguigno dello spirito intermedio.


All’improvviso guardò Yi Yun e disse: “Fratello minore Yi, cooperiamo!”


Ran Yu aveva scelto Yi Yun!

Anche se provenivano dallo stesso stato, Ran Yu non voleva collaborare con Gu Luo. I requisiti e il periodo in cui Gu Luo aveva coltivato nella sala del Fuoco Celeste non erano inferiori a quelli di Ran Yu. Inoltre Ran Yu non era sicuro di poter battere quel tipo smilzo. E, aspetto più importante, Gu Luo aveva una potente fazione a sostenerlo!


Ran Yu non poteva permettersi di offendere un’organizzazione del genere. Questo significava che, se avesse cooperato con Gu Luo e avesse ottenuto il serpente sanguigno dello spirito intermedio, sarebbe stato impossibile per Ran Yu tenerlo per sé. Forse Gu Luo glielo avrebbe portato via e ogni suo sforzo sarebbe andato in fumo.

In tal caso, Ran Yu ovviamente voleva approfittarsi di Yi Yun.


Yi Yun era giovane e aveva un livello di coltivazione basso. Inoltre non aveva fazioni a sostenerlo. Era assolutamente più debole in termini di supporto ed era più facile da controllare.

