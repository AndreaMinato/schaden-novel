---
weight: 850
title: Capitolo 85 - Notevole
pubDate: 2023-07-31T14:09:48.032Z
tags:
    - tmw
---

“Non mi aspettavo che la ragazza straordinaria avrebbe guardato i preliminari della selezione del regno. Chi sta cercando? Che sia io?” Anche se pensava che fosse impossibile, a chi altri avrebbe prestato attenzione a parte lui?

Persone come Lian Chengyu erano nulla in confronto a lui.

Pensandoci, Tao Yunxiao si entusiasmò. Che lei fosse lì per vederlo o per godersi l’atmosfera, voleva impegnarsi ancora di più per brillare nella selezione e conquistare l’attenzione di quella ragazza straordinaria!

Per risaltare tra la folla, rimanere sul posto era insufficiente.

Notando questo, Tao Yunxiao capì le intenzioni di Zhang Tan.

Rilasciare il sigillo era solo il primo passo. Per superare i preliminari, dovevano marciare in avanti nonostante la tremenda pressione del corno.

Zhang Tan gridò: “Un branco di smidollati! È solo il corno di una bestia della desolazione morta, eppure non riuscite ad affrontarla! A parte sprecare cibo e defecare, che vivete a fare? Se non potete affrontarla, sparite, non siete adatti a praticare le arti marziali!”

“Ora annuncerò l’obiettivo dei preliminari. Usando le vostre forze, dovete camminare verso il corno e quando arriverete ad una distanza di venti passi, dovrete rimanere sul posto per dieci respiri di tempo. Ad ogni dieci passi avanti, la pressione raddoppierà. Vedremo chi è un mulo e chi è un cavallo. Iniziate!” Le parole di Zhang Tan risuonarono per dieci miglia di distanza. Era solo a pochi piedi dal corno e, sotto quella pressione, poteva ancora gridare fragorosamente. Solo in base a questo, era estremamente ammirevole.

’Mi chiedo a che stadio sia Zhang Tan, forse… ha superato il Sangue Viola…’ Pensò Lian Chengyu. Poi iniziò a camminare verso il corno!

Mentre stava avanzando, gettò un’occhiata verso Yi Yun.

Lian Chengyu era ancora sorpreso che Yi Yun potesse rimanere in piedi. Era sorprendente che un povero piccolo bastardo potesse sopportare l’aura del corno.

Questo ragazzino problematico ha così tanto spirito?

Lian Chengyu era scontento. A parte avere buon talento nelle arti marziali, era fortunato e questo gli aveva permesso di ottenere un’occasione fortuita che aveva migliorato rapidamente la sua forza.

Ora il ragazzino aveva anche dello spirito. Che fosse destinato a compiere grandi imprese?

Lian Chengyu non era disposto ad accettarlo. Pensava di essere lui il vero figlio del cielo del clan tribale Lian. Come poteva questo schiavo problematico avere una fortuna paragonabile alla sua, che era stata accumulata dopo molte generazioni nel clan tribale Lian?

Pensando questo, Lian Chengyu continuò a camminare verso il corno. Voleva dimostrare che, non solo poteva avvicinarsi fino a venti passi di distanza, ma arrivare anche a quindici, dieci passi o perfino toccare il corno!

Lian Chengyu cominciò ad accelerare il passo mentre camminava in avanti per dimostrare le sue capacità!

Ma dopo aver fatto dieci passi, Lian Chengyu sentì che la pressione emessa dal corno era aumentata di molto!

L’immagine di quella bestia della desolazione sembrava estremamente realistica. Entrambi i suoi occhi parevano poter leggere nella mente della gente. Le sue zanne dovevano aver fatto a pezzi innumerevoli guerrieri.

L’immagine della bestia della desolazione intimidì Lian Chengyu.

’È un falso! È solo un’illusione!’ Anche se Lian Chengyu se lo stava ripetendo, ma non importava come cercasse di convincersi, sentì comunque un brivido.

Era simile ad una persona che aveva paura dei fantasmi che andava in bagno in tarda notte. Anche se avesse continuato a ripetersi che non esistevano i fantasmi, avrebbero comunque sentito un brivido. Se fosse spuntato un gatto nero o fosse soffiata una raffica di vento improvvisa, si sarebbe spaventato a morte.

Lian Chengyu aveva fatto quindici passi avanti, ma i progressi di Tao Yunxiao erano molto più veloci, era arrivato a trenta passi di distanza.

A questo punto, Tao Yunxiao sentì la pressione per la prima volta.

“Che sorta di bestia della desolazione è? È così potente!” Tao Yunxiao si accigliò. Si guardò attorno e notò che era primo. Questo lo riempì di soddisfazione, se era il primo ad arrivare a venti passi di raggio, sarebbe stata la persona dallo spirito più grande nei preliminari!

Ma era comprensibile. Lo spirito era l’audacia, la risolutezza, la sicurezza di una persona, e includeva anche la forza.

Lo spirito di una persona poteva essere forte, ma si poteva anche essere deboli.

Ma un guerriero capace avrebbe avuto naturalmente un grande spirito!

Tao Yunxiao alzò la testa verso l’aeronave e sorrise.

“Bellezza, mi stai guardando da lassù? Il primo posto è mio! Anche se è facile come bere un bicchier d’acqua e non è degno di essere menzionato, questo è solo l’inizio. Con il passare del tempo, brillerò ancora di più!”

Tao Yunxiao iniziò ad avanzare senza paura con fare valoroso!

In alto nell’aeronave, una ragazza vestita di bianco teneva una teiera. Come versava e bevava il tè non corrispondeva all’etichetta nobile, ma sembrava comunque estremamente elegante.

Ogni sua mossa sembrava essere della massima raffinatezza.

La ragazza vestita di bianco guardò fuori dalla finestra a fianco, ma non notò Tao Yunxiao. Oggi era qui solo per Yi Yun.

Di fronte a lei c’era l’esatto opposto, un miserabile anziano grasso che si stava riempiendo la bocca con del pollo cotto nel sale.

Questo pollo cotto nel sale naturalmente era stato fatto da Yi Yun. Mentre mangiava, beveva anche vino. Non usava una coppa di vino, ma beveva direttamente dal fiasco, riempiendo la bocca unta con dell’alcool.

“Com’è, il ragazzino ha superato i preliminari?” Il vecchio era vago. Dal suo punto di vista, la selezione del regno era irrilevante. Se non fosse stato per il fatto che i meridiani Yin di Lin Xintong avevano mostrato una lieve reazione, non si sarebbe disturbato a venire qui.

“Non ancora, rimane fermo…” Lin Xintong si accigliò lievemente, cosa stava facendo? Perché era fermo lì?

Lin Xintong non credeva che questa prova avrebbe potuto mettere in difficoltà Yi Yun. Anche se non era ottimista per quanto riguardava il talento di Yi Yun… no, ad essere precisi, Yi Yun non aveva talento.

Ma visto il Corpo Temprato e la Pulsazione del Drago di Yi Yun, poter arrivare a venti passi dal corno della bestia non sarebbe stato difficile, a meno che non avesse un briciolo di spirito.

Anche se aveva incontrato Yi Yun per caso, Lin Xintong non sapeva perché, ma non poteva sopportare di vederlo in svantaggio nella selezione del regno. Forse perché i suoi meridiani Yin si erano attivati, ma sperava che Yi Yun non fosse una persona ordinaria. Per lei rappresentava una speranza, anche la più piccola possibilità di ricollegare i suoi canali troncati.

“Ahahah, questo ragazzino è un codardo?” Il vecchio Su si pulì l’olio dalla bocca e allungò il collo per guardare. Tutto ciò che vide fu Yi Yun rimanere fermo sul posto come uno sciocco.

“Oh, questo ragazzino si sta guardando lo spettacolo!” In realtà anche se Yi Yun fosse stato timido, il vecchio Su non sarebbe rimasto sorpreso visto che era solo un bambino. Non aveva mai visto l’immagine di una bestia della desolazione così grande. Era già piuttosto positivo non pisciarsi addosso dalla paura per un bambino ordinario.

Ma il vecchio Su non pensava che Yi Yun fosse un comune bambino.

“Diventerà interessante. Ciò che ha tirato fuori Zhang Tan è il corno di un’antica bestia della desolazione la “Divina Tigre Feroce” che il marchese Wenyun ha ucciso nelle lande selvagge della Nuvola. Era lungo circa tre metri in origine, ma un Divino Maestro della Desolazione lo ha inciso, riducendone le dimensioni. Il marchese Wenyun poi l’ha usato come sigillo per il comandante della sesta divisione.”

“I sigilli dei comandanti delle truppe del Drago Brillante di solito sono nelle mani dei generali, per controllare le truppe. Sembra che con la nascita dell’Aura Viola, l’imprudente generale della sesta divisione Yan Menglong si sia unito al divertimento. Così il sigillo è stato usato dal generale spericolato per la selezione di questo regno.”

Era evidente che il vecchio Su fosse in buoni rapporti con il marchese Wenyun, così era informato riguardo alle faccende delle truppe del Drago Brillante.

“Voglio vedere come si imbarazzerà. Se superasse ogni ostacolo non mi interesserebbe. È divertente solo se farà una brutta figura!” Il vecchio Su godeva della sfortuna degli altri, così, sentendo queste parole, Lin Xintong rimase senza parole. Non capiva come sarebbe potuto essere contento di questo.

In effetti Yi Yun era particolarmente unico tra la folla.

Chi poteva sopportare la pressione della bestia della desolazione, aveva da tempo iniziato a camminare verso il corno; chi non ne era capace, era paralizzato a terra o era scappato strisciando.

Ma Yi Yun era rimasto immobile, perché si stava concentrando ad assorbire l’energia delle ossa della desolazione della Tigre Divina.



