---
weight: 8500
title: Capitolo 850 - Pesce Ranyi Intrappolato
pubDate: 2025-04-08T09:01:15.668Z
tags:
    - tmw
---


Capitolo sponsorizzato, ringraziamo Alessandro!
4 capitoli in coda totali (4 Alessandro)
0/1 sponsorizzazioni 1 euro a capitolo,
-Schadenfreude


“Ha annientato quattro spettri neri in una sola mossa, e pensare che ha solo usato un pugno!”


I discepoli nel quarto e nel quinto piano della valle del Vento Nero erano sbigottiti. Precedentemente, erano convinti che, nonostante il suo fisico debole, Yi Yun avesse contato sui suoi totem e sulla stirpe dell’antico elfo per raggiungere il settimo livello. Se avesse dovuto competere solo usando la sua costituzione, non sarebbe mai riuscito ad andare oltre al terzo piano.


Ora però il pugno di Yi Yun era stato devastante. Gli spettatori potevano sentire la sua pressione nonostante la grande distanza tra di loro.


“Non è la sua forza in realtà. Il suo corpo è ancora molto debole, ma si è fuso con la stirpe del Drago dei Fiumi Divoratore dei Cieli! In questo caso il potere vitale della stirpe dell’antico elfo è anche il suo!” Disse un discepolo dello stato del Firmiana della Fenice.


Il suo tono era pieno di stupore, ma provava anche rimpianto per essere stato seminato da Yi Yun.

I discepoli del clan Luo attorno si riempirono di emozioni contrastanti. Evocare la stirpe dell’antico elfo era già notevole, ma si era perfino fuso con essa!


Così chi avrebbe osato dire ancora che era debole?


Yi Yun era stato deriso per la sua scarsa costituzione perché il suo corpo sarebbe diventato un punto debole. Ma ora, dato che poteva fondersi completamente con il Drago dei Fiumi Divoratore dei Cieli, poteva sfruttarne il potere vitale!


Era un’abilità estremamente invidiabile.


Yi Yun aveva assorbito completamente la stirpe dell’antico elfo in quattro giornate e, anche iniziando il conto partendo dall’inizio della prova, erano passati meno di quindici giorni.


Un essere umano aveva impiegato meno di quindici giorni per assorbire completamente l’osso di un antico elfo?


Ora, di fronte a Yi Yun, non volevano nemmeno deriderlo per la sua identità da umano, perché erano imbarazzati di definirsi membri della razza elfica. Erano di gran lunga inferiori a Yi Yun sia in termini di concentrazione della linea di sangue, sia per quanto riguardava le loro capacità di assorbimento, così come potevano rimanere orgogliosi?


In quel momento, era Ran Yu ad essere il più sconvolto. Si era approfittato di quando Yi Yun e il serpente sanguigno dello spirito intermedio stavano lottando per colpire con decisione. Aveva attirato le ombre dell’ottavo piano verso Yi Yun e aveva cercato di metterlo in pericolo mortale aggirando le regole della prova. Poteva essere definito un colpo da maestro.


Ma subito dopo, Yi Yun si era fuso con la stirpe del Drago Divoratore dei Cieli. Solo un suo pugno aveva sventato ogni macchinazione di Ran Yu. I suoi piani adesso sembravano ridicoli.


Ran Yu si spaventò quando vide il corpo coperto di scaglie di drago di Yi Yun. Il giovane emanava un’aura assassina.

Anche se Ran Yu sapeva che andarsene in modo così avvilente era imbarazzante, non aveva scelta. Il settimo piano non era sicuro. Nonostante lo spettro del drago dei fiumi fosse già morto, c’erano ancora altre ombre che si stavano radunando costantemente qui. Ran Yu non poteva resistere ai loro attacchi.


“Yi Yun, considerati fortunato! Ma non compiacerti proprio. Non sei nemmeno all’Ascensione Celeste. Chissà cosa accadrà in futuro. Sono apparsi numerosi geni e meraviglie nella storia del clan Luo, ma sfortunatamente sono morti prima di riuscire a maturare. Yi Yun… ti auguro di non morire troppo presto!”


Ran Yu sperava di poter riconquistare un po' della sua dignità con queste parole maligne. Anche se era negativo, aveva ragione. Nel clan Luo, la maggior parte dei membri della giovane generazione non riuscivano a maturare alla fine. I dodici Cieli Empirei erano tumultuosi. Era estremamente comune morire lungo la strada delle arti marziali.


Dopo aver detto questo, Ran Yu si girò per fuggire verso il sesto piano. Non voleva competere ulteriormente con Yi Yun, perché avrebbe solo perso la faccia!


Proprio mentre Ran Yu balzò, un lampo freddo brillò nello sguardo di Yi Yun.


“Credi di poter entrare e uscire da qui come vuoi?!” Yi Yun gridò mentre bruciava tutto il potere del suo sangue vitale.


Era la forza del Drago dei Fiumi Divoratore dei Cieli e ora, usando il suo corpo come mezzo, si scatenò completamente!


Divoramento!


Wo! Wo! Wo!


La forza risucchiante si irradiò in ogni direzione partendo da Yi Yun!


Ora che il Drago dei Fiumi Divoratore dei Cieli era completamente fuso con lui, la forza traente era molto più intensa rispetto a prima!


Il serpente sanguigno dello spirito intermedio era rimasto ferito precedentemente, così naturalmente rimase intrappolato nel dominio risucchiante.


Perfino le sette-otto ombre che si erano precipitate su dall’ottavo piano ne furono avvolte. Nessuna di loro riuscì a scappare.

E Ran Yu, che era il più vicino a Yi Yun, aveva evocato la sua stirpe del pesce Ranyi già da prima. Adesso che il vortice risucchiante era apparso all’improvviso, l’immagine illusoria del pesce Ranyi rimase bloccata nel mulinello!


“Cosa stai facendo?!”


Ran Yu stava per raggiungere il sesto piano, ma il potere del sangue vitale che aveva evocato era bloccato al settimo piano.

Ran Yu lo fissò con rabbia. I discepoli del clan Luo non potevano attaccarsi durante l'allenamento nella montagna della Nuvola Azzurra. Questo era anche il motivo per cui Ran Yu aveva osato provocare Yi Yun in modo così spudorato.

Adesso però Yi Yun aveva usato direttamente la soppressione della sua stirpe per fermare il pesce Ranyi che aveva evocato!


L’immagine illusoria del pesce Ranyi non era un vero antico elfo dopotutto. Avvolto dall’aura dell’antico elfo, iniziò immediatamente a tremare. Non poteva nemmeno usare il trenta per cento della sua forza, così non poté liberarsi dalla forza risucchiante.


“Yi Yun! Come osi?! Stai violando le regole dell’addestramento?” Gridò con rabbia Ran Yu.


L’immagine illusoria del pesce Ranyi era la coagulazione dell’essenza di sangue di Ran Yu!


Per un elfo celeste, la concentrazione della loro stirpe rifletteva molto il loro potenziale e i loro futuri risultati. Nella famiglia di un elfo celeste, questo era anche uno dei fattori che determinava quante risorse si potevano investire in quella persona!


Se l’immagine illusoria del pesce Ranyi fosse stata danneggiata, sarebbe stato un colpo devastante per Ran Yu, sarebbe stato come tagliargli un braccio!


Yi Yun ignorò il suo avvertimento. Gas nero si levò dal suo corpo, come se fosse l’incarnazione di un demone antico. Il vortice d’energia di fronte a lui aumentò di dimensioni. Il pesce Ranyi era ancora stordito dalla manifestazione della stirpe del Drago dei Fiumi e fu attirato lentamente da Yi Yun!

“Cosa sta facendo? Ha intenzione di divorare la stirpe dell’elfo celeste di Ran Yu? Sarebbe una violazione delle regole dell’allenamento. Yi Yun sarà punito!”


Molti discepoli del clan Luo nel quarto e nel quinto piano ne furono spiazzati. Era poco saggio sfidare le regole del clan Luo.

Ran Yu rise con furia: “Bel tentativo, Yi Yun. Mi attacchi in pubblico, sei impazzito! È proprio vero che non c’è da fidarsi degli esseri umani. La pagherai cara!”


Mentre parlava, Ran Yu alzò gli occhi verso Cang Mang, che era seduto a mezz’aria nel cielo.

“Lord Cang Mang, Yi Yun sta violando le regole dell’esercitazione e mi sta attaccando apertamente per distruggere la mia stirpe. Credo che Yi Yun sia una spia di una razza aliena. Secondo le regole del clan Luo, la sua coltivazione dovrebbe essere distrutta!”

Ran Yu era infuriato. Tuttavia, nonostante le sue lamentele, Cang Mang rimase immobile a mezz’aria.

Cang Mang si accigliò lievemente, ma non disse nulla. Ovviamente non sarebbe rimasto con le mani in mano se Yi Yun avesse davvero divorato la stirpe di Ran Yu. Anche se vigeva la legge del taglione nel mondo dei guerrieri, certe regole non potevano comunque essere violate.


In quel momento, Yi Yun sorrise e disse: “Ran Yu, stai dicendo che ti sto attaccando? Quando l’avrei fatto? Sto solo usando le leggi del divoramento per catturare il serpente sanguigno dello spirito intermedio. Violerebbe le regole del clan Luo? Stavo usando le leggi del divoramento per catturare il serpente sanguigno dello spirito intermedio, ma la tua stirpe del pesce Ranyi si è intromessa e mi stai biasimando per questo?”


