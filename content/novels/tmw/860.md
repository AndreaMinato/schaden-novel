---
weight: 8600
title: Capitolo 860 - Copione Scritto Invano
pubDate: 2025-04-22T06:54:27.821Z
tags:
    - tmw
---


Capitolo regolare,
Ti ho mandato un messaggio @Angeloooo (spunta la casellaaaaa prima di donare che mi magna la commissione, diventa meno di un euro a capitolo T_T)
  

*din ding doooong* La prossima volta che mi arriva una donazione con tariffa faccio i capitoli che corrispondono alla cifra che ricevo di netto (oltre ad avvisare direttamente nella chat di paypal e via mail ovviamente)


20 capitoli in coda totali (Angelo),
0/1 sponsorizzazioni 1 euro a capitolo,
-Schadenfreude


Yi Yun era forse un idiota? Come osava essere così irrispettoso nei confronti della principessa Spirito Viola?


Era stato lento a porgere i suoi rispetti e l’aveva fissata. Inoltre, aveva persino assunto un’espressione così strana.


‘Essere così ignaro delle regole, è davvero un bifolco dei regni inferiori’, pensò sogghignando Ran Xueyi. Tutta l’élite presente si stava lambiccando il cervello per lasciare una buona impressione sulla principessa Spirito Viola, mentre Yi Yun era così stupido da comportarsi in modo così eccentrico. Aveva offeso la principessa.


Se la principessa Spirito Viola aveva reagito in quel modo, era chiaramente perché si sentiva oltraggiata dalle azioni di Yi Yun. A parte questo, Ran Xueyi non riusciva a pensare ad alcun’altra possibilità. Sarebbe stato ridicolo pensare che la principessa Spirito Viola fosse stata attratta da quell’umano inferiore.


Ran Xueyi osservò Yi Yun con un lieve sorriso, aspettando che si rendesse ridicolo.


Tuttavia, una sola frase della principessa Spirito Viola fece irrigidire l’espressione di Ran Xueyi.


"Sei davvero tu… Sei riuscito a venire nel Cielo Empireo dei Diecimila Elfi?"


Luo Huo’er era sinceramente sconcertata dopo aver visto Yi Yun.


Anche se in superficie manteneva un contegno dignitoso ed elegante, nel profondo del suo cuore, aveva la sensazione che 10.000 mostri elfici con zoccoli fangosi le stessero calpestando l’anima.


Che diavolo sta succedendo?!


Lei sapeva benissimo che più di un decennio prima, Yi Yun era ancora un bifolco in un angolo sperduto di un regno inferiore! Sia per forza che conoscenze, sarebbe stato impossibile per lui superare i limiti di quel mondo in ogni aspetto possibile. Come aveva fatto a raggiungere il Cielo Empireo dei Diecimila Elfi in così poco tempo, e addirittura a ottenere il primo posto con un tale distacco durante l’addestramento di gruppo?


Essere primo in un addestramento non era poi così eclatante, ma solo pensando alle umili origini di Yi Yun più di dieci anni prima la rendeva un’impresa incredibilmente scioccante!


La sua velocità di coltivazione e la sua comprensione delle leggi nomologiche erano troppo rapide. Che tipo di talento mostruoso era necessario per raggiungere un tale livello?


Era davvero strano. Lei era chiaramente il talento dalla stirpe degli antichi elfi più potente di tutto il clan Luo e aveva una percezione eccezionalmente elevata. Ma perché ogni volta che lo vedeva aveva la sensazione di essere messa in ombra?


Nella città di Tai Ah, le Divine Tecniche della Desolazione di Luo Huo’er si erano rivelate inferiori a quelle di Yi Yun. Ma avrebbe potuto ignorarlo, perché sua madre le aveva proibito di usare le tecniche del clan Luo. Poteva adoperare solo le tecniche dei regni inferiori che aveva appreso da poco tempo, così quei risultati non riflettevano affatto il suo vero talento.


Poteva anche ignorare la Divina Tecnica della Desolazione, ma quando Luo Huo’er aveva coltivato nella camera d’allenamento, Yi Yun l’aveva vista in ogni sua parte. Quella era stata l’esperienza più umiliante della sua vita.


Poi, Luo Huo’er gli aveva teso una trappola, ma per qualche motivo, si era ritorta contro di lei!


Fino a poco tempo prima, Luo Huo’er aveva persino pensato di chiedere a sua madre il permesso di tornare nel regno inferiore per portare quel bifolco nel loro mondo, ampliare i suoi orizzonti e fargli capire che la ragione per cui aveva perso contro di lui era perché lei non aveva fatto sul serio. Se avessero davvero combattuto, lo avrebbe schiacciato all’istante!


Le sarebbe piaciuto vedere l’espressione scioccata di Yi Yun una volta che lo avesse portato nella capitale reale del clan Luo, mostrandogli la sua grandezza e prosperità. Specialmente quando Yi Yun avesse scoperto che lei era una principessa di più alto rango, non si sarebbe prostrato per diventare il suo lacchè?


Ma ora… nonostante avesse scritto il copione, senza nemmeno iniziare le prove, il sipario era già calato.


Quel tipo era riuscito a salire fin lì da solo!


Come ci era riuscito?


Soprattutto dopo aver visto la sua espressione, Luo Huo’er aveva proprio la sensazione che il suo cuore fosse stato calpestato da 10.000 mostri elfici dagli zoccoli fangosi. Quella strana espressione era una risata repressa, perché non voleva metterla in imbarazzo.


Chiaramente, sapeva già della sua identità di principessa. L’aveva scoperto da tempo!


Luo Huo’er pensava che Yi Yun sarebbe rimasto sconvolto, ma alla fine non solo non si era prostrato, ma stava quasi per scoppiare a ridere!


Yi Yun sapeva esattamente che tipo di persona fosse Luo Huo’er. Aveva capito con una sola occhiata che la sua eleganza e dignità erano solo una maschera.


Luo Huo’er odiava questi banchetti affollati. Ma per sua madre, doveva mantenere le apparenze e sopportare una farsa che detestava. E quel tipo la stava prendendo in giro!


Era esasperante!


Essendo stata smascherata, Luo Huo’er non aveva più voglia di recitare. Trattenendo l’impulso di picchiare qualcuno, disse a Yi Yun con un sorriso: "Yi Yun, sei davvero tu. È passato davvero tanto tempo."


Yi Yun represse la voglia di ridere e porse i suoi rispetti. Disse con serietà: "Yi Yun porge i suoi saluti alla principessa. Sono passati molti anni. Rivederla oggi, principessa Spirito Viola, è davvero una bellezza senza pari e uno splendore incomparabile."


Anche se le sue parole erano davvero rispettose, la luce divertita nei suoi occhi non sfuggì a Luo Huo’er. Chiaramente, quel tipo non provava alcuna venerazione per la sua identità di principessa.


La loro conversazione mancava totalmente della gioia di una riunione tra vecchi amici. Ma alle orecchie degli altri, suonava completamente diversa.


Tutti i membri d’élite del clan Luo, inclusi Ran Xueyi e Donglin Yu, erano sbigottiti!


La principessa conosceva quel tipo, e… sembravano essere molto familiari!


Com’era possibile? Che posizione nobile aveva la principessa Spirito Viola? Come faceva a conoscere un umano insignificante e dalle origini umili?


Se la principessa aveva detto "è passato tanto tempo", quasi con affetto, significava che Yi Yun era un suo amico!


Un umano amico della principessa Spirito Viola? Era inconcepibile!


In quel momento, Ran Xueyi, che era accanto alla principessa, probabilmente aveva l’espressione più scontenta. Yi Yun e Luo Huo’er si conoscevano davvero! E a quanto pareva, Luo Huo’er non aveva intenzione di punire la sua mancanza di rispetto.


Dal punto di vista di Ran Xueyi, la principessa era sempre composta. Ma oggi, dopo aver visto Yi Yun, aveva mostrato un raro calore. Anche se non era evidente, Ran Xueyi, standole vicino, aveva notato un lampo di sorpresa e un’espressione quasi civettuola nei suoi occhi.


Chi era quel tipo, capace di far provare tali emozioni alla principessa?


"Yi Yun, siediti a questo tavolo!" Luo Huo’er indicò un tavolo con un’espressione "cordiale".


Vedendo quel tavolo, l’angolo della bocca di Ran Xueyi ebbe uno spasmo. Anche Donglin Yu sorrise amaramente.


Quello era il tavolo più vicino al posto di Luo Huo’er!


Nelle Sorgenti Lucenti Luo, la disposizione dei tavoli era un’attenta rappresentazione delle gerarchie politiche. Più ci si avvicinava al centro, più nobile era il posto. Ran Xueyi e Donglin Yu erano già vicini al centro, ma ora Yi Yun si sarebbe seduto ancora più vicino di loro!


Come poteva Ran Xueyi esserne contento?


Lui era uno dei quattro grandi giovani maestri della capitale, eppure un umano insignificante si sedeva più vicino al centro di lui, e soprattutto più vicino alla principessa! Che diavolo era questa storia?


“Ringrazio la principessa per avermi concesso un posto."


Yi Yun non ci pensò troppo e, senza formalità, si sedette al posto designato.


Questo suscitò immediatamente l’invidia di tutti i giovani talenti presenti.


Finalmente avevano capito.


La principessa e quel tipo avevano probabilmente una relazione insolita. Rispetto a Yi Yun, loro erano semplici passanti senza importanza. Lei non li aveva nemmeno degnati di uno sguardo.


Poco prima, lo avevano deriso per la sua arroganza e stupidità nell’osare sfidare il clan Xushui Ran e Ran Xueyi.


Ma a quanto pare, i veri stupidi erano loro.


Possibile che la principessa Spirito Viola fosse la protettrice di Yi Yun?!


Sarebbe stato ridicolo! Se quel tipo aveva davvero buoni rapporti con la principessa, solo quello gli avrebbe dato una protezione di gran lunga superiore a molti altri!


Vedendo Yi Yun sedersi, Luo Huo’er mantenne il sorriso. In superficie non lo guardò più, ma una trasmissione della voce risuonò nelle orecchie di Yi Yun:


"Non male, piccolo Yun, essere riuscito a venire qui. Hai persino ottenuto il primo posto nell’addestramento di gruppo. Le tue ali si sono davvero irrobustite. Su, racconta a questa tua sorella maggiore come hai fatto a raggiungere il Cielo Empireo dei Diecimila Elfi."


Yi Yun rimase senza parole. Lei non era più una ragazzina, ma insisteva ancora nel volersi sentire superiore.


