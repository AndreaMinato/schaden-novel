---
weight: 862
title: Capitolo 862 - Non conformarsi alle regole
pubDate: 2025-04-22T06:54:27.823Z
tags:
    - tmw
---


BUONA PASQUETTA… e buona digestione…
Capitolo sponsorizzato, ringraziamo Angelo!
  

*din ding doooong* La prossima volta che mi arriva una donazione con tariffa faccio i capitoli che corrispondono alla cifra che ricevo di netto (oltre ad avvisare direttamente nella chat di paypal e via mail ovviamente)


18 capitoli in coda totali (18 Angelo),
0/1 sponsorizzazioni 1 euro a capitolo,
-Schadenfreude


La sacra Imperatrice Luo era impareggiabile, aveva un aspetto incantevole unico.


L'Imperatrice Luo indossava una spilla per capelli con nove fenici e i suoi lunghi capelli erano raccolti in un'acconciatura, simili a una nuvola scura nel cielo. Portava una veste di giada ricamata con l'immagine di un'antica bestia elfica. Emanava eleganza reale dal profondo delle sue ossa.


Al suo fianco c'era l'Imperatrice Xuan, dal fisico prosperoso e una pelle non diversa da quella di una sedicenne. Il tempo sembrava essersi dimenticato di dover segnare il suo volto, esaltando perfettamente il suo aspetto giovanile e il suo fascino maturo.


"Porgiamo i nostri rispetti a Sua Maestà l'Imperatrice Luo! Porgiamo i nostri rispetti a Sua Maestà l'Imperatrice Xuan!"


Le serve e i giovani talenti presenti si inchinarono rispettosamente.


Le due sacre Imperatrici si diressero ai posti d'onore, con l'Imperatrice Luo a destra e l'Imperatrice Xuan a sinistra. Nel clan Luo, la destra era associata al posto più prestigioso, quindi, da questo punto di vista, la posizione dell'Imperatrice Luo era leggermente superiore a quello dell'Imperatrice Xuan.


"Xue’er, sei venuta anche tu."


L'Imperatrice Luo guardò la principessa Volpe Bianca con un sorriso affabile e affettuoso. Era evidente che fosse molto soddisfatta della principessa proveniente dal Dominio del Fulmine. All'inizio del banchetto, le annuì sorridendo, un trattamento probabilmente riservato solo a nuore.


"Sembra che Sua Maestà l'Imperatrice Luo desideri ardentemente che il principe Firmamento Cremisi sposi la principessa Volpe Bianca. Se così fosse, la posizione del principe Firmamento Cremisi sarebbe incrollabile."


Mentre ne discutevano sottovoce, molti invidiavano il principe per la sua fortuna in amore.  


Le imperatrici Luo e Xuan si sedettero ai posti principali d'onore, con il principe Firmamento Cremisi e Luo Huo'er rispettivamente a destra e a sinistra. Vicino al principe sedeva naturalmente la principessa Volpe Bianca, ma non allo stesso tavolo.
Piuttosto, occupava un tavolo accanto a quello d'onore, a una certa distanza. A quanto pareva, la principessa Volpe Bianca non aveva ancora accettato completamente il principe e non voleva apparire troppo vicina a lui in un'occasione simile.


Questo non era un problema, ma dall'altra parte...


L'Imperatrice Luo, l'Imperatrice Xuan e il principe Firmamento Cremisi rimasero sorpresi nel vedere chi sedeva nel posto simmetricamente opposto a quello della principessa Volpe Bianca.


Accanto a Luo Huo'er c'era un uomo dall'aspetto ordinario, che sembrava molto giovane, il cui livello di coltivazione aveva appena raggiunto le prime fasi dell’Ascensione Celeste. Un individuo del genere non poteva avere più di trenta o quarant'anni di esperienza nella coltivazione.


E, aspetto più bizzarro, era un essere umano.


Yi Yun?


L'Imperatrice Xuan pensò immediatamente a lui. Solo quella persona corrispondeva a tali caratteristiche.


Ma perché Yi Yun sedeva accanto a sua figlia?


Era impossibile che si fosse seduto senza conoscere le regole. I camerieri responsabili del banchetto sarebbero intervenuti in quel caso. Forse sua figlia lo aveva invitato a sedersi lì?


Sebbene l'Imperatrice Xuan lo avesse trovato sorprendente, almeno conosceva l'identità di Yi Yun. Ma l'Imperatrice Luo non sapeva nemmeno chi fosse.


Una figura minore come Yi Yun, sebbene avesse vinto il primo posto in un addestramento collettivo, era insignificante agli occhi dell'Imperatrice Luo. Tuttavia, gli stava prestando attenzione perché era seduto accanto a Luo Huo'er.


L'Imperatrice Luo notò che i vestiti di Yi Yun erano di scarso valore, come se avesse origini umili. Perché Luo Huo'er avrebbe permesso a una persona del genere di sedersi accanto a lei? Inoltre, questa non era un'occasione qualunque. Ogni parola e azione di Luo Huo'er e di Firmamento Cremisi sarebbe stata registrata dal paggio di corte e riferita all'Imperatore Luo.


“Caro Firmamento, chi è questo giovane?” L’imperatrice Luo mandò una trasmissione della voce a suo figlio.


“Madre, se non sbaglio, dovrebbe essere Yi Yun. Ha ottenuto un risultato notevole durante l’allenamento di gruppo del monte Nuvola Azzurra. È stato riconosciuto dalle tre antiche colonne, due delle quali con una valutazione Ridestarsi dall’Ibernazione. Nella valle del Vento Nero, ha catturato il serpente sanguigno dello spirito interedio ed è considerato un umano talentuoso. Sta dalla parte della sorella Spirito Viola ed è stato raccomandato dal principe Pingnan.”


Il principe Firmamento Cremisi la informò delle origini e dei risultati di Yi Yun in poche parole, compiacendo l’imperatrice Luo. Suo figlio era meticoloso, e questo lo rendeva una persona capace di grandi imprese. Era ben informato, anche su una figura di basso rilievo.

“Molto bene. Ben fatto, ma da ciò che hai detto, quel Yi Yun non è considerato un grandissimo talento. È solo un giovane genio, così non è nemmeno degno di sedersi accanto ai giovani delle famiglie Ran e Dongling, figuriamoci accanto a Spirito Viola. Quella Spirito Viola è troppo testarda.”


L’imperatrice Luo disapprovò questa scelta e gettò un’occhiata verso Donglin Yu e Ran Xueyi. Erano seduti in posizioni inferiori rispetto a Yi Yun, così quando notarono lo sguardo dell’imperatrice Luo, rivelarono subito espressioni imbarazzate. Probabilmente sapevano cosa si stava chiedendo l’imperatrice Luo. Erano estremamente a disagio ad essere seduti sotto Yi Yun. Tuttavia era stato deciso dalla principessa Spirito Viola, così cos’altro potevano dire?


L’imperatrice Luo si accigliò lievemente. Non era conforme alle regole che una principessa del clan Luo fosse così attaccata ad un giovane umano da farlo sedere accanto a lei, avrebbe solo destato ridicolo. Specialmente con la principessa Vole Bianca, come pensava che Yi Yun si sarebbe dovuto sedere ad un posto equivalente al suo?


“Madre, la sorella Spirito Viola è sempre stata indisciplinata. La lasci fare. Mio padre la accontenta spesso, così non ci presterebbe troppa attenzione nemmeno se lo venisse a sapere.” Disse con tono insoddisfatto il principe Firmamento Cremisi.


Il favoritismo dell’imperatore Luo non era un segreto. Se non fosse stato per quel trattamento, il trono non sarebbe andato subito a Firmamento Cremisi?


“Non importa se è testarda, tanto non si rifletterà su di noi.” L’imperatrice Luo trasmise la sua voce a suo figlio e gettò un’occhiata verso l’imperatrice Xuan con un lieve sorriso.


Suo figlio, il principe Firmamento Cremisi, aveva portato la principessa Volpe Bianca, ed erano seduti ai posti principali insieme a lei.


E tua figlia? Con che tipo di persona è seduta? Che vergogna.


“Va bene, giovani membri d’élite, ho organizzato questo banchetto e vi ho invitati tutti qui per darvi il benvenuto. Vorrei che tutti possano fare la differenza alle imminenti prove della sala divina Luo, e portare un futuro ancora più brillante al nostro clan Luo.”


Visto che era stata lei ad organizzare il banchetto, l’imperatrice Luo doveva fare un discorso. Per quanto riguardava Yi Yun, lo ignorò velocemente.


Tutti alzarono i loro bicchieri per brindare. Anche Yi Yun lo fece e beve il profumato vino spirituale. Non sapeva come fosse stato preparato, ma non solo il suo sapore era eccellente, ma scaldò il suo corpo e sentì perfino aumentare la sua forza vitale.


Era un buon vino che probabilmente era estremamente costoso. E il cibo di fronte a lui era stato preparato con ogni sorta di tesoro. Mangiarlo sarebbe stato di grande beneficio per la sua coltivazione e la sua forza vitale.


Yi Yun immaginava che solo questa piccola tavolata di piatti sarebbe costata qualche centinaio, se non migliaio di Pietre del Mondo.


Ripensando all’espressione addolorata di Lie Ya quando si era reso conto che avrebbe dovuto pagare più di cento Pietre del Mondo, Yi Yun pensò che non stava affatto sprecando il suo tempo.


Anche se aveva il Cristallo Viola, non era ricco. Dato che era qui, tanto valeva approfittare di questo banchetto. Non si sarebbe perso questi cibi e bevande deliziosi. Così Yi Yun iniziò a bere vino spirituale e godersi il pasto.


Vedendo Yi Yun mangiare con tranquillità, Ran Xueyi e Dongling Yu rimasero impressionati. Quanto sei sfacciato? Non hai notato che l’imperatrice Luo ha prestato attenzione a te poco fa? Non sei in tensione nel terzo posto migliore al centro?

