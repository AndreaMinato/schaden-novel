---
weight: 87
title: Capitolo 87 - Picco dello stadio del Raccoglitore di Qi
pubDate: 2023-08-02T14:09:48.032Z
tags:
    - tmw
---

In confronto ai passi degli altri partecipanti, l’andatura di Yi Yun era esitante. Sembrava fosse destinato ad essere molto più lento degli altri. La maggior parte degli eredi delle piccole tribù e dei membri d’élite del clan tribale Tao erano arrivati a venti passi dal corno.

Alcuni stavano lottando, stavano facendo del loro meglio per superare il cerchio dei venti passi.

“Questo piccolo schiavo ha iniziato a muoversi. Ma non potrà andare lontano in condizioni così miserabili.” Dopo un’occhiata, Lian Chengyu non gli prestò più attenzione. Alzò la testa per guardare l’immagine della bestia della desolazione nel cielo. Strinse i denti e si asciugò il sudore dalla fronte mentre continuava ad avanzare.

Più erano vicini al corno e più grande diventava la pressione. Per Lian Chengyu, ogni passo era diventato più difficile del precedente.

Sapeva che a dieci passi dal corno avrebbe dovuto affrontare un aumento di pressione terrificante. Senza prepararsi psicologicamente, non sarebbe riuscito a tollerarla e sarebbe stato respinto indietro dall’energia.

Alcuni membri d’élite del clan tribale Tao avevano fallito per questo.

E tra i partecipanti, il solo ad essere riuscito ad arrivare entro dieci passi era Tao Yunxiao!

Lian Chengyu doveva ammettere che Tao Yunxiao lo aveva battuto sia in termini di forza che di spirito.

In quanto quattordicenne, Tao Yunxiao era assolutamente arrogante, ma un’arroganza del genere era anche una manifestazione del suo spirito!

In quel momento, il più lento Yi Yun si era avvicinato al cerchio dei venti passi.

“Maestro, sta per superare la prova.” Disse Lin Xintong. Il vecchio Su si pizzicò la barba e disse: “Superare i preliminari della selezione del regno non sarebbe niente, ma…”

Si concentrò e guardò con attenzione Yi Yun: “Questo ragazzino sta facendo qualcosa…”

“Oh?” Lin Xintong ne fu sbalordita.

“La sua forza sta aumentando!” Disse senza motivo il vecchio Su. “Dal momento in cui ha iniziato a muoversi verso il corno, il suo livello di coltivazione è aumentato lentamente, strano…”

Il vecchio Su si accarezzò il mento e i suoi occhi incredibili potevano vedere ogni pollice del corpo di Yi Yun dall’alto del cielo. Osservando le sue condizioni, si era reso conto che la sua energia stava cambiando.

Se non fosse stato per il Cristallo Viola misterioso che superava la sua comprensione, sarebbe rimasto scioccato dagli innumerevoli puntini lucenti che stavano volando verso Yi Yun come uccelli che seguivano una fenice.

Venti passi!

Yi Yun alla fine arrivò al confine dei venti passi e superò la prova.

Ogni persona che era arrivata alla linea di demarcazione avrebbe attirato l’attenzione della folla. Yi Yun non era diverso.

Un po’ di membri del campo dei guerrieri si erano già ritirati per oltre cento passi ad una “distanza di sicurezza”. Vedere Yi Yun qualificarsi li rese scontenti.

Questo ragazzino che sembrava rischiare di cadere ad ogni passo che faceva aveva superato la prova!

Il cielo era ingiusto, lo spirito di questa canaglia era più forte del loro!

Buzz!

Buzz!

In quel momento, l’energia accumulata da Yi Yun aveva raggiunto il suo massimo. Il Cristallo Viola nel suo corpo avrebbe assorbito l’energia e l’avrebbe compressa ad ogni pulsazione.

Yi Yun iniziò a sputare sangue mentre i suoi vasi sanguigni iniziavano a gonfiarsi, come se fossero sul punto di esplodere!

Solo un po’, ancora un briciolo!

Yi Yun strinse i denti e, mentre era sul punto di fare altri passi, la Feroce Tigre Divina nel cielo li fissarono tutti con i suoi grandi occhi d’ambra!

“Roaaaaaaarr!!”

Il lungo ruggito della Feroce Tigre Divina, composto da una grande quantità di energia dal corno, riecheggiò nel cielo come un’eruzione vulcanica!

“Ah!” Lian Chengyu gridò. L’improvviso cambio di pressione fu troppo per lui. Aveva la sensazione di essere stato colpito al petto da un martello. Con uno sbuffo, il suo corpo fu scaraventato indietro!

La Feroce Tigre Divina era famosa per via del suo ruggito estremamente spaventoso, così terrificante da intimidire il cielo!

Questa era solo la sua immagine. Se fosse una Feroce Tigre Divina vivente, il suo ruggito sarebbe stato sufficiente ad uccidere un esercito di mille persone!

Molti dei membri d’élite del clan tribale Tao sperimentarono lo stesso attacco. A causa dell’improvvisa ondata di aura tirannica, furono colti impreparati e non riuscirono a reagire in tempo, facendoli volare all’indietro.

Chi era già al limite vomitò immediatamente sangue e non riuscì più ad avanzare.

Per quanto riguardava Tao Yunxiao, rivelò la sua forza e la sua sicurezza. Anche se si era ritirato ed era impallidito, si era solo chinato su un ginocchio e non era collassato!

“Bene! Bene! Esilarante! Oggi devo conquistarti!” Dopo essersi asciugato il sangue dalle labbra, il suo sguardo si accese con entusiasmo. Nessuno stava competendo più con lui. La persona che doveva sconfiggere era sé stesso.

Proprio quando Tao Yunxiao voleva rialzarsi e muoversi, sentì uno scricchiolio di ossa dietro di lui!

“Ka ka ka!”

Sembrava il rumore di gusci d’uovo che si rompevano, era allarmante!

“Uh?!” Tao Yunxiao si girò verso la fonte del suono.

Vide un giovane fradicio di sudore, come se fosse appena uscito dall’acqua ed era rannicchiato a terra, mentre i suoi muscoli stavano sobbalzando e tremando!

Il tremito dei suoi muscoli non era dovuto alla paura causata dalla pressione, era la gioia dell’essere pieni di energia.

L’energia nei canali dei meridiani di Yi Yun stava circolando rapidamente. Quando la Feroce Tigre Divina aveva ruggito, la pressione aveva raggiunto il suo picco, mandando una violenta ondata di energia a tutta forza per il corpo di Yi Yun.

Il sigillo sull’energia del suo corpo era stato trapassato in quell’istante!

Un turbine iniziò a formarsi sul cuore di Yi Yun e cominciò a risucchiare innumerevoli puntini di luce come un buco nero.

“Boom!”

A causa dell’ondata di energia esplosiva, la roccia ai piedi di Yi Yun si spaccò. I suoi occhi si aprirono, luminosi come dei fulmini.

’Finalmente sono avanzato al picco del Raccoglitore di Qi!’

‘Così sono solo ad un passo di distanza dallo stadio del Sangue Viola!

“Cos’ha questo ragazzino?” Viste le capacità di osservazione di Tao Yunxiao, non era riuscito a capire cos’era accaduto.

Per quanto riguardava Zhang Tan che era al centro della piazza, aveva potuto percepirlo. Anche se non aveva ottenuto gli Occhi dell’Apertura Celeste, poteva capire che Yi Yun era avanzato di livello.

“Questo ragazzino ha usato la pressione del ruggito della Feroce Tigre Divina per avanzare di livello?” Zhang Tan ne fu sorpreso ma lo guardò con interesse. “Interessante! Interessante! Le persone normali avrebbero difficoltà a sopportare una pressione così tremenda. Ogni respiro sembra lungo un giorno e non vedono l’ora di finire la prova. Ma questo ragazzino ha sfruttato questa occasione per darsi un’opportunità. Ahah, interessante!”

Zhang Tan ebbe la sensazione che un giorno questo ragazzino avrebbe mostrato il suo valore!

Yi Yun strinse i pugni e fece dei respiri profondi, aveva la sensazione che ogni respiro fosse dolce e rinfrescante. La sua saliva sembrava acqua di un’oasi, nutrendo il suo corpo ad ogni deglutizione.

Il picco del Raccoglitore di Qi era solo ad un passo dallo stadio del Sangue Viola e così il mondo gli sembrava più limpido. La sua percezione dell’ambiente era aumentata ulteriormente.

Non solo, sentiva una quantità di energia inesauribile nel corpo. La ricca energia del mondo attorno a lui stava entrando nei suoi pori e nel suo corpo!

Un guerriero al picco dello stadio del Raccoglitore di Qi poteva assorbire facilmente l’energia dall’ambiente attorno. Anche se non era arrivato al punto da poter evitare di mangiare, sarebbe potuto sopravvivere anche con poco cibo.

“Questo è il picco del Raccoglitore di Qi, è grandioso!” Yi Yun strinse i pugni e si emozionò. Si girò e gettò un’occhiata verso Lian Chengyu.

Yi Yun e Lian Chengyu erano separati da una distanza di decine di piedi e si guardarono direttamente l’un l’altro!



