---
weight: 871
title: Capitolo 871 - Ricompense e Investitura  
pubDate: 2025-04-28T07:54:30.030Z
tags:
    - tmw
---


Capitolo sponsorizzato, ringraziamo Angelo!
13 capitoli in coda totali (13 Angelo),
0/1 sponsorizzazioni 1 euro a capitolo,
-Schadenfreude


Anche se i giovani d’élite presenti lo trovavano incredibile, il risultato era stato annunciato dall'avversario di Yi Yun, Luo Mo.  


Guardarono la reliquia nella mano di Yi Yun. Era colore viola bluastro e sembrava una perla di vetro scintillante. Al centro, si era formato in modo naturale un motivo runico, noto anche come motivo del Dao.


I motivi del Dao erano la manifestazione della condensazione delle leggi. Era comune vederli apparire in reliquie di alto grado, ma non erano quasi mai presenti in quelle di basso livello.


Le settantadue tecniche introduttive potevano essere descritte come la tecnica del clan Luo, ma erano diffuse in tutto il Cielo Empireo dei Diecimila Elfi. Tecniche simili si potevano trovare nella biblioteca di qualsiasi setta o clan di basso livello. Non valeva neanche la pena menzionarle.


Tuttavia era riuscito a condensare un motivo del Dao nella reliquia?


La gente osservò la reliquia, per poi guardare di nuovo Yi Yun, e deglutirono involontariamente.


Iniziarono persino a sospettare che le settantadue tecniche introduttive che avevano imparato fossero false.


Yi Yun le aveva usate per una reliquia di terzo grado dalla valutazione “sbalorditiva”, condensando un motivo del Dao, sbalordendo la gente come se un bambino che aveva imparato solo il "Classico dei Tre Caratteri" avesse sconfitto il primo classificato agli esami imperiali.


"Ho perso..." Luo Mo guardò la reliquia e sospirò.  


In realtà, aveva la sensazione che fosse a malapena di livello “sbalorditivo” dal suo aspetto. Tuttavia, il motivo del Dao era chiaro come non mai. Era una manifestazione delle intuizioni nomologiche di Yi Yun.


"Prima non ha usato solo le settantadue tecniche introduttive del clan Luo, vero?" Chiese Luo Mo. In precedenza, la tecnica di Yi Yun sembrava avere diversi "difetti", ma a quanto pare ora, sapevano che le loro supposizioni di prima erano frutto della loro stupidità.


Se lo stavano chiedendo tutti.


Yi Yun annuì e disse: "Mesi fa, mentre studiavo la Divina Tecnica della Desolazione del clan Luo nel monte Fengling, ho pensato che ci fossero alcuni punti in cui c'era spazio per qualche esperimento. Così ho fatto dei tentativi."


Tentativi?


Tutti rimasero immediatamente senza parole. Dici sul serio?! Solo qualche tentativo noncurante gli aveva permesso di produrre una reliquia "sbalorditiva" usando le settantadue tecniche introduttive?


"Il fratello minore Yi è un genio. Ammetto la mia inferiorità..." Luo Mo sospirò e scosse la testa.


Luo Mo ammise la sconfitta e se ne andò. Al banchetto, tutti lo osservarono allontanarsi, specialmente Luo Kui. Sentiva il viso ardere, desiderando di poter semplicemente scomparire dal palazzo.


In precedenza, aveva insistito sul fatto che Yi Yun lo avesse sconfitto per via di un colpo di fortuna, quindi era estremamente indignato dopo la sconfitta. Ma a giudicare dalla Divina Tecnica della Desolazione di Yi Yun, come poteva competere con lui ora? Per fortuna, non aveva continuato a sfidarlo. Altrimenti avrebbe perso completamente la faccia.


Tuttavia, Yi Yun non aveva coltivato solo per circa trent'anni? Dove aveva trovato il tempo per praticare la Divina Tecnica della Desolazione?


Dopo la vittoria su Luo Mo, nessuno osò dubitare che Yi Yun avesse vinto per un colpo di fortuna. In effetti, non c'era più nessuno che osasse sfidarlo stupidamente.


Yi Yun era uno dei rari geni della Divina Tecnica della Desolazione nel clan Luo!


Il principe Firmamento Cremisi guardò Yi Yun, mentre le sue labbra si muovevano. Poi spostò gli occhi sulla principessa Volpe Bianca. Visto che Luo Mo era stato sconfitto, l'unica persona dalla sua parte che poteva competere con Yi Yun era la principessa Volpe Bianca.


Il principe Firmamento Cremisi sapeva che il talento della principessa era strabiliante, e non si limitava solo alla Divina Tecnica della Desolazione.


Tuttavia, la principessa Volpe Bianca si limitò a sorridere e scosse leggermente la testa.


Il principe Firmamento Cremisi rivelò un breve sguardo deluso, ma lo nascose velocemente.


Le sorrise peer poi voltare la testa verso Yi Yun.


In questo banchetto, non solo aveva fallito nel reprimere l’influenza della Principessa Spirito Viola e dell'Imperatrice Xuan, ma si era anche umiliato!


Non aveva mai tenuto in considerazione questa canaglia dei regni inferiori, apparsa dal nulla.


Ma ora, Yi Yun era in piedi al centro del banchetto, guadagnandosi fama in una sola sfida!


Anche la principessa Volpe Bianca lo osservò. I suoi occhi che sembravano coperti da un sottile strato di neve lampeggiarono in modo strano. Le settantadue tecniche introduttive usate da Yi Yun, così come il motivo Dao nella reliquia, le avevano lasciato una profonda impressione. Questo giovane umano era molto speciale...


In quel momento, l'Imperatrice Xuan si alzò improvvisamente. Le sue dita sottili reggevano un bicchiere di vino spirituale e disse: "Sorella maggiore, questa volta, Yi Yun, Luo Mo e Luo Kui hanno già contribuito ad animare il banchetto, quindi perché non lo concludiamo qui?"


Queste parole sembravano offrirle all'Imperatrice Luo una via d'uscita dalla situazione imbarazzante.


Ma in realtà doveva farlo. Anche se Yi Yun aveva usato la sua Divina Tecnica della Desolazione al banchetto per aiutarla a riconquistare il suo orgoglio, la fazione dell’imperatrice Xuan era ancora troppo debole.


Solo un singolo Yi Yun permetteva al suo campo di essere senza pari nella Divina Tecnica della Desolazione, ma nelle prove della sala divina Luo contava solo la forza!


Quindi, anche se l'Imperatrice Xuan era molto felice di vedere in difficoltà l'Imperatrice Luo e Firmamento Cremisi, non aveva altra scelta che prendere l'iniziativa per offrire un tale gesto.


L'Imperatrice Luo si era già seduta di nuovo al suo posto. A causa della perdita di controllo di prima e della sconfitta al banchetto, chiunque avrebbe capito che non era contenta.


Si incupì ulteriormente dopo aver sentito le parole dell'Imperatrice Xuan e aver visto l'evidente buon umore della sua rivale.


"La sorella minore ha ragione. Dovremmo concludere qui." disse l'Imperatrice Luo.


In quel momento, l'Imperatrice Xuan lanciò un'occhiata a Yi Yun e disse con un sorriso: "La dimostrazione di Yi Yun non è stata male e dovrebbe meritare una ricompensa come forma di incoraggiamento."


"È naturale. Il nostro clan Luo ha sempre amato i talenti. Un tale genio della Divina Tecnica della Desolazione ovviamente deve essere ricompensato." Disse l'Imperatrice Luo con un cenno del capo.


"Conferirò a Yi Yun trecento Pietre del Mondo, venti reliquie di quarto grado e dieci ossa elfiche di quinto grado." Disse l'Imperatrice Luo.


Luo Huo'er roteò gli occhi senza farsi vedere. Che tirchieria!


Come ti permetti di dare una ricompensa così misera?


Poi, Luo Huo'er guardò sua madre.


"Madre, devi premiarlo di più!" disse Luo Huo'er con una trasmissione di energia Yuan.


L'Imperatrice Xuan sorrise e disse: "Yi Yun non è dalla parte dell'Imperatrice Luo dopotutto. È ragionevole che gli dia una ricompensa così piccola. Quanto a me, non sarò avara. Yi Yun ci ha davvero aiutato molto. Huo'er, sei anche fortunata ad aver incontrato una persona così straordinaria nel regno inferiore."


“Eheh, grazie, Madre..." Rispose Luo Huo'er con un sorriso felice. Era raro che venisse lodata.


In quel momento, l'Imperatrice Xuan guardò Yi Yun e disse: "Devo ancora pensare a una buona ricompensa per te al momento... Vedendo che sei solo un normale cittadino, ti conferirò un titolo nobiliare. Diventerai un visconte di prima classe, con la montagna spirituale Xuan Ye come tuo feudo!"


La montagna spirituale Xuan Ye era un feudo che apparteneva alla famiglia Xuan. L’imperatrice aveva naturalmente il diritto di decidere di conferire a Yi Yun un titolo nobiliare.  


E questa montagna spirituale di grado superiore era stata usata dalla famiglia Xuan come terreno di coltivazione per i suoi discendenti.


Ma ora, era stata assegnata a Yi Yun!


Una montagna spirituale di grado superiore e un titolo di visconte di prima classe!


Quando lo sentirono, i giovani d’élite presenti rimasero stupiti e ai riempirono di invidia.


In precedenza, Luo Kui aveva deriso Yi Yun per essersi seduto accanto a Luo Huo’er nonostante la sua posizione inferiore. Ma ora, il giovane era un visconte di prima classe!


Luo Kui invece, anche se proveniva da un grande clan, non aveva ricevuto nemmeno il più basso rango nobiliare.


Solo contando il titolo nobiliare, nonostante lo stipendio annuale fosse basso, avrebbe garantito una posizione di gran lunga diversa nel clan Luo!


Dopotutto, lo splendore delle proprie origini era dovuto ai risultati ottenuti dai propri antenati. Chi riceveva un titolo nobiliare invece era davvero capace. Molti discepoli dei grandi clan non avrebbero mai ottenuto un titolo nobiliare in tutta la loro vita.


Le persone a cui veniva conferito un titolo nobiliare avevano fatto abbastanza per guadagnarsi il loro rispetto. Solo un titolo di visconte di prima classe avrebbe costretto chiunque volesse deridere Yi Yun a guardarsi allo specchio!


Dando una tale ricompensa, l'Imperatrice Xuan aveva chiaramente tenuto conto di questo punto.  


La gente derideva Yi Yun per le sue origini umili, l'Imperatrice Xuan gli avrebbe dato una montagna spirituale di grado superiore. Altri pensavano che avesse una posizione troppo bassa, lei gli avrebbe concesso un titolo di visconte di prima classe.


Attraverso queste azioni noncuranti e calme, aveva schiaffeggiato le facce di molte persone presenti.


"Possiamo darti adesso la montagna spirituale Xuan Ye. Quanto al titolo di visconte di prima classe, richiede che l'Imperatore Luo lo approvi prima che venga emesso un editto.”


La cosiddetta approvazione dell'Imperatore Luo era solo una mera formalità. Il clan dell'Imperatrice Xuan aveva il rango di duca, quindi non era nulla concedere il titolo di visconte.

