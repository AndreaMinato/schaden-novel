---
weight: 880
title: Capitolo 88 - Arrogante per una volta
pubDate: 2023-08-03T14:09:48.032Z
tags:
    - tmw
---


Entrambi si scambiarono un’occhiata. Lian Chengyu e Yi Yun ormai non potevano più riconciliarsi. Il primo nemico di Yi Yun in questo mondo era Lian Chengyu.

’Come voglio affrontarti adesso!’ Pensò Yi Yun qualcosa che voleva fare da molto tempo. Finalmente aveva ottenuto il potere assoluto di cui aveva bisogno, anche se Lian Chengyu e Yao Yuan lo avessero attaccato, non aveva nulla da temere.

In circostanze del genere, Yi Yun voleva solo picchiare brutalmente Lian Chengyu. Se possibile, avrebbe voluto renderlo un invalido per il resto della sua vita!

‘Piccolo bastardo, cosa diavolo stai facendo?’

Lian Chengyu non sapeva cosa fosse successo a Yi Yun; sentiva solo che era lievemente diverso, ma non riusciva a capire perché.

“Umpf, che mi guardi a fare? Non dirmi che vuoi combattere contro di me? Non ne sei nemmeno degno!” Lian Chengyu mandò una trasmissione della voce alle orecchie di Yi Yun a decine di piedi di distanza.

Yi Yun non conosceva quella piccola tecnica. Per parlare a Lian Chengyu, avrebbe dovuto gridare e questo l’avrebbe fatto sembrare stupido.

“Devo apprendere questa tecnica.” In base ai racconti wuxia che aveva letto in passato, Yi Yun sapeva che non era difficile da imparare per un esperto i suoi Ren e Du Mai.

Ma anche se non poteva parlare, non significava che non potesse rispondere.

Stese una mano e sollevò il mignolo verso Lian Chengyu. Anche in questo mondo diverso era un gesto che rappresentava disprezzo e provocazione. L’espressione di Lian Chengyu si irrigidì: “Vuoi morire!”

Yi Yun si limitò a sogghignare e iniziò ad ignorare Lian Chengyu.

 Arroganza?

Esatto, era arroganza!

Yi Yun non era una persona di basso profilo. In passato era rimasto nascosto perché gli mancava la forza e poteva solo sopportare. Ora che era abbastanza potente nessuno nella tribù Lian poteva minacciarlo. Così perché avrebbe dovuto continuare a tollerarlo?

“Piccolo schiavo, come osi mancare di rispetto al tuo padrone?”

Non lontano, Tao Yunxiao aveva notato la situazione di Yi Yun. Si ricordava che Lian Chengyu aveva menzionato come il ragazzino apparteneva al clan tribale Lian. Per Tao Yunxiao, un membro della tribù del genere equivaleva ad uno schiavo.

Ma uno schiavo aveva osato sollevare il mignolo verso Lian Chengyu. Un’arroganza del genere meritava la morte.

Tao Yunxiao apparteneva alla classe governante d’élite e aveva una posizione simile a Lian Chengyu. Così non poteva sopportare che uno schiavo si rivoltasse, perché era un padrone lui stesso.

“Ragazzino, di sicuro sei arrogante.” Anche Tao Yunxiao inviò la sua voce nelle orecchie di Yi Yun e incluse appositamente un attacco aggressivo, pungendo i timpani di Yi Yun.

Yi Yun gettò un’occhiata verso Tao Yunxiao. Una persona così arrogante avrebbe sfidato chiunque fosse ancora più spudorato, sarebbe stata una sfida alla sua autorità. Insoddisfatto, avrebbe cercato di distruggere l’altra parte.

Anche se Yi Yun non odiava Tao Yunxiao come Lian Chengyu, pensava comunque che questo ragazzino meritasse una bella sculacciata.

Yi Yun non sapeva come trasmettere la sua voce, così poté solo stendere la sua mano e sporgere il mignolo verso di lui.

Era al picco dello stadio di Raccoglitore di Qi e Tao Yunxiao non era avanzato allo stadio del Sangue Viola, altrimenti non avrebbe dovuto partecipare ai preliminari. Dato che la coltivazione di tutti era allo stesso livello, chi temeva chi?

“Ca**o!” Sulla fronte di Tao Yunxiao iniziarono a sporgere delle vene che si intrecciavano. Non si sarebbe mai immaginato che il piccolo schiavo sarebbe stato così arrogante da provocare anche lui!

Vuoi morire!

“È proprio vero che gli inesperti non temono i pericoli, non sai chi sono io? Molto bene! Mi assicurerò che rimpianga per il resto della tua vita il tuo gesto!” Tao Yunxiao ringhiò.

Yi Yun rise perché questa frase era più adatta a lui stesso.

Un quattordicenne che non aveva mai sperimentato ostacoli non conosceva i suoi limiti.

Una vasta maggioranza di persone al mondo avrebbe pensato istintivamente di essere diversi, anche un ritardato mentale avrebbe potuto pensarla allo stesso modo.

Tao Yunxiao si considerava straordinario e il maestro di una nuova generazione che prima o poi sarebbe uscito dal Regno Divino Tai Ah.

Yi Yun ignorò Tai Yunxiao e iniziò a fare grandi passi verso il corno della bestia!

Non aveva finito di assorbire l’energia!

L’energia che il Cristallo Viola aveva assorbito era stata spesa tutta per avanzare al picco del Raccoglitore di Qi, così Yi Yun sentiva una mancanza di energia.

Così a secco, solo uno sciocco non avrebbe assorbito l’energia di alta qualità di fronte ai suoi occhi.

Yi Yun non solo voleva assorbirla, voleva berne a volontà!

Per quanto riguardava il disagio provocato dalla Feroce Tigre Divina di prima, ora era estremamente confortevole per Yi Yun. Inoltre la pressione gli faceva assorbire energia in modo ancora più efficiente mentre forzava prima l’energia assorbita dal Cristallo Viola nella sua carne e nel suo sangue.

In condizioni del genere, Yi Yun naturalmente voleva avvicinarsi al corno della bestia.

Vedendo Yi Yun avanzare, Tao Yunxiao sorrise con disprezzo: “Piccolo schiavo, di sicuro sei testardo. Voglio vedere quanto lontano puoi arrivare. Non ti asciughi il sudore?”

Le parole di Tao Yunxiao erano piene di sarcasmo, ma Yi Yun lo ignorò.

Anche se ogni passo era facile, Yi Yun non era veloce, perché voleva assorbire l’energia del corno e desiderava anche sfruttare la pressione per rafforzare il suo corpo.

Lian Chengyu era riuscito a rialzarsi in poco tempo.

Era difficile credere che questa canaglia non fosse rimasta gravemente ferita e avesse ancora la forza per avanzare nonostante la pressione della Feroce Tigre Divina.

Bisognava dire che, a parte la ristrettezza di vedute e la gelosia, Lian Chengyu aveva avuto la persistenza e la perseveranza per dedicarsi alle arti marziali.

Yi Yun, Lian Chengyu e Tao Yunxiao cominciarono tutti a camminare verso il corno. Non erano rimaste molte persone, solo circa dodici, ma erano ancora a terra.

Molti si erano già qualificati, ma erano stati spinti indietro dall’aura di prima ed erano rimasti feriti. Così si erano dovuti ritirare ad una distanza di sicurezza.

Lo spirito includeva il 20% di forza, 20% di audacia, 20% di determinazione e 20% di fortitudine. Era una prova olistica. Se un aspetto fosse stato carente, finché altre caratteristiche avessero compensato lo svantaggio, uno sfidante avrebbe potuto completare con successo i preliminari.

“Questo ragazzino… ha mostrato il mignolo agli altri, è davvero arrogante e immaturo, ma… mi piace!” Il vecchio Su rise mentre si accarezzava la barba.

“Maestro, come è avanzato di stadio all’improvviso?” Lin Xintong era incredula.

“È avanzato sotto la pressione. A volte i guerrieri avanzano di stadio sotto un’immensa pressione. Ad esempio di fronte ai pericoli, quando rischiano la vita, potrebbero fare grandi progressi sfuggendo alle fauci del pericolo. Questa è un’abilità meravigliosa. Di solito persone del genere avranno molto spirito e potranno sopravvivere facilmente a momenti disperati, permettendo loro di andare lontano in futuro.”

Lin Xintong non poteva credere che il vecchio Su avrebbe detto parole così sincere visto che la costituzione di Yi Yun era carente.

Ma a quanto pareva, a parte il fisico, in ogni altro aspetto, sia la percezione che lo spirito di Yi Yun erano adeguati ai requisiti di un prodigio delle arti marziali.

Che una persona del genere si sarebbe potuta liberare dai vincoli della sua pessima costituzione e compiere grandi imprese?

Lin Xintong non lo sapeva, proprio come non sapeva se ci fosse la minima speranza di poter ricollegare i suoi meridiani bloccati in futuro.

Mentre lei stava riflettendo, Yi Yun aveva già fatto otto passi.

Le sue gambe erano corte, così anche dopo otto passi era ancora lontano dal raggio di dieci passi dal corno.

A quel punto, Lian Chengyu raggiunse quel limite.

A dieci passi di distanza, la pressione sarebbe aumentata di nuovo. Lian Chengyu guardò con alterigia Yi Yun.

Dopo un respiro profondo, alzò il piede per avanzare ulteriormente.

Boom!

Lian Chengyu sentì uno spirito assassino avvolgerlo e in un secondo ebbe la sensazione di trovarsi in un mare di sangue causato da un massacro.

Tremò all’improvviso e, dopo un ruggito, le sue ossa iniziarono a crepitare. Vene verdi sporsero dal suo collo mentre cercava di contenere la pressione sanguinosa e assassina.

Peng!

Lian Chengyu si chinò su un ginocchio sostenendosi con entrambe le braccia. I suoi occhi erano rossi e faceva respiri profondi. Le sue guance erano gonfie quanto quelle di un rospo ed era chiaro che fosse al limite. Ma era riuscito ad arrivare entro dieci passi dal corno della bestia!

“Ci sono riuscito!” Lian Chengyu strinse i pugni; anche se le sue narici stavano sanguinando, il suo corpo era fradicio di sudore ed era in pessime condizioni, ci era comunque riuscito.

Era infinitamente entusiasta perché era vicino ai primi posti dei preliminari!

A parte i nove guerrieri dal Sangue Viola che non avevano partecipato ai preliminari, Tao Yunxiao e alcuni membri d’élite del suo clan, nessuno poteva competere con Lian Chengyu.

A giudicare dalla classifica dei preliminari, non avrebbe avuto nessun problema a superare la selezione del regno!

“Bene!” Lian Chengyu voleva ridere fragorosamente, ma aveva già speso tutta la sua energia, così non poteva farlo.

All’improvviso si rese conto che Yi Yun era arrivato al suo fianco.

Mentre Lian Chengyu stava cercando di contenere la pressione, il ragazzino stava camminando con tranquillità con le sue gambe corte.

Lian Chengyu fece una smorfia di disprezzo. Aveva superato il battesimo dell’ondata brutale assassina e sapeva quanto era terrificante. Anche dopo aver sperimentato innumerevoli vere battaglie, era quasi rimasto spaventato a morte dall’intento omicida immenso. Yi Yun era un ragazzino che si limitava a scalare le montagne per raccogliere erbe e scavare nel fango per mangiare, come poteva sopportare quell’energia omicida?

Molti in questo mondo potevano avere talento, ma anche così, si sarebbero dovuti allenare per rilasciare lentamente il loro potenziale.

Che sorta di addestramento aveva potuto fare Yi Yun?

Lian Chengyu stava aspettando di vedere come avrebbe subìto un contraccolpo. Aveva appena completato un obiettivo che gli aveva provocato un grande dolore, così sarebbe stato contento di vedere qualcuno fallire.

Ma molte volte le cose non andavano come previsto…

Lian Chengyu vide Yi Yun attraversare la linea di demarcazione di dieci passi. Non si fermò nemmeno.

L’aveva attraversata come se niente fosse.

Come se niente fosse…

Niente…

Lian Chengyu rimase sbalordito mentre lo fissava come un pesce telescopio.

Non solo lui, non molto lontano, Tao Yunxiao aveva notato questo ribaltamento di eventi ed era rimasto stordito a sua volta.

Come poteva essere possibile?!



