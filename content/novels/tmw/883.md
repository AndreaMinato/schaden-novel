---
weight: 883
title: Capitolo 883 - Jian Zhu
pubDate: 2025-05-08T08:01:50.728Z
tags:
    - tmw
---


Capitolo sponsorizzato, ringraziamo Angelo!
4 capitoli in coda totali (4 Angelo),
0/1 sponsorizzazioni 1 euro a capitolo,
-Schadenfreude


Una battaglia con un vero Antico Elfo?


Anche se era un barlume di essenza spirituale, fu comunque sufficiente ad entusiasmare tutti. I giovani geni presenti erano praticamente tutti elfi celesti a parte Yi Yun.


In quando discendenti di Antichi Elfi, erano orgogliosi della loro discendenza e non potevano che emozionarsi.


Gli occhi di molte persone brillarono pieni di intento combattivo!


Avevano visto tutti le illusioni degli antichi elfi evocate usando le linee di sangue. E ora, avevano l’occasione di interagire con l’essenza spirituale di un vero Antico Elfo. Questa esperienza di combattimento era inestimabile!


L’Anziano Shi ignorò l’entusiasmo dei talenti presenti e disse: “Iniettate la vostra energia spirituale nella roccia di raffinazione e la battaglia inizierà. Tuttavia sarà impossibile per voi vincere. L’essenza spirituale rinascerà costantemente. Ogni rinascita aumenta la sua forza di diverse volte. L’essenza spirituale dell’Antico Elfo può rinascere diciannove volte in totale! Così, se poteste ucciderla diciannove volte consecutive, sarebbe come completare la prova, ma è impossibile!” Disse con indifferenza l’Anziano Shi.


I giovani talenti si accigliarono lievemente.


Impossibile?


Anche se sapevano che la strada delle arti marziali era ancora lunga, erano comunque contrariati di fronte ad un completo diniego.


Dalla sua espressione, sembrava che l’Anziano Shi non si sarebbe degnato di dire un’altra parola. Pareva che la maggior parte dei giovani presenti fossero formiche per lui, indegni della sua attenzione.


Yi Yun inclinò la testa e chiese a Gu Qing: “Se l’essenza spirituale dell’Antico Elfo può essere uccisa diciotto volte, quanto potente sarebbe alla diciannovesima?”


Le parole dell’Anziano Shi avevano destato la sua curiosità.


Gu Qing scosse la testa e disse: “So solo che le prove delle rocce della raffinazione sono difficili da completare, nemmeno io ho idea di quanto sia difficile la diciannovesima fase…”


Proprio mentre Gu Qing parlava, risuonò una voce dal suono gradevole: “Probabilmente una persona quasi al livello di un Supremo sarebbe in grado di battere la diciannovesima rinascita.”


Tutti sussultarono.


Quasi al livello di un Supremo?!


Era troppo ridicolo!


“O si dovrebbe dire che ogni prova dalla quinta fase in avanti non ci riguarda.”


Era stato un giovane vestito di nero a parlare. Il suo viso era lievemente pallido e i suoi occhi emettevano un luccichio nero. Aveva capelli corti e la spada bianca come un osso che teneva in spalla sembrava senza filo. C’era un uccellino sulla sua spalla.


Era il giovane misterioso del clan Luo. A parte Luo Mo, nessuno dei presenti lo conosceva.


“Tipicamente, una persona che può uccidere la prima incarnazione dell’essenza spirituale nel momento in cui entra nel Cielo Empireo Primordiale è estremamente rara. In effetti, la maggior parte delle persone verranno respinte fuori dalla roccia di raffinazione nel momento in cui entrano. Alla fine del diciottesimo anno, sarebbero a stento in grado di uccidere una o due manifestazioni.” Disse il giovane e, mentre parlava, gettò un’occhiata verso la principessa Volpe Bianca.


Lei era senza dubbio la persona più forte tra tutti i presenti!


‘È la ragazza che il maestro ha indicato appositamente. Ha detto che sarebbe stata la mia più grande avversaria…’ Pensò il giovane misterioso.


Dopo essere arrivato nel Cielo Empireo Primordiale, il suo maestro gli aveva trasmesso la voce nelle sue orecchie, suggerendogli di fare attenzione a questa ragazza con le orecchie da volpe bianca.


Inoltre, a parte spronarlo a fare del suo meglio per superarla, aveva anche aggiunto: “Quel che sarà, sarà. Non c’è bisogno di scoraggiarsi.”


Sembrava che perdere contro di lei sarebbe stato normale. Questo aveva riempito di contrarietà il giovane misterioso.


Voleva proprio vedere quante volte la principessa Volpe Bianca avrebbe potuto uccidere l’essenza spirituale dell’Antico Elfo.

Gu Qing non poté resistere dal chiedere: “Questo… fratello, potrei chiedere chi sei…?”


Anche lui era un membro del clan Luo, ma non aveva mai sentito parlare di questa persona. Sembrava che fosse apparsa dal nulla.


E aspetto più critico, questo giovane vestito di nero sembrava piuttosto impressionante. Sia in quanto a portamento che conoscenze, lo aveva superato completamente.


“Io? Sono Jian Zhu, il discepolo personale del Supremo Gulan. Visto che ho sempre coltivato con il maestro, sono stato raramente nella capitale reale.” Disse il giovane misterioso con fare spensierato.


Non doveva mantenere segreta la sua identità.

“Il discepolo del Supremo Gulan?” Gu Qing si sentì subito soffocare.


Anche i giovani d’élite attorno rimasero sbigottiti.


Avevano già ipotizzato che fosse una persona estremamente importante, ma non si sarebbero mai aspettati che fosse il discepolo di un Supremo!


C’erano pochissimi Supremi nel clan Luo. Conoscevano solo una manciata di nomi di Supremi. Anche contando i più reclusi, erano meno di dieci.


La maggior parte dei Supremi erano diventati ascetici e non interferivano con le questioni politiche della capitale reale. Facevano parte di un sistema diverso.


Questi Supremi erano le vere fondamenta del clan Luo!


Un Supremo applicava requisiti estremamente stringenti per accettare un discepolo, specialmente un discepolo personale. Erano rarissimi. Dopotutto un discepolo personale era un successore. Avrebbe speso generosamente ogni sorta di risorsa di massimo livello per aiutarlo a crescere.


La fortuna di un Supremo però non era limitata. Doveva essere molto meticoloso nell’accettare un discepolo personale. Alcuni Supremi avrebbero scelto un solo discepolo personale per tutta la vita.


La posizione di un discepolo personale naturalmente era notevole. Non c’era da meravigliarsi che Luo Mo fosse così rispettoso nei suoi confronti.


Dopo aver saputo dell’identità del giovane misterioso, Ran Xueyi e Donglin Yu si scambiarono un’occhiata. Potevano solo sorridere con amarezza.


I loro titolo di grandi giovani maestri della capitale reale era uno scherzo di fronte a Jian Zhu.


I cosiddetti quattro giovani maestri della capitale sarebbero cambiati ogni qualche decade, così era un titolo praticamente inutile. Per quanto riguardava un Supremo… i loro clan Xushui e Donglin non avevano prodotto un Supremo negli ultimi millenni.


Se le migliori famiglie nel clan Luo erano in queste condizioni, ovviamente non c’era bisogno di menzionare gli altri.


“Il discepolo personale del Supremo Gulan…”


La principessa Volpe Bianca guardò il giovane vestito di nero con l’uccellino sulla spalla. Sembrava un po’ sbalordita, ma la sua reazione si limitò a questo.


Anche il clan della Volpe Bianca aveva discepoli personali di Supremi. Tuttavia, perfino i loro discepoli personali erano lievemente inferiori a lei.


Perfino la posizione di progenie reale era determinata dal talento e dalla forza.


I Supremi potevano sembrare fuori dalla portata degli altri, ma la principessa Volpe Bianca poteva interagire facilmente con loro. Aveva anche ricevuto consigli da Supremi.


“Iniziate la prova. Le formazioni della roccia della raffinazione può ospitare venti discepoli alla volta. Potete usare il pensiero per scegliere l’Antico Elfo che volete sfidare. La forma dell’Antico Elfo non è importante, perché la loro forza è simile indipendentemente dalla forma.”

“Dalla terza fase in avanti, riceverete ricompense! Armi o tesori. Dalla quarta in avanti, potrete ottenere eredità principali del clan Luo e anche ossa di Antichi Elfi!”


Disse l’Anziano Duanmu. Le sue parole riempirono di intento combattivo tutti i giovani.


Perfino Yi Yun si era un po’ animato. L’osso di un Antico Elfo!

Aveva assorbito un solo osso di Antico Elfo precedentemente, e aveva dato grandi benefici al suo fisico e alla sua stirpe.

Il suo corpo era ancora troppo debole, così l’osso di un Antico Elfo sarebbe stato un dono tempestivo.


Tuttavia… per ottenerlo avrebbe dovuto uccidere l’essenza spirituale di un Antico Elfo quattro o cinque volte!

