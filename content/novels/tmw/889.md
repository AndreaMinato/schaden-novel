---
weight: 889
title: Capitolo 889 - Solo i resti
pubDate: 2025-05-12T07:28:40.887Z
tags:
    - tmw
---


Capitolo regolare,
5 capitoli in coda totali (5 Daniele),
0/1 sponsorizzazioni 1 euro a capitolo,
-Schadenfreude


L’Anziano Duanmu era di fronte ai discepoli del clan Luo e della Volpe Bianca mentre guardava le antiche rocce che fluttuavano tra la foschia nebulosa.

“Questo spazio primordiale è il nucleo della sala divina Luo. Le aure delle divinità elfiche sigillate nelle Pietre del Caos sono le Pietre delle Divinità Elfiche. Ce ne sono un totale di ventisette qui!”


“Le ventisette Pietre delle Divinità Elfiche sono di diverse dimensioni e qualità. Siete liberi di selezionarle secondo le vostre preferenze per meditare sul loro contenuto.”


Mentre parlava, l’Anziano Duanmu fece un cenno. Decine di raggi bianchi sfrecciarono fuori dalle sue maniche e atterrarono nelle mani di ciascun discepolo.


Yi Yun catturò uno dei raggi bianchi. Era una tavoletta di giada.


Yi Yun la esaminò con la sua percezione spirituale. La tavoletta di giada presentava l’aura di ogni Pietra della Divinità Elfica, descrivendone anche la qualità.


La Pietra della Divinità Elfica più grande era grande trenta centimetri quadrati, ma pesava più di cento montagne, così tanto che Yi Yun lo trovò incredibile. Se fosse stata gettata a terra, sarebbe sprofondata nel nucleo di una stella.


Probabilmente per questo motivo, la Pietra della Divinità Elfica ampia trenta centimetri quadrati era chiamata “Roccia Trapassa Stelle”.


Anche se la Roccia Trapassa Stelle era la più grande, non era la più preziosa. Ce n’era una più rara che si chiamava “Sigillo delle Tre Divinità”. Il “Sigillo delle Tre Divinità era ampio quindici centimetri quadrati. Conteneva le aure di tre divinità elfiche diverse.


Le tre aure si erano fuse in questa Pietra della Divinità Elfica, aumentandone di netto il valore.


La Roccia Trapassa Stelle e il Sigillo delle Tre Divinità erano praticamente le migliori nello spazio primordiale. Il resto era di gran lunga inferiore ad esse.


Yi Yun allontanò gli occhi dalla tavoletta di giada ed esaminò le persone dietro di lui. Erano circa settanta i discepoli che avevano il diritto di entrare nello spazio primordiale.


Tuttavia c’erano solo ventisette Pietre della Divinità Elfica. Non erano sufficienti per tutti.


Molti si resero conto di questo problema mentre guardavano l’Anziano Duanmu.


“Dopo aver letto l’introduzione, restituite le tavolette di giada.”


“Siete in settantuno ad essere riusciti ad entrare nello spazio primordiale.”

“I discepoli che non sono riusciti ad uccidere il primo Antico Elfo possono rimanere nello spazio primordiale solo per otto ore al giorno!”


“Chi è riuscito ad uccidere il primo Antico Elfo può rimanere nello spazio primordiale per sedici ore al giorno!”


“Per quanto riguarda la scelta delle pietre, la principessa Volpe Bianca sceglierà per prima, seguita da Jian Zhu, poi Wufeng, le Gemelle Ombra, Luo Mo e poi Yi Yun!” L’Anziano Duanmu recitò i nomi di chi aveva ottenuto i risultati migliori nella formazione.


Migliori erano stati i risultati, più alta sarebbe stata la loro priorità.


Inoltre non tutti si sarebbero limitati ad una Pietra della Divinità Elfica. Ad esempio la scelta della principessa Volpe Bianca aveva la precedenza su tutti gli altri. Poteva trascorrere sedici ore al giorno a scegliere una qualunque delle pietre.”


Se la principessa Volpe Bianca avesse scelto il più misterioso “Sigillo delle Tre Divinità”, avrebbe avuto l’accesso esclusivo ad esso per due terzi del tempo.


Il terzo rimanente molto probabilmente sarebbe stato occupato da Jian Zhu.


Solo due persone potevano avere accesso al Sigillo delle Tre Divinità.


A Jian Zhu rimaneva ancora molto tempo e ovviamente aveva scelto la Roccia Trapassa Stelle, che era la seconda più preziosa.


Per quanto riguardava il tempo rimanente, senza dubbio sarebbe stato occupato da Wufeng e dalle Gemelle Ombra.


Quando arrivò il turno di Yi Yun e di Luo Mo, sarebbe rimasto poco tempo per loro.


Yi Yun e Luo Mo potevano solo aspettare che la principessa Volpe Bianca abbandonasse temporaneamente il Sigillo delle Tre Divinità quando non riusciva ad ottenere ispirazioni e studiarlo nel frattempo.


Per quanto riguardava gli altri, chi non aveva potuto uccidere il primo Antico Elfo non avebbe avuto nemmeno la possibilità di toccare il Sigillo delle Tre Divinità.


Molti mostrarono espressioni scontente una volta che compresero le regole.


Uno di loro fu Ran Xueyi.


Tra tutti i discepoli che non avevano ucciso il primo Antico Elfo, Ran Xueji aveva resistito più tempo, un totale di nove minuti.


Era stato piuttosto compiaciuto di questo risultato. Tuttavia, quando era uscito dalla formazione della roccia di raffinazione, era stato informato che Yi Yun invece era riuscito ad uccidere il primo Antico Elfo!


Normalmente non gli sarebbe importato, ma ora aveva capito che la quantità di tempo disponibile per studiare le Pietre della Divinità Elfica sarebbe stato metà rispetto a chi aveva ucciso il primo Antico Elfo. Inoltre avrebbe dovuto aspettare che il resto scegliesse per primo. Come poteva essere contento di questo?


“Anziano Duanmu… Come può funzionare questa regola? Non stiamo concedendo le risorse migliori al clan della Volpe Bianca?”


Ran Xueji era ansioso.


Potevano trascorrere solo diciotto anni alle prove della sala divina Luo. Era un tempo estremamente prezioso e avrebbe determinato in gran parte il loro futuro successo.


Tuttavia, a causa di questo regolamento, Ran Xueyi avrebbe avuto pochissimo tempo a disposizione per ottenere ispirazioni. Era destinato ad essere seminato da Jian Zhu e dagli altri. Forse perfino Yi Yun l'avrebbe superato.


Sentendo la trasmissione della voce di Ran Xueyi, l’Anziano Duanmu si accigliò e disse freddamente: “Lo stiamo facendo perché non sei stato all’altezza delle aspettative. Le regole sono queste. Il clan della Volpe Bianca potrebbe ottenere più risorse nella sala divina Luo, ma anche la principessa Spirito Viola otterrebbe più risorse nel clan della Volpe Bianca. Si basa tutto sul merito!”


L’Anziano Duanmu lo guardò con rimprovero, ammutolendolo. Cos’altro poteva dire? Durante la prova della roccia di raffinazione, Ran Xueyi non era riuscito a battere Yi Yun, che era più debole di lui.


“Principessa Volpe Bianca, puoi iniziare. Se lo desideri, puoi concentrare il tempo predisposto per la tua meditazione tutto in una volta. Puoi anche studiarla per un mese di fila.”


Le tavolette di giada avevano solo un’introduzione generale riguardo alle Pietre della Divinità Elfica. Bisognava vedere di persona se fossero adatte o no.

“La ringrazio, signor Duanmu.”


La principessa Volpe Bianca sorrise e si addentrò nella foschia nebulosa del caos.


I suoi lineamenti divennero confusi tra la nebbia e, momenti dopo, ne uscì dicendo: “Sceglierò il Sigillo delle Tre Divinità per venti giorni e la Roccia Trapassa Stelle per dieci giorni.”


La principessa Volpe Bianca aveva fatto la sua decisione. Tuttavia i discepoli del clan Luo presenti si addolorarono.


Le due Pietre della Divinità Elfica migliori erano state occupate all’istante. Inoltre una sola persona aveva occupato così tanto tempo. Quanto ne sarebbe rimasto una volta che fosse stato il loro turno?


L’Anziano Duanmu non fu sorpreso dalla scelta della principessa Volpe Bianca. Tra tutte le pietre, il Sigillo delle Tre Divinità era il più misterioso. Anche le leggi che conteneva erano le più intricate, così era naturale che la principessa Volpe Bianca lo scegliesse.


“Il prossimo… Jian Zhu!”


Jian Zhu aveva superato a stento Wufeng, ma ora quel piccolo vantaggio era estremamente importante.


“Signor Duanmu, ho scelto anche io. Prima studierò la Roccia Trapassa Stelle per venti giorni per poi studiare il Sigillo delle Tre Divinità per dieci giorni.”


Il tempo che aveva scelto per studiare le pietre era complementare a quello della principessa Volpe Bianca.


Le due migliori Pietre delle Divinità Elfiche erano state monopolizzate dai due nel primo mese.


Molti dei discepoli del clan Luo provarono amarezza. Gli altri avevano la possibilità di godersi privilegi, mentre a loro rimanevano solo i resti.


La principessa Volpe Bianca e Jian Zhu avevano monopolizzato i primi trenta giorni. Secondo le regole, dopo avrebbero dovuto riposare.

Dopodiché il Sigillo delle Tre Divinità e la Roccia Trapassa Stelle sarebbero stati liberi. Tuttavia Wufeng e le Gemelle Ombra non si sarebbero fatti problemi a dividere il tempo rimasto.

Così non era rimasto più nemmeno un minuto disponibile. E in quel momento arrivò il turno di Luo Mo e di Yi Yun.


