---
weight: 892
title: Capitolo 892 - La Fioritura dell’Orchidea del Vuoto (prima parte)
pubDate: 2025-05-12T10:43:36.435Z
tags:
    - tmw
---


Capitolo sponsorizzato, ringraziamo Daniele!
3 capitoli in coda totali (3 Daniele),
0/1 sponsorizzazioni 1 euro a capitolo,
-Schadenfreude


“Yi Yun, sei certo della tua scelta?” L’Anziano Duanmu esitò per molto tempo, ma notò la sua determinazione. “Questa scelta non influenza solo qualche mese di meditazione. Ad ogni intervallo dopo, la selezione rimarrà uguale. Nei prossimi sette anni, ognuno di voi studierà le proprie Pietre della Divinità Elfica.
A meno che qualcuno non sia disposto a fare uno scambio, non ci saranno ulteriori modifiche. Ma credo che nessuno farebbe uno scambio con te, Yi Yun. Te lo chiederò un’ultima volta, ne sei certo?”


Tutti guardarono Yi Yun.


Sette anni! Le prove della sala divina Luo duravano diciotto anni. Sette anni avrebbero occupato quasi metà del tempo. Era uno stadio importante e non era affatto da sottovalutare. Se avesse scelto le ultime tre pietre delle Divinità Elfiche e non avesse ottenuto alcuna ispirazione, Yi Yun avrebbe sprecato sette anni!


Non sarebbe stata un’esagerazione dire che avrebbero influenzato i suoi futuri risultati.


Tutti credevano che Yi Yun si sarebbe tirato indietro, ma inaspettatamente annuì senza esitazione e disse: “Ne sono certo, signor Duanmu!”


L’Anziano Duanmu alzò le sopracciglia, sembrava un po’ irritato, ma registrò comunque il nome di Yi Yun.


Tutti avevano il diritto di fare le proprie scelte durante le prove della sala divina Luo, ma allo stesso tempo dovevano essere responsabili delle proprie azioni.


Inoltre Yi Yun poteva aver combattuto bene, ma non era il discepolo più apprezzato dall’Anziano Duanmu!


La persona che aveva attirato di più la sua attenzione era Jian Zhu!


Non sarebbe stato male aiutare un talento che avrebbe ottenuto successo in futuro.


Al momento valeva la pena dedicare attenzione a Jian Zhu, Gli altri erano solo un contorno. Anche se Yi Yun avesse perseverato a fare errori, non avrebbe continuato a persuaderlo.


Yi Yun tornò nel gruppo e, mentre camminava, Ran Xueyi stava già camminando baldanzoso tra la foschia nebulosa del caos. L’entusiasmo nella sua espressione era evidente. Per lui era come un dono dal cielo.


E questo regalo sarebbe durato per sette anni!

“Fratello minore Yi, anche se non so perché tu mi abbia dato questa opportunità, devo comunque ringraziarti.” Disse con un sorriso raggiante Ran Xueyi.


Ovviamente Yi Yun sapeva cosa stava pensando. Stava mostrando gratitudine a parole, ma probabilmente credeva che fosse un ritardato mentale.


Yi Yun non si disturbò a rispondere alla cortesia ipocrita di Ran Xueyi. Rimase in silenzio e finse di non sentirlo.


Ran Xueyi non ne fu irritato e avanzò contento tra la nebbia nebulosa del caos per scegliere le Pietre della Divinità Elfica che voleva studiare.


Ovviamente scelse la Roccia delle Sette Stelle e la Stella Splendente.


Dopo Ran Xueyi, entrarono anche gli altri. Presto, le ventisette pietre della Divinità Elfica furono selezionate tutte, anche quelle rimanenti delle dimensioni di una scodella.


Era una fortuna poter entrare nello spazio primordiale. Perfino una Pietra della Divinità Elfica delle dimensioni di una scodella conteneva l’aura di un vero Elfo Divino. Per quanto riguardava la maggior parte degli sfidanti che non aveva nemmeno l’occasione di accedere allo spazio primordiale, poterono solo rimanere nella sala anteriore a meditare sulle Pietre degli Antichi Elfi, che erano di qualità inferiore.


La differenza tra di esse era vasta come quella tra il giorno e la notte.

“Va bene, avete fatto tutti la vostra scelta. Ora siete liberi di coltivare.” L’Anziano Duanmu schioccò le dita. Apparì un oggetto grigio delle dimensioni di un chicco di riso, era un seme.


“Crescerò un’Orchidea del Vuoto qui. Quando sboccieranno sette fiori, tornerò a vedere i risultati della vostra coltivazione!”


Mentre l’uomo parlava, il seme dell’Orchidea del Vuoto iniziò a fare radici e a germogliare nel vuoto. Era una pianta interessante che poteva crescere nello spazio.


Un fiore sarebbe sbocciato ogni anno, così sette fiori indicavano il passaggio di sette anni.


“Il primo gruppo di discepoli che non ha la possibilità di meditare esca per ora. La sala divina Luo ha già preparato delle residenze per voi. Attorno ci sono delle formazioni che possono aiutarvi a mettere alla prova la vostra forza!”


“Inoltre il continente in cui ci troviamo è estremamente vasto! Più vi inoltrerete nelle sue profondità, più leggi caotiche e primordiali troverete.”

“Se vorrete ottenere ispirazioni nomologiche, potete anche avventurarvi nelle profondità dello spazio primordiale. Tuttavia è estremamente pericoloso, potreste incontrare una varietà di oggetti inaspettati. Così non sopravvalutate le vostre capacità e non avventuratevi troppo oltre, o potreste morire fuori! Nelle prove precedenti, è comune che alcuni discepoli scompaiano. Nella maggior parte dei casi, non hanno potuto trovare nemmeno i loro corpi. Buona fortuna!”


Mentre parlava, l’Anziano Duanmu condusse fuori dallo spazio primordiale i discepoli a cui non era stato assegnato il primo turno di meditazione.


All’istante nello spazio primordiale rimasero solo ventotto persone.


Le prime ventisette Pietre della Divinità Elfica erano occupate dalla persona corrispondente, mentre Yi Yun aveva le ultime tre pietre speciali.


Il nesso di teletrasporto dello spazio primordiale era stato sigillato temporaneamente. L’ambiente era silenzioso come un mondo dimenticato.


L’Orchidea del Vuoto cresceva silenziosamente, mentre le ventisette Pietre della Divinità Elfica fluttuavano silenziosamente tra la foschia nebulosa, come tombe misteriose.

La principessa Volpe Bianca fu la prima a camminare di fronte al Sigillo delle Tre Divinità. Immerse la sua coscienza nella pietra mentre connetteva la sua coscienza alla sua aura.


Rimase a mezz’aria mentre il suo vestito bianco fluttuava silenziosamente nel vuoto. I suoi lunghi capelli danzavano mentre emettevano lampi elettrici. Inclinò lievemente il capo, come se stesse ascoltando qualcosa, rivelando il contorno splendido del suo collo.


Vedendo che la principessa aveva iniziato a meditare, anche Jian Zhu si sedette di fronte alla Roccia Trapassa Stelle.

Tutti si fecero avanti e il posto di Yi Yun si trovava nel profondo della foschia nebulosa.


Lo spazio primordiale era pieno dei gas del caos. Erano i gas dell’origine che si erano formati all’inizio dell’universo. Non era facile studiarli. I giovani d’élite presenti, incluso Yi Yun, non erano in grado di farlo.


Yi Yun si sedette di fronte alla Pietra della Divinità Elfica del Cristallo Viola.


Accanto a lui c’era una ragazza del clan della Volpe Bianca, che stava meditando sulla ventisettesima Pietra della Divinità Elfica. Guardando la roccia patetica di fronte a lei, mormorò tra sé e sé: “Sigh, la mia è troppo piccola.”


Il suo nome era Lan Xiaomo. Non era alta e aveva lunghi capelli blu scuro. Era diversa dai purosangue del suo clan e questo indicava che la sua stirpe non era pura.


Durante la prova precedente, era stata ammessa a stento allo spazio primordiale.


Tuttavia… in confronto a lei, Yi Yun sembrava in condizioni peggiori.

Lan Xiaomo non poté trattenersi dal guardare di lato. Sondò per curiosità la Pietra della Divinità del cubo grigio a sinistra di Yi Yun.


E ovviamente non scoprì nulla. La Pietra della Divinità Elfica sembrava vuota, come se non contenesse nulla.


‘Si può comprendere qualcosa da una pietra del genere?’


Lan Xiaomo batté gli occhi senza poter capire. Yi Yun non sembrava uno sciocco.


‘Potrebbe arrendersi gradualmente. Nessuno ha la pazienza di fissare una roccia vuota per diversi anni. Anche se questo periodo di tempo sarebbe uno spreco, ha comunque un vasto continente per ottenere ispirazioni nomologiche. Anche se progredirebbe più lentamente rispetto a chi medita usando una Pietra della Divinità Elfica, almeno è passabile.’


Pensando a questo, Lan Xiaomo immerse la sua coscienza nella pietra delle dimensioni di una scodella, entrando in un profondo stato meditativo.

