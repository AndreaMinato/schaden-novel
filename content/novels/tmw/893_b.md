---
weight: 893
title: Capitolo 893 - La Fioritura dell'Orchidea del Vuoto (seconda parte)
pubDate: 2025-05-13T13:35:50.125Z
tags:
    - tmw
---


Capitolo sponsorizzato, ringraziamo Daniele!
2 capitoli in coda totali (2 Daniele),
0/1 sponsorizzazioni 1 euro a capitolo,
-Schadenfreude


ATTENZIONE SPOILER PER MW: Questo potrebbe rivelarsi uno spoiler abbastanza importante per Martial World, ma non fino a un punto molto più avanti nella storia.


Quando la coscienza di Yi Yun si connetté all’antica Pietra della Divinità Elfica, ebbe la sensazione che l’ambiente attorno a lui fosse svanito. I talenti che meditavano davanti alle loro rispettive rocce e la foschia nebulosa del caos erano tutti scomparsi.


Yi Yun si ritrovò in un mondo completamente sconosciuto.


Ovunque guardasse, c'erano solo i profondi abissi dell'universo. E sotto i suoi piedi, spiraleggiavano brillanti galassie dalla bellezza mozzafiato.


Davanti a Yi Yun c'era l’artefatto divino che emanava una luce viola scintillante. Era sospeso nel vuoto e roteava lentamente.


Dopo essere arrivato in questo mondo alternativo, Yi Yun aveva provato innumerevoli volte a osservare il Cristallo Viola incastonato nel suo cuore, ma l’aveva sempre trovato misterioso e imperscrutabile. Sembrava trasparente, ma Yi Yun non aveva mai compreso i profondi misteri che nascondeva.


Oggi però, il Cristallo Viola che Yi Yun vedeva era completamente diverso...


La sensazione di ignoranza era svanita. Nel campo visivo di Yi Yun, il Cristallo Viola si estendeva all'infinito, dandogli l'impressione che al suo interno ci fosse un intero universo.


Il Cristallo Viola si espandeva mentre roteava, diventando etereo. Lentamente, si estese attraverso l'universo, riempiendo il campo visivo di Yi Yun con una nebbia violacea.


E in mezzo a questo bagliore , Yi Yun vide una figura di spalle.


Era un uomo dai capelli lunghi. Indossava un'armatura nera e teneva in mano una lancia. Questa figura sembrava abbastanza distante, ma nel momento in cui vide la vide, il suo cuore tremò intensamente. Ebbe la sensazione di essere di fronte all’universo e alle stelle primordiali.


Mentre la figura si girava lentamente, un'incredibile pressione lo investì. Le leggi dell’universo tremarono, accompagnate da un'intensa aura omicida. Sotto una pressione così maestosa, Yi Yun si sentì come una piccola barca in una tempesta, pronta a essere inghiottita da un momento all'altro.


Chi era questa persona?


Yi Yun faticava a pensare. La pressione emanata dalla figura e l'impatto delle forze nomologiche intorno a lui gli diedero l’impressione che il suo corpo e la sua anima stessero per separarsi!


In quel momento, Yi Yun percepì un'aura estremamente familiare provenire dall'uomo dai capelli lunghi.


Era... il Cristallo Viola?!


Un corpo cristallino viola brillava nel petto dell'uomo, identico alla sensazione che Yi Yun provava con il Cristallo Viola.


Yi Yun non credeva che quell'uomo fosse una versione futura di sé stesso. Poteva essere il precedente possessore dell’artefatto divino?


Improvvisamente, l'uomo dai capelli lunghi agitò la mano, lanciando la lancia nel vuoto.


La lancia si espanse a dismisura mentre attraversava l'universo. Continuò a crescere e alla fine raggiunse dimensioni incredibili. Poteva perfino infilzare centinaia di stelle!


Quando la lancia gigante atterrò ai piedi dell'uomo, su di essa iniziarono a formarsi terre, oceani, piante, animali, inclusi bestie elfiche ed esseri umani.


Una lancia si era trasformata in una striscia di mondo?


Yi Yun era sbalordito. Non riusciva a concepire un simile potere. Quell'uomo aveva trasformato la sua arma in un mondo!


Il mondo si espanse sotto quell'uomo e Yi Yun sentì come se avesse messo piede su quella stretta striscia di terra.


In quel mondo nebuloso, le nuvole erano basse. Fulmini saettavano nel cielo mentre le leggi universali sembravano frammentarsi in schegge infinite. Il mondo sembrava mostrare i suoi Poteri delle Origini.


"Sono frammenti nomologici!"


Yi Yun ebbe un tuffo al cuore. Sapeva benissimo quanto fossero preziosi quei frammenti!


Erano leggi delle Origini. I dodici Cieli Empirei si erano formati eoni fa, e l'Universo aveva da tempo preso forma. Le leggi si erano evolute completamente ormai. Era possibile comprendere le Origini da leggi così perfette?


Assolutamente no!


Proprio per questo molti potenti esperti del Cielo Empireo dei Diecimila Empirei avevano messo gli occhi sul Cielo Empireo Primordiale. Dopotutto, le leggi lì erano incomplete, quindi più facili da comprendere.


Tuttavia, le leggi del Cielo Empireo Primordiale erano caotiche e frammentarie. Trovare le leggi delle Origini in quel groviglio era più facile a dirsi che a farsi!


Nessuno poteva sapere se sarebbe mai riuscito ad ottenere un frammento delle leggi delle Origini, nemmeno dopo aver trascorso innumerevoli ore a meditare.


Ma ora, davanti a Yi Yun, volavano frammenti di leggi delle Origini. Erano facili da assorbire. Perfino i Supremi del Cielo Empireo dei Diecimila Elfi sarebbero impazziti davanti a una scena del genere!


"Io... voglio meditare!"


Quei frammenti nomologici facevano gola a Yi Yun. Tuttavia, poteva solo vederli, non toccarli. Quelle leggi erano troppo distanti da lui. Riusciva a malapena a distinguerne alcuni, ma l'enorme pressione emanata da quel mondo gli rendeva difficile mantenere la calma.


Non poteva meditare su di essi!


Yi Yun si riempì di rimpianto vedendo tutti quei frammenti di leggi delle Origini. Era come entrare in una montagna di tesori e uscirne a mani vuote.


Chi era quell'uomo armato di lancia nell'immagine illusoria? Che relazione aveva con il Cristallo Viola?


Sembrava ancora più terrificante del proprietario del Palazzo della Spada di Puro Yang!


Boom!


In quel momento, sembrò che innumerevoli tuoni rimbombassero nel corpo dell'uomo. I frammenti di leggi delle Origini nel cielo iniziarono a fluire dentro di lui. Una serie di motivi runici si condensarono attorno a lui!


Le rune brillavano e in ognuna di esse c'era un'immagine illusoria.


Erano divinità o demoni.


Alcune immagini apparivano maestose, con loti sotto i loro piedi e un alone luminoso dietro di esse.


Altre sembravano feroci, con armi insanguinate in mano, in piedi su pile di teschi sanguinanti.


Le proiezioni erano disposte in cerchio e, insieme ai motivi runici, formarono infine una ruota circolare.


Ruota Karmica delle Miriadi di Demoni!


Per qualche ragione ignota, questo nome apparve nella mente di Yi Yun.


L'uomo dai capelli lunghi reggeva la Ruota Karmica delle Miriadi di Demoni, che sigillava divinità e demoni, mentre stava di fronte a lui. Yi Yun assorbì tutte le leggi contenute in essa.


Yi Yun comprese improvvisamente che la Ruota Karmica delle Miriadi di Demoni era probabilmente un'incredibile arte mistica divina.


E ciò che stava vedendo era la scena della creazione di un mondo da parte dell'uomo e della formazione della Ruota Karmica delle Miriadi di Demoni. Era probabilmente un ricordo impresso nel Cristallo Viola. Quell'uomo era davvero un precedente possessore dell’artefatto divino!


Yi Yun alzò lo sguardo al cielo. C'erano ancora frammenti di leggi delle Origini. Tuttavia, non voleva più osservare i frammenti. Cercò con tutte le sue forze di studiare la Ruota Karmica delle Miriadi di Demoni.


Ma la pressione emanata dall'uomo era troppo forte. Mentre Yi Yun resisteva, tentando di comprendere le leggi, sentì che la sua volontà stava per cedere.


Cercò di memorizzare e comprendere il più possibile, ma la sua energia mentale raggiunse presto il limite.


Boom!


Il mondo spirituale si frantumò e tutto davanti a lui svanì.


La scena cambiò bruscamente. Yi Yun si ritrovò improvvisamente nello Spazio Primordiale. Intorno a lui c'erano ancora i gas del Caos, e davanti a sé le tre Pietre delle Divinità Elfiche erano ancora sospese nel vuoto.


Yi Yun sentì una sensazione di freddo sulla fronte. Era le perle di sudore che colavano lungo la sua fronte.


Era incredibile!


Yi Yun non aveva mai immaginato che il Cristallo Viola contenesse tali ricordi.


E inoltre... probabilmente non si limitava a questo.


Tuttavia, la forza mentale di Yi Yun era limitata. Era riuscito a vedere solo fino a quel punto prima di non farcela più.


Yi Yun poteva immaginarsi che il Cristallo Viola fosse esistito da tempo immemorabile. E le immagini che conteneva?


Ora, Yi Yun ne aveva intravisto solo un minuscolo scorcio. Solo i frammenti di leggi delle Origini che formavano la Ruota Karmica delle Miriadi di Demoni erano sufficienti ad entusiasmarlo.


E se avesse potuto cogliere anche solo un barlume del potere della ruota osservandola ripetutamente?


Quanto sarebbe aumentata la sua forza?


"Fratello maggiore, stai bene?" In quel momento, una voce dolce risuonò nelle orecchie di Yi Yun.


Yi Yun seguì la voce e si accorse che proveniva dalla sua "vicina". Era la giovane donna dai capelli blu che meditava davanti alla ventisettesima Pietra della Divinità Elfica.


Era più giovane di lui.


"Sto bene."


Yi Yun fece un cenno con la mano. Era elettrizzato!


Nonostante il dolore sordo nell'anima, Yi Yun non poteva preoccuparsi del suo sforzo mentale dopo aver intravisto gli infiniti tesori sigillati nel Cristallo Viola. Tutto ciò che voleva era recuperare le energie per rientrare nel Cristallo Viola e meditare sulle leggi delle Origini, padroneggiando la Ruota Karmica delle Miriadi di Demoni.

