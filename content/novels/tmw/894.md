---
weight: 894
title: Capitolo 894 - Due Anni
pubDate: 2025-05-14T15:57:42.309Z
tags:
    - tmw
---


Capitolo sponsorizzato, ringraziamo Daniele!
1 capitoli in coda totali (1 Daniele),
0/1 sponsorizzazioni 1 euro a capitolo,
-Schadenfreude


Tutti stavano coltivando, così lo spazio primordiale era pervaso dal silenzio. Dopo aver inghiottito una reliquia per recuperare la sua energia mentale, Yi Yun iniziò a regolare il suo respiro per assimilare l’energia del medicinale.

Lan Xiaomo lo guardò con fare strano. Perché guardava con tale entusiasmo una roccia così spoglia?


Non poteva davvero capirlo.


Sapeva che Yi Yun doveva aver consumato troppa energia mentale prima. Era ragionevole. Con una Pietra della Divinità Elfica così grande, senza un punto di partenza ovvio, era naturale esaurire l’energia mentale mentre si meditava su di essa.

Lan Xiaomo smise di pensarci e continuò a meditare sulla ventisettesima Pietra della Divinità Elfica.


Anche se era delle dimensioni di una scodella, era comunque estremamente arduo meditare su di essa! Lan Xiaomo trovava numerose e misteriose le leggi al suo interno, ma ne traeva poche ispirazioni.


Era stata scontenta di aver dovuto scegliere la pietra peggiore prima, ma pensandoci, non era necessariamente positivo. Probabilmente solo geni assoluti come Jian Zhu o la principessa Volpe Bianca potevano ottenere ispirazioni dalle pietre più difficili come quella Trapassa Stelle e il Sigillo delle Tre Divinità…


Naturalmente, era ancora più arduo meditare sulle tre Pietre delle Divinità Elfiche accanto a lei.


Durante questo periodo di tempo, aveva scoperto che Yi Yun si era di nuovo immerso nello studio. Figuriamoci ottenere ispirazioni, solo il suo consumo d’energia mentale era estremamente elevato e rapido.


Precedentemente, quando Yi Yun aveva imitato i movimenti delle Gemelle Ombra, perfino la principessa Volpe Bianca lo aveva lodato. Ma perché una persona così talentuosa aveva scelto di perdere tempo con queste pietre inutili?


…


Yi Yun era completamente immerso nel Cristallo Viola. Aveva la sensazione che di fronte a lui si fosse spalancata una porta verso un nuovo mondo.


L’uomo dai capelli lunghi stava impugnando la Ruota Karmica delle Miriadi di Demoni. Era l’amalgama di innumerevoli frammenti di leggi delle Origini.


Yi Yun non si sarebbe mai aspettato di vedere Pietre del Caos con l’aura del Cristallo Viola nelle prove del clan Luo.


Era partito da un piccolo mondo poco appariscente, le misere Lande Selvagge della Nuvola, per arrivare al Cielo Empireo dei Diecimila Elfi un passo alla volta. Più progrediva, più si sentiva piccolo.

Le vite delle persone erano come formiche in confronto al vasto cosmo. Erano come batteri che vivevano per un mese senza capire nulla o grilli che non arrivavano a fine stagione. Cos’era la vita di un mortale nell’universo? Yi Yun non voleva rimanere un granello di polvere nel cosmo. Era determinato a raggiungere un livello superiore e, adesso, come poteva sprecare tempo con questo percorso verso un mondo magnifico sotto i suoi piedi?


Yi Yun strinse i denti mentre sopportava disperatamente la pressione dall’uomo con i capelli lunghi.


Sembrava procedere lungo una strada piena di spine e la sua energia mentale veniva infilzata costantemente. Mentre sopportava il dolore che proveniva dal suo mare spirituale, si sforzava di andare avanti.


Qui non poteva contare sul Cristallo Viola, né su nient’altro. Poteva solo persistere con la sua determinazione.


Boom!


Proprio mentre Yi Yun stava distinguendo i sottili contorni della Ruota Karmica delle Miriadi di Demoni, fu rimandato nello spazio primordiale dopo aver esaurito completamente la sua energia mentale.

“Un progresso! Finché ci sono progressi va bene.” Yi Yun non era intimorito Inghiottì un’altra reliquia e iniziò a recuperare di nuovo le forze.


Se era arrivato ad un livello del genere, l’uomo dai capelli lunghi doveva aver coltivato davvero a lungo, ottenendo ispirazioni sulle leggi della Ruota Karmica delle Miriadi di Demoni grazie ad un’immensa fortuna e perseveranza, così come poteva essere facile?


Mentre consumava più volte la sua energia mentale, il mare spirituale di Yi Yun era come una riserva che veniva costantemente prosciugata e riempita.


Lan Xiaomao, che era accanto a lui, assistette alla sua meditazione.

Dal suo punto di vista, Yi Yun sembrava caduto in trance. Stava ansimando e sudore freddo scorreva sul suo viso, ma sembrava estremamente entusiasta.


Starà bene…?


Lan Xiaomo gli gettò un’occhiata preoccupata. Altri stavano meditando in silenzio, ma perché sembrava che Yi Yun stesse combattendo una guerra?


Lan Xiaomo scosse la testa. Non poteva più preoccuparsene perché il tempo nel suo spazio primordiale era finito.


Anche il programma della Pietra della Divinità Elfica più debole era occupato completamente. Così doveva fare a turno con altre due persone. Aveva già accettato con gli altri due di riservarsi un mese di tempo a testa.


Lan Xiaomo diede un’occhiata riluttante verso la Pietra della Divinità Elfica per poi dirigersi verso il punto focale della formazione di teletrasporto…


Il tempo passò.


L’Orchidea del Vuoto stava crescendo. Da un germoglio iniziò a produrre un bocciolo, per poi fiorire…


Era passato un anno di tempo.


Yi Yun aveva rinunciato a dormire e a mangiare. Aveva perso il conto del numero di tentativi che aveva fatto.


Aveva consumato velocemente tutte le reliquie del Nutrimento Spirituale che aveva. Poi aveva usato Pietre del Mondo per comprarle da altri, e alla fine ne aveva acquistate un po’ dalla tesoreria della sala divina Luo.


Ormai però il ritmo con cui le consumava era diminuito perché la sua energia mentale era diventata estremamente ricca e immensa!


L’uomo dai capelli lunghi nel Cristallo Viola aveva un’aura mostruosa. Sotto l’impatto di un’aura del genere, anche l’energia mentale di Yi Yun era diventata più densa. Sentiva dei miglioramenti, così, anche quando veniva espulso dalla Pietra della Divinità Elfica, avrebbe recuperato immediatamente le forze e sarebbe rientrato.


Dal lottare a vedere un contorno della Ruota Karmica delle Miriadi di Demoni, Yi Yun era riuscito lentamente a distinguere i complicati motivi runici su di essa.


Stava cercando di avvicinarsi lentamente. Poteva perfino osservare l’intero processo di come l’uomo dai capelli lunghi evocava la Ruota Karmica delle Miriadi di Demoni.


Si perdeva il senso del tempo mentre si traevano ispirazioni, ma Yi Yun sapeva che stava facendo costantemente progressi.


E nel suo mondo mentale, finalmente arrivò a nove metri dall’uomo dai capelli lunghi!


A nove metri, ogni passo aggiuntivo era estremamente difficile.


Il potente impatto che proveniva dalle leggi delle Origini erano come onde impetuoso che assalivano il mare spirituale di Yi Yun. Tuttavia, impatti del genere entusiasmavano il giovane. Era davvero un’enorme opportunità per lui.


I motivi runici della Ruota Karmica delle Miriadi di Demoni diventarono più chiari. Yi Yun aveva la sensazione di poter quasi ottenere ispirazioni da essa.


Bam!


Il mondo mentale si infranse all’istante mentre Yi Yun riaprì gli occhi.


Guardò il l’Orchidea del Vuoto. Il secondo fiore stava per fiorire.


In un batter d’occhio, erano passati quasi due anni.


In quel momento, Lan Xiaomo si era ridestata dalla sua meditazione. Era abituata a vedere come Yi Yun tentava di ottenere ispirazioni costantemente.


Lan Xiaomo pensava che si sarebbe arreso, ma sorprendentemente aveva persistito per due anni.


Lan Xiaomo era una ragazza dalla natura vivace. Non poteva sopportare la solitudine, così, in questo spazio primordiale silenzioso, avrebbe osservato gli altri discepoli che coltivavano.


Aveva notato che le meditazioni di Yi Yun stavano gradualmente diventando più lunghe.


All’inizio le sue sessioni sarebbero durate meno di un’ora, ma adesso poteva persistere per dieci giorni!


Era inimmaginabile dover studiare una pietra inutile per due anni…


In quel momento, Yi Yun fece un respiro profondo mentre chiudeva gli occhi e regolava il suo respiro.


“Sta per riniziare.” Lan Xiaomo scosse la testa. Negli ultimi due anni, non lo aveva mai visto parlare, come se fosse un cadavere seduto lì.


Gli altri avrebbero lasciato lo spazio primordiale per verificare lo stato delle loro ispirazioni.


Anche Lan Xiaomo faceva lo stesso. La sua meditazione di un mese era quasi finita. Anche lei doveva inoltrarsi nelle profondità di queste terre per combinare meditazione ed esperienza, nonostante avesse compreso molto poco…


Era universalmente accettato che ci sarebbero stati più progressi combinando meditazione e vero combattimento. Per quanto riguardava Yi Yun, non aveva verificato la sua comprensione. Non temeva di sbagliarsi?


Inoltre il suo potere combattivo così non sarebbe aumentato!

