---
weight: 896
title: Capitolo 896 - Perdere il Controllo della Situazione
pubDate: 2025-05-19T06:23:35.700Z
tags:
    - tmw
---


Capitolo regolare,
5 capitoli in coda totali (Alessandro),
0/1 sponsorizzazioni 1 euro a capitolo,
-Schadenfreude


"Sua altezza deve aver fatto un lungo viaggio, probabilmente è preoccupato per la principessa Xue’er e i giovani discepoli del clan della Volpe Bianca, e per i loro risultati." L'Anziano Duanmu parlò con tono leggero.


Nonostante i due Anziani vivessero in isolamento nel Cielo Empireo Primordiale, erano al corrente della scommessa tra il terzo principe del clan della Volpe Bianca e la principessa Spirito Viola. Quando videro Bai Yueqing, arrivare alla Sala Divina Luo, ovviamente gli Anziani capirono le sue intenzioni. Probabilmente era nervoso ed era venuto a controllare i risultati.


"Anziano Duanmu, ama davvero scherzare." Il terzo principe ridacchiò nel tentativo di alleggerire l'atmosfera.


Tuttavia, quando vide le espressioni rigide dell'Anziano Duanmu e dell'Anziano Shi, le parole che stava per dire gli rimasero in gola. Sentiva che qualsiasi cosa avesse voluto dire sarebbe stata inutile.


Non sapeva per quanti millenni fossero vissuti i due vecchi bacucchi. Erano bloccati sulla soglia per diventare Supremi e avevano personalità bizzarre. Vivendo in isolamento nel Cielo Empireo Primordiale, probabilmente non scherzavano da più di centomila anni. Bai Yueqing trovava piuttosto noiose persone del genere che dedicavano la vita solo alle arti marziali.


"Come sta la principessa Spirito Viola?" Mentre camminavano verso la Sala Divina Luo, l'Anziano Shi iniziò una rara conversazione.


"La principessa Spirito Viola se la sta cavando davvero bene. Ho sentito parlare da tempo del talento straordinario della principessa Spirito Viola ed è stato davvero sbalorditivo assistervi di persona. Con una stirpe dell’Antico Elfo così ricca, non è certo inferiore alla purezza del sangue della Volpe Bianca di Xue'er.
Oltre alla linea di sangue, anche la percezione e le capacità della principessa Spirito Viola sono perfette." Bai Yueqing agitò il suo ventaglio di giada e fece finta di parlare con tono disinvolto.


Tuttavia, mentre parlava, la sua espressione non sembrava troppo contenta. I muscoli intorno alla bocca sembravano fremere.


In precedenza, Bai Yueqing credeva che sarebbe stato più felice più Luo Huo'er avesse mostrato il suo talento. La stirpe che avrebbe ottenuto da un'alleanza matrimoniale sarebbe stata migliore e avrebbe anche confermato la sua idoneità al trono.


Ma... alla fine Luo Huo’er si era rivelata troppo brava, al punto da essere sconvolgente. Questo aveva fatto agitare Bai Yueqing.


Dato il suo carattere, Luo Huo'er non era riuscita a trattenersi neanche durante le prove del clan della Volpe Bianca. Aveva messo praticamente tutto a soqquadro.


Ad esempio, nella Scala Nomologica del Cielo, i discepoli del clan Luo avevano faticato a salire ed era estremamente arduo superare ogni gradino.


Luo Huo’er invece era saltellata vivacemente su per la Scala Nomologica del Cielo senza nemmeno fermarsi. Uno dei migliori geni lasciati nel clan della Volpe Bianca a difendere la posizione aveva subito un tale colpo che non osava più mostrarsi in pubblico.


Il talento di Luo Huo'er era semplicemente troppo elevato, esasperando il terzo principe. Così come poteva convincere l’arrogante Luo Huo’er? Se non avesse potuto farlo, come avrebbe potuto proporre un matrimonio?


Vedendo che stava perdendo il controllo della situazione, il terzo principe aveva deciso di fare un viaggio speciale alla Sala Divina Luo per vedere i progressi di Xue'er.


"Il talento della principessa Spirito Viola è davvero sorprendente."


L'Anziano Shi non fece caso all'espressione del terzo principe mentre annuiva con soddisfazione. Aveva visto Luo Huo'er da giovane. Sebbene lui e Duanmu non partecipassero alla lotta per il trono, in quanto Anziani del clan Luo, provavano ancora un certo affetto per la ragazza talentuosa della famiglia reale.


Il terzo principe sorrise con amarezza, ma doveva rispondere nonostante la sua riluttanza.


In precedenza, durante l'accordo sulla scommessa, aveva parlato con sicurezza, ma ora, a quanto pareva... la vittoria sembrava piuttosto incerta.


"Dov'è Xue'er? Sta affrontando una prova?" Bai Yueqing chiese preoccupato. Xue'er era la cosa più importante.


"Al momento sta meditando sulle leggi nello spazio primordiale. Tra qualche giorno, i discepoli nello spazio primordiale si alterneranno. Terzo principe, potrà entrare in quel periodo." Disse l'Anziano Duanmu.


Il terzo principe sorrise e iniziò ad aspettare.


Il tempo diventava effimero mentre si coltivava.  


Quando la porta dello spazio primordiale fu riaperta, i discepoli che dovevano uscire aprirono gli occhi. Con riluttanza, si diressero verso l'ingresso.


"Ho ottenuto così poche intuizioni stavolta. Mi chiedo se ho raggiunto un blocco. Sigh."


Lan Xiaomo alzò lo sguardo e aggrottò la fronte. Si tenne la testolina come se le dolesse.


Guardò Yi Yun e notò che era ancora immobile come una roccia. Non sapeva se si fosse svegliato nel frattempo.


"Mi chiedo se il terzo principe sia già qui." Mentre Lan Xiaomo si dirigeva verso l'ingresso, esclamò: "Sua altezza!"


Notò un uomo e una donna che camminavano verso l'ingresso. L'uomo bello dai capelli argentati vestito di pelliccia di volpe stava osservando lo spazio primordiale.


"Non è affatto male. Meditare qui farà ottenere il doppio dei risultati con metà dello sforzo. Cogliendo questa opportunità, gli effetti sarebbero migliori che coltivare fuori per cinquanta o addirittura cento anni." Elogiò Bai Yueqing.


"Anche il clan della Volpe Bianca ha un campo di addestramento simile." Disse l'Anziano Duanmu.


"Il mio clan della Volpe Bianca ha la Scala Nomologica del Cielo, quindi è diverso dallo spazio primordiale del vostro onorabile clan. Hanno caratteristiche diverse." Disse Bai Yueqing con modestia.


La Scala Nomologica del Cielo era una lunga formazione a scala costruita con decine di Pietre della Divinità Elfica. Era situata a mezz’aria, con caratteristiche diverse ma scopi simili allo spazio primordiale.


Proprio come nel clan Luo, le risorse del clan della Volpe Bianca venivano distribuite in base alla forza. Senza dubbio, Luo Huo'er ne aveva prese la maggior parte.


E la principessa Xue’er aveva fatto lo stesso qui. Da questo punto di vista, nessuna delle due parti aveva veramente perso. Entrambe usavano i metodi più severi per scegliere i migliori geni prima di distribuire le loro risorse. Così, il divario tra i più talentuosi e i deboli si sarebbe solo amplificato.


"La Principessa Xue'er è laggiù. Al momento sta meditando sul Sigillo delle Tre Divinità." Disse l'Anziano Duanmu.


Bai Yueqing vide la principessa Volpe Bianca attraverso la nebbia nebulosa. In quel momento, era immobile. La sua figura bellissima sembrava congelata.


Tuttavia, chiunque riuscisse a uccidere il primo Antico Elfo nella formazione della roccia di raffinazione elfica avrebbe avuto il doppio del tempo per meditare. Così non era ancora il momento di uscire per la principessa Volpe Bianca.


"Xue'er sta meditando, quindi non c'è bisogno di disturbarla. Aspetterò qui." Disse Bai Yueqing con indifferenza.


"Faccia pure, terzo principe." Disse l'Anziano Duanmu con noncuranza.


Mentre Bai Yueqing restava lì, divenne naturalmente il centro dell'attenzione. Molti membri del clan della Volpe Bianca non ebbero fretta di lasciare lo spazio primordiale e si avvicinarono per inchinarsi a lui.


Bai Yueqing mostrò un sorriso gentile e occasionalmente diede loro parole di incoraggiamento, così che i discepoli del clan della Volpe Bianca se ne andassero con un sorriso.


Lan Xiaomo lo vide da lontano. Sebbene venerasse il terzo principe, non osò avvicinarsi per parlargli. Abbassò la testa e si preparò ad allenarsi fuori.


"In tal caso, la persona più degna di nota nel clan Luo è Jian Zhu." Bai Yueqing annuì mentre guardava il giovane di nome Jian Zhu in piedi davanti alla Roccia Trapassa Stelle.


Bai Yueqing stava ascoltando la descrizione della situazione dei discepoli del clan Luo da parte delle Gemelle Ombra.


"Esatto. Dopo Jian Zhu, ci sono Luo Mo e Yi Yun." Nongyue disse improvvisamente: "In precedenza hanno ucciso ciascuno un Antico Elfo. Yi Yun l'ha fatto a malapena rimanendo gravemente ferito."


"Gravemente ferito? Allora è solo nella media."


Bai Yueqing scosse il ventaglio con delicatezza.


