---
weight: 897
title: Capitolo 897 - Illuminazione
pubDate: 2025-05-19T06:23:35.702Z
tags:
    - tmw
---


Capitolo sponsorizzato, ringraziamo Alessandro!
4 capitoli in coda totali (4 Alessandro),
0/1 sponsorizzazioni 1 euro a capitolo,
-Schadenfreude


Bai Yueqing non prestò troppa attenzione ad una persona insignificante come Yi Yun. Tuttavia, una volta che era stato menzionato, il terzo principe non poté trattenersi dal ricordare dei commenti derisori che Yi Yun aveva fatto di fronte a Luo Huo’er.
Inoltre la principessa perfino usato Yi Yun come parte della scommessa. Se il clan della Volpe Bianca avesse perso alle prove, Yi Yun avrebbe dovuto accompagnare Xue’er durante il giro per il clan Luo, ma Yi Yun inaspettatamente aveva rifiutato.


Pensandoci, Bai Yueqing si accigliò lievemente. Chiese con fare scontento: “Come sta andando Yi Yun? Dimmi!”


“La sua percezione non è male, ma non si sa perché abbia scelto quelle Pietre della Divinità Elfica particolari.” Nongyue come Yi Yun aveva scelto la roccia del Cristallo Viola.


“Quel Yi Yun è piuttosto astuto. Scegliendo quella Pietra della Divinità Elfica, non farà una pessima figura quando perderà, anche se non trarrà ispirazioni da essa.” Disse un discepolo del clan della Volpe Bianca accanto a Nongyue.


Bai Yueqing non disse una parola. Poteva capire che Yi Yun era una persona dai modi poco ortodossi a giudicare dal suo buon rapporto con Luo Huo’er e dalle informazioni che aveva ottenuto su di lui.


Era un essere umano dei regni inferiori con ogni sorta di idea sgradevole.


Anche se Bai Yueqing non credeva alla spiegazione data dal discepolo del clan della Volpe Bianca, c’erano solo due motivi per Yi Yun per scegliere le Pietre della Divinità Elfica speciali. Era impazzito oppure era troppo arrogante. Indipendentemente dalle sue ragioni, era stata una scelta sciocca.


Nongyue batté gli occhi mentre Nongying rivelò uno sguardo pensoso.


Astuto? Non farà una pessima figura quando perderà? Le ispirazioni nomologiche qui avrebbero influenzato il futuro di ogni coltivatore, indipendentemente dai risultati. Se Yi Yun avesse scelto le Pietre della Divinità Elfica speciali per non finire umiliato, il suo cuore delle arti marziali sarebbe stato troppo insicuro.


Come poteva una persona, che aveva ricevuto un complimento dalla principessa Volpe Bianca, essere così superficiale?


In quel momento, una ragazza disse timidamente: “Credo che Yi Yun stia davvero ottenendo ispirazioni. Sta meditando costantemente e non si muove.”


Lan Xiaomo aveva sentito la conversazione proprio mentre stava per andarsene. Chissà dove aveva trovato il coraggio per parlare.


Lan Xiaomo sapeva istintivamente di non poter rimanere risoluta come Yi Yun. Chiaramente nemmeno il discepolo era in grado di farlo. Le sue accuse contro Yi Yun erano piuttosto sgradevoli per le sue orecchie.


Quando il discepolo del clan della Volpe Bianca, le Gemelle Ombra e il terzo principe la guardarono, Lan Xiaomo si afferrò l’orlo delle sue maniche e sentì il suo battito cardiaco accelerare.


Era la prima volta che veniva guardata da così tante paia di occhi. E uno di loro era il terzo principe!


“Oh, è la sorella minore Xiaomo. Giusto, non eri seduta accanto a Yi Yun?” Il discepolo del clan la osservò. “Hai detto che meditava costantemente, allora cosa ha ottenuto dalla meditazione?”

“Ah? Uh…” Lan Xiaomo sapeva solo che Yi Yun era rimasto sempre concentrato, ma non aveva idea di che vantaggi ne stesse traendo.

“Eheh!”


Bai Yueqing rise con noncuranza. Aveva già visto Yi Yun nelle profondità della foschia nebulosa. In effetti, come aveva detto Lan Xiaomo, era seduto immobile come una statua.


Bai Yueqing si era rassicurato vedendo i risultati di Yi Yun.


Non si sapeva che intenzioni avesse il giovane. Si stava impegnando così tanto a meditare di fronte ad una Pietra della Divinità Elfica che nemmeno le potenti figure di questo Cielo Empireo avevano potuto comprendere. Voleva davvero decifrare il mistero delle ultime tre potenti rocce?


Bai Yueqing rise con sdegno e continuò a conversare con i discepoli del clan della Volpe Bianca. Il terzo principe era molto amichevole e cordiale. Nel clan, la principessa Xue’er aveva molti ammiratori, ma anche lui godeva di un certo prestigio.


Dieci giorni passarono velocemente.

Bai Yueqing non era impaziente. Tra un mese, la meditazione della principessa Xue’er sarebbe finita.


Ma in quel momento, il Sigillo delle Tre Divinità cominciò ad emanare tre aure diverse che iniziarono ad espandersi attorno come un’onda. I discepoli nello spazio primordiale si voltarono a guardarlo con sorpresa.


“Oh? Sua altezza sta finendo prima la sua meditazione?” Disse un discepolo del clan della Volpe Bianca.


Anche Bai Yueqing guardò il Sigillo delle Tre Divinità. Uno strano bagliore brillò nei suoi occhi sottili. Non sembrava la fine di una sessione di meditazione.


In seguito, le aure diverse emisero una luce divina nebbiosa di tre colori diversi. Il bagliore non era così intenso e sembrava perfino piuttosto debole. Ma questa luce confusa fu sufficiente a fare tremare i cuori della gente.


La roccia conteneva l’aura di tre divinità elfiche!


I tre raggi di luce galleggiarono sopra la testa della principessa Volpe Bianca. Sembrava che la guardassero dall’alto in basso, con un’indifferenza che derivava da un atteggiamento altero nei confronti di ogni forma di vita.


La principessa Volpe Bianca sembrava un fiore delicato di fronte all’aura antica.


Questo momento durò solo qualche secondo prima che i tre raggi di luce sprofondassero nuovamente nel Sigillo delle Tre Divinità e scomparissero, come se nulla fosse.


Dall’inizio alla fine, non avevano mai dato leggi, né opportunità alla principessa Volpe Bianca.


Tuttavia solo la loro apparizione fu sufficiente a sbalordire tutti.

Erano antiche Divinità Elfiche!


Anche una goccia delle loro aure vaste era estremamente terrificante. La manifestazione del Sigillo delle Tre Divinità però era durata pochi secondi.


Dopo che le tre aure tornarono nella pietra, una luce solenne divampò dal corpo della principessa Volpe Bianca.


Fu immersa dallo splendore di questa luce mentre il suo corpo si sollevava, sembrava che fiori di loto stessero sbocciando attorno a lei.

Tutti i discepoli trattennero il respiro vedendo questa scena.


In quel momento, la principessa Volpe Bianca stava emanando un'aura misteriosa. Un paio di orecchie da volpe emersero dalla sua testa, mentre nove code illusorie apparirono dietro la sua schiena.


La volpe celeste dalle nove code!


“Se è avvenuto un fenomeno del genere, sua altezza deve aver ottenuto un’illuminazione?” Disse piano Nongying, incantata.


Lei e Nongyue avevano un talento unico nella percezione nomologica. Aveva la sensazione che una situazione del genere fosse l’illuminazione molto ambita da ogni guerriero, ma che poteva solo capire per un colpo di fortuna.

“Xue’er ha davvero ottenuto un’illuminazione. Il processo delle ispirazioni nomologiche è dovuto ad un costante accumulo. Proprio come l’acqua che scorre alla lunga può scavare nella roccia, ogni ispirazione ottenuta prepara a questo momento di illuminazione. Quello è stato l’istante in cui la roccia è stata perforata.”


Bai Yueqing si riprese dai suoi sogni ad occhi aperti e rivelò un sorriso soddisfatto.


No, era ben più di un sorriso soddisfatto. Era una piacevole sorpresa!


Non si aspettava di assistere ad un’illuminazione della principessa Xue’er durante il suo viaggio qui. Sembrava che, anche senza esortazioni, la principessa Xue’er stesse proprio eccellendo.

“Detto questo, non ogni accumulo di ispirazioni può portare ad un momento di illuminazione. Richiede un talento incredibile e grande fortuna.”


Bai Yueqing era di buon umore. C’era qualche possibilità che potesse battere quell’arrogante Luo Huo’er vista l’illuminazione della principessa Xue’er.


Luo Huo’er poteva essere talentuosa, ma la sua natura capricciosa era inferiore all’atteggiamento calmo di Xue’er.


“Un’illuminazione? È dovuta al fenomeno?” Chiese con incertezza un discepolo del clan Luo.

Bai Yueqing stava parlando mentre tutti gli altri erano ancora scioccati, così non si sarebbe mai aspettato che qualcuno lo avrebbe interrotto.


“Il fenomeno è solo un segno. Un’illuminazione è un processo interno, così come può manifestare così facilmente un fenomeno?” Bai Yueqing era lievemente scontento, ma continuò a spiegare.


“Perché stai blaterando mentre sua altezza sta parlando?” Un discepolo del clan della Volpe Bianca capì la situazione e richiamò immediatamente il giovane che aveva appena parlato. Come aveva osato interrompere il discorso del loro terzo principe?


Tutti i discepoli del clan Luo lo guardarono con fare scontento.


La principessa Volpe Bianca aveva ottenuto un’illuminazione…


Anche se la principessa Volpe Bianca era una bellezza incantevole da cui era difficile distogliere lo sguardo, era comunque una figura importante dei loro rivali.


I discepoli del clan Luo, inclusi Jian Zhu e gli altri geni così erano stati messi in ombra.


In quel momento però il discepolo del clan Luo disse contrariato: “Non stavo cercando di offendere sua altezza, ma… ma… sembra che stia accadendo un qualche tipo di fenomeno vicino a Yi Yun!”


