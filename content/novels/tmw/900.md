---
weight: 9000
title: Capitolo 900 - Combattere di Nuovo
pubDate: 2025-05-20T06:36:23.082Z
tags:
    - tmw
---


Capitolo sponsorizzato, ringraziamo Alessandro!
3 capitoli in coda totali (3 Alessandro),
0/1 sponsorizzazioni 1 euro a capitolo,
-Schadenfreude


Tutti i discepoli tornarono nel Palazzo Astrale dopo sette anni.


Sette anni erano solo un momento fugace per la sala divina Luo che risiedeva nella massa di terra fluttuante da miliardi di anni.


Quando i discepoli tornarono nel Palazzo Astrale, ne percepirono una sensazione di eternità. Loro stavano cambiando, ma questo posto no. Era strano, come se, dopo che aveva fallito a prendere forma, il tempo si fosse fermato nel Cielo Empireo Primordiale.


“Quando siete venuti qui per la prima volta, a parte una manciata di persone, il resto ha ottenuto risultati ordinari o perfino pessimi. In effetti, tra quella manciata di persone, solo può essere considerata un talento.” Disse all’improvviso l’Anziano Duanmu esaminando il gruppo.


Sentendo queste parole, tutti si scambiarono delle occhiate. L’esperto non aveva specificato chi, ma era chiaro che si riferiva alla principessa Volpe Bianca.


La principessa era davvero straordinaria, era indubbio. Ma che dire delle Gemelle Ombra, Wufeng, Jian Zhu, Luo Mo e Yi Yun? Erano considerati ordinari o inferiori alla media?


Se i loro risultati erano sottovalutati, che dire degli altri?


Le Gemelle Ombra, Jian Zhu e gli altri si accigliarono. C’era un divario tra loro e la principessa Volpe Bianca, ma era solo considerata un talento e non al picco della categoria. Quanto erano elevati i suoi requisiti?!


L’Anziano Duanmu sorrise in modo cupo e disse: “Non dovete essere indignati. Potete essere considerati solo passabili nelle decine di milioni di anni di storia del Palazzo Astrale. Vediamo i frutti della vostra meditazione di sette anni.”


L’espressione della principessa Volpe Bianca rimase indifferente, ma traparì una traccia di delusione nei suoi splendidi occhi che sembravano stelle. Non era… al picco…?


Le parole dell’Anziano Duanmu stuzzicarono lo spirito competitivo dei discepoli. Erano geni nei loro stati, ma solo nelle prove della sala divina Luo si erano resi conto dei loro limiti. Tuttavia non si sarebbero mai aspettati di venire sminuiti così.


Avevano meditato e si erano allenati per sette anni, senza battere la fiacca nemmeno per un giorno. Come potevano rassegnarsi ad essere mediocri?


Tra la folla, Ran Xueyi guardò freddamente Yi Yun. Era riuscito a resistere solo nove minuti precedentemente, pensando che i suoi risultati non fossero male, solo per essere informato che Yi Yun aveva ucciso un Antico Elfo a costo di ricevere gravi ferite.

Era chiaramente più forte di lui, ma aveva ottenuto un risultato inferiore al suo. Questo aveva contrariato molto Ran Xueyi.


E nello spazio primordiale, aveva pensato che Yi Yun fosse stato uno sciocco ad aver rinunciato all’opportunità di meditare sulla Roccia delle Sette Stelle e sulla Stella Splendente. Credeva che il divario tra di loro sarebbe solo aumentato, ma non si sarebbe mai aspettato che lo spirito di Yi Yun sarebbe mutato.


Tuttavia, Bai Yueqing aveva anche detto che un fenomeno del genere avrebbe portato progressi limitati.

“Ti ho sottovalutato durante le prove di prima. Ma allora non eri davvero più forte di me. Stavolta non ti darò nemmeno un’opportunità.”


“Ho meditato e ottenuto ispirazioni ripetutamente negli ultimi sette anni. Sono diventato molto più forte. Ero già più potente di te prima. Ora rivelerò la mia forza durante questa prova!”


Ran Xueyi era pieno di spirito combattivo. Non vedeva l’ora di dimostrare le sue capacità.


Yi Yun guardò la roccia di raffinazione elfica con una luce piena di spirito combattivo nello sguardo.


Non era uscito dallo spazio primordiale per sette anni, così non vedeva l’ora di mettere alla prova i risultati della sua meditazione.


“Allora iniziamo.” Disse l’Anziano Duanmu. “Procederemo secondo l’ordine dell’ultima prova, dall’ultimo al primo.”


Mentre l’esperto parlava, Bai Yueqing disse sventolandosi: “Anziano Duanmu, perché non ribaltiamo l’ordine? Credo che tutti vogliano vedere le battaglie migliori. Sono impaziente di vedere i combattimenti dei geni migliori di ciascun clan.”


Bai Yueqing era ansioso di vedere i progressi della principessa Volpe Bianca. Era l’obiettivo del suo viaggio qui. Per quanto riguardava Jian Zhu, le Gemelle Ombra e gli altri, avrebbe solo dato loro un’occhiata di sfuggita. E non gli importava nulla degli altri.


L’Anziano Duanmu esitò per poi dire: “Va bene, allora inizieremo dai primi.”


Tutti i giovani d’élite si agitarono. Credevano di dover combattere prima, ma ora era il turno della principessa Volpe Bianca, di Jian Zhu e degli altri?


Bai Yueqing sorrise e guardò la sua sorella minore. Tuttavia la principessa Volpe Bianca non disse una parola e si limitò a fare un passo avanti.


“Anche io e mia sorella inizieremo.” Disse Nongyue.


Wufeng non disse una parola e si mise silenziosamente dietro la principessa Volpe Bianca.


I geni del clan della Volpe Bianca si erano radunati.

Nello spazio primordiale, tutti si erano meravigliati dell’illuminazione della principessa Volpe Bianca. Al confronto, il suo avversario più promettente come Jian Zhu aveva ottenuto risultati piuttosto mediocri.


Se avesse vinto troppo di netto durante la prima fase, il clan della Volpe Bianca sarebbe diventato arrogante.


“Jian Zhu.” L’Anziano Duanmu lo chiamò per nome.


Jian Zhu sembrava calmo. Il suo corpo era dritto come una spada mentre faceva un passo senza dire una parola. Tutti però potevano percepire l’intento combattivo che emanava. Lo stava radunando costantemente, al punto che aleggiava un vortice nero attorno alla sua spada d’osso.


Il discepolo più vicino a lui ne fu influenzato e sudore cominciò a colare dalla sua fronte.

“Anche Jian Zhu è cambiato.”

“È un’aura davvero potente!”

“Si sta preparando. Chissà quanto sarà potente quando brandirà la spada.”


“Jian Zhu ha ottenuto silenziosamente ispirazioni negli ultimi sette anni. Sono curioso di sapere quanto ha approfondito la sua comprensione dopo essere rimasto per così tanto tempo nel profondo dello spazio primordiale.” Disse un discepolo del clan Luo.


Jian Zhu era il discepolo del Supremo Gulan, così non gli mancava talento, né diligenza. Il suo splendore era stato messo in ombra solo dai fenomeni della principessa Volpe Bianca e di Yi Yun.


L’Anziano Duanmu guardò Jian Zhu e annuì lievemente.


In effetti Jian Zhu non lo aveva deluso. Solo la sua aura dava la sensazione che avesse formato un Cuore della Spada.


“Luo Mo, Yi Yun e Ran Xueyi.” L’Anziano Duanmu chiamò tre nomi.


“Combatteremo subito. Sarà stressante.” Disse con un sorriso Luo Mo.


Era un bene venire messi alla prova! Il percorso delle arti marziali era arduo e tortuoso. Queste prove erano tutte usate come motivazione per spingerli a progredire.


Vedendo i discepoli migliori che si facevano avanti, gli altri si riempirono di anticipazione.

“Guarda, la principessa e gli altri vinceranno sicuramente.” Disse con orgoglio un discepolo del clan della Volpe Bianca.


“Potrebbe non finire così.” Un discepolo del clan Luo non voleva essere da meno.


Aspettavano con impazienza di vedere i risultati di Jian Zhu. In quel momento, la sua aura sembrava la più formidabile. Solo guardarlo avrebbe dato la sensazione che gli occhi venissero infilzati da spade.


Chiaramente Jian Zhu aveva ottenuto ispirazioni notevoli nello spazio primordiale!


La roccia di raffinazione elfica poteva ospitare venti persone alla volta. A parte queste persone, sia il clan Luo che della Volpe Bianca mandarono ciascuno sei discepoli.


Venti persone si misero di fronte all’enorme roccia di raffinazione elfica.

“Iniziamo.”


Una luce brillò e lo spazio attorno a Yi Yun cambiò all’istante.


Era una vasta pianura, uguale a quella in cui era stato sette anni fa.

“Scegli l’Antico Elfo contro cui vuoi combattere!”

“Scelto il Pesce Ranyi!” Yi Yun scelse di nuovo il Pesce Ranyi!


Allora, aveva subìto gravi ferite per uccidere il primo Pesce Ranyi. Ora voleva sapere che risultati avrebbe ottenuto in questa rivincita.


