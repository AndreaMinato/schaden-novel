---
weight: 9040
title: Capitolo 904 - Occhio della Volpe Celeste
pubDate: 2025-05-22T11:31:50.774Z
tags:
    - tmw
---


Capitolo sponsorizzato, ringraziamo Gae!
19 capitoli in coda totali (19 Gae),
0/1 sponsorizzazioni 1 euro a capitolo,
-Schadenfreude


Il totem del Corvo Dorato abbagliava tutti con le sue fiamme di puro Yang. Anche se era solo una proiezione, avevano la sensazione di venire sommersi da ondate di calore soffocante. Questo era il potere delle leggi. Quando le leggi di puro Yang raggiungevano uno stadio particolare, erano sufficienti a penetrare oltre le formazioni.


Tutti trattennero il respiro. Yi Yun aveva davvero eliminato il secondo Antico Elfo!


Aveva chiaramente ucciso il primo dopo Jian Zhu, ma aveva annientato il secondo più velocemente!


Avevano assistito alla battaglia tra Jian Zhu e il drago. Era estremamente intensa.


Se Yi Yun era riuscito ad uccidere il secondo Pesce Ranyi così velocemente, no significava che la sua forza era di gran lunga superiore a quella di Jian Zhu?


Questo sbalordì tutti quanti.


“Impossibile!” Esclamò un discepolo della Volpe Bianca.


Proprio mentre finiva di parlare, vide Bai Yueqing posare gli occhi su di lui. Immediatamente sussultò e chiuse la bocca.


Lo sguardo del terzo principe rivelò un po’ di insoddisfazione.


Poteva ignorare la sorpresa dei discepoli del clan Luo, ma perfino i membri del suo clan stavano reagendo in modo esagerato.


Che importava se Yi Yun aveva ucciso il secondo Antico Elfo? La principessa Volpe Bianca era ancora in testa.


Cosa stava succedendo però? Era normale che la sua forza fosse aumentata, ma come mai lo aveva fatto così di netto?

Bai Yueqing disprezzava già Yi Yun. In passato per lui era solo una figura insignificante, qualcuno che sottovalutata. Così non lo trovava irritante.


Ora però Yi Yun aveva superato Jian Zhu. Era proprio di fronte a lui, subito dopo la principessa Volpe Bianca!


Come poteva Bai Yueqing esserne contento?! Ai suoi occhi, la principessa Volpe Bianca non era solo forte, ma i suoi progressi erano davvero veloci. Normalmente nessuno avrebbe potuto raggiungerla.


“Ahah, non è male questo ragazzino.” L’Anziano Duanmu rifletté. Perfino il suo sorriso sembrava freddo nella sua espressione piatta.


Già prima aveva nutrito aspettative nei confronti di Jian Zhu, ma si era proprio sbagliato su Yi Yun.


Il ragazzo gli aveva dato una piacevole sorpresa!


L’Anziano Duanmu non aveva prestato troppa attenzione alla battaglia di Yi Yun di prima, aveva iniziato ad osservarlo solo quando il giovane era stato sul punto di uccidere il Pesce Ranyi.


Il primo scontro poteva solo destare un po’ di apprezzamento nell’Anziano Duanmu. Tuttavia, l’esperto aveva iniziato a guardarlo sotto una luce diversa una volta che aveva eliminato il secondo avversario!


“In effetti non è male. Al suo livello non è affatto facile raggiungere quel punto. Sebra che abbia fatto progressi notevoli nelle leggi. Anziano Duanmu, può riavvolgere la scena della battaglia di Yi Yun?” Chiese Bai Yueqing.


“Yi Yun sta per iniziare la sua battaglia con il terzo Antico Elfo. Perché il terzo principe non continua a guardare se è così interessato?” Disse in modo sprezzante l’Anziano Duanmu.


“Sì, è anche perfetto guardarlo insieme alla battaglia di Xue’er.” Disse Bai Yueqing. Un lampo freddo brillò nei suoi occhi. Come poteva essere interessato a Yi Yun? Era solo scontento e voleva vedere quanto era diventato forte.

Nessuno credeva che Yi Yun sarebbe stato capace di uccidere il secondo Antico Elfo prima di Jian Zhu. Perciò era stato solo l’Anziano Duanmu ad aver osservato la battaglia. Forse anche l’Anziano Shi, che non aveva detto una parola, l’aveva vista.


“Anziano Duanmu, per favore proietti la battaglia del fratello minore Yi verso il centro.” Disse un discepolo del clan Luo.


L’Anziano Duanmu fece un cenno e la scena accanto alla principessa Volpe Bianca cambiò. Adesso stava proiettando la battaglia di Yi Yun. L’immagine di Jian Zhu fu allineata a fianco.


Bai Yueqing si accigliò lievemente. Poteva ignorare il fatto che due dei tre posti fossero stati occupati dal clan Luo, ma Yi Yun era al centro.


In quel momento la principessa Volpe Bianca stava ancora combattendo contro il terzo drago.


Il colpetto della principessa stavolta non sembrava rilassato come prima. I suoi movimenti erano estremamente lenti. Anche se aveva sporto piano il dito, sembrava che stesse applicando una pressione pesante come una montagna. Mentre muoveva lentamente la mano, tutti potevano sentire l’aura nomologica che aveva condensato anche attraverso la formazione.


Per quanto riguardava l’immagine della volpe a nove code dietro la principessa, stava vorticando attorno durante lo scontro.


La terra cominciò a crepitare. Le fenditure iniziarono ad apparire anche nel cielo, scatenando tempeste spaziali.


Il terzo drago poteva distorcere lo spazio attorno usando soltanto la potenza del suo fisico.


Pareva potesse annientare un intero mondo se fosse stato libero di scatenare la sua furia.


Boom!


Come se una barriera invisibile si fosse frantumata, una cicatrice rossa apparì sulla testa del drago.


Da una sottile linea cremisi, si aprì lentamente fino a diventare una ferita. Immediatamente dopo, il drago provò dolore e ruggì con fare infuriato!


La principessa Volpe Bianca si accigliò lievemente.


Non era riuscita ad uccidere all’istante il terzo drago elfico!

Tutti finalmente riuscirono a capire cos’era successo. Il dito della principessa Volpe Bianca aveva cambiato le leggi di un piccolo spazio davanti alla fronte dell’enorme drago.


Anche se era un volume limitato, era stato sufficiente ad uccidere all’istante il primo e il secondo mostro. Questo era il potere terrificante delle leggi.


Durante una battaglia tra esseri umani, si poteva uccidere l’avversario senza nemmeno attaccarlo direttamente, modificando una piccola parte delle leggi dentro il suo corpo.


Se un guerriero fosse stato poco esperto nelle leggi, rischiava di morire senza nemmeno sapere come.


Questa era una grande discriminante nelle arti marziali, avere ispirazioni nomologiche o no. Era come un gigantesco burrone separatore.


Tuttavia, la principessa Volpe Bianca non era riuscita ad uccidere un drago elfico in un solo colpo. Unì le mani e formò un triangolo dove emerse l’occhio di una volpe.


“L’Occhio della Volpe Celeste!” Bai Yueqing perse la compostezza!


La principessa era riuscita ad evocarlo dopo aver ottenuto il suo Dominio del Dao nomologico!


L’Occhio della Volpe Celeste era la coagulazione del sangue speciale nel suo corpo. Entrando in risonanza con l’aura della Volpe Celeste a Nove Code dispersa nell’universo, poteva evocare la sua tecnica. Senza abbastanza percezione e talento, sarebbe stato difficile per lei arrivare a questo punto.


Tuttavia era riuscita ad evocarlo!


I discepoli del clan Luo ebbero la sensazione che il mondo attorno a loro fosse scomparso. L’occhio sembrò espandersi costantemente di fronte a loro. Alla fine riempì tutta la loro visuale.


Dong! Dong! Dong! Riecheggiarono intensi battiti cardiaci e il loro sangue ribollì, come se fossero sul punto di esplodere.


All’improvviso una brezza gentile soffiò su di loro, ridestandoli immediatamente.


“Non fissatelo.” Disse l’Anziano Duanmu. Mentre guardava l’Occhio della Volpe Celeste, disse: “Questa è la personificazione della Volpe Celeste a Nove Code. Ho visto tuo padre usarla prima. È notevole che la principessa Volpe Bianca sia riuscita a riprodurlo fino a questo punto.”


“Mio padre un tempo ha evocato l’Occhio della Volpe Celeste a Nove Code per annientare una fazione. I suoi nemici sono impazziti e hanno iniziato a massacrarsi l’un l’altro. Xue’er ha ancora molta strada da fare.” Disse umilmente Bai Yueqing.


I discepoli non osarono fissare ulteriormente l’Occhio della Volpe Celeste. Era troppo strano. I discepoli della Volpe Bianca non ne erano stati influenzati grazie alla loro stirpe. Invece guardarono la loro principessa con entusiasmo.


Prima aveva rivelato il suo Dominio del Dao nomologico e ora l’Occhio della Volpe Celeste. La principessa aveva proprio seminato gli altri.


“Whew!”


Una luce bianca ardente sfrecciò fuori dall’Occhio della Volpe Bianca, infilzando direttamente la fronte del drago!


Il mostro elfico tremò e i suoi occhi ambrati sembrarono appannarsi, come se la creatura avesse perso la ragione. E in quel momento, la principessa Volpe Bianca diede un altro colpo di dito. Mentre lo faceva, la donna sembrava un fiore bianco che fluttuava gentilmente a mezz’aria per poi arrivare di fronte al drago.


Nonostante si fosse avvicinata così tanto, il drago non oppose resistenza anche quando il dito gli toccò la fronte.


“Peng!”


L’intera testa del mostro sprofondò verso il basso. Il suo cranio si fratturò, schizzando sangue!


Il terzo drago elfico era morto!


Questo colpo diede una sensazione soffocante agli spettatori. Il cranio di un maestoso mostro elfico si era spaccato nel momento in cui era stato toccato. La principessa Volpe Bianca sembrava un fiore leggero e delicato che fluttuava a mezz’aria! La scena così sanguinosa era stata sconvolgente e i discepoli rimasero senza parole per molto tempo.

