---
weight: 9050
title: Capitolo 905 - Spada Nomologica
pubDate: 2025-05-26T08:03:52.726Z
tags:
    - tmw
---


Capitolo sponsorizzato, ringraziamo Gae!
18 capitoli in coda totali (18 Gae),
0/1 sponsorizzazioni 1 euro a capitolo,
-Schadenfreude


Dopo aver assistito alla terrificante forza combattiva della principessa Volpe Bianca, i discepoli del clan Luo non avevano più pretese. Non desideravano più che Jian Zhu uccidesse velocemente gli avversari, speravano solo che riuscisse a farlo.


Tuttavia… non era più facile a dirsi che a farsi? Il terzo Antico Elfo era troppo potente.


E in quel momento, Jian Zhu era appena riuscito a uccidere il secondo drago elfico. In un batter d'occhio, il divario tra lui e la principessa Volpe Bianca era diventato enorme.


"Mi chiedo come andrà quando Yi Yun affronterà il terzo Antico Elfo." Yi Yun aveva ucciso il secondo Antico Elfo prima di Jian Zhu e la sua terza battaglia stava per iniziare. Tutti i discepoli del clan Luo non vedevano l'ora di assistere allo scontro.


Se Yi Yun fosse riuscito a uccidere il terzo Antico Elfo con una velocità accettabile, il divario non sarebbe stato troppo vasto.


A giudicare dalla sua forza, c'era ancora qualche speranza che potesse riuscirci.


I discepoli del clan Volpe Bianca guardavano con disapprovazione l'entusiasmo di quei discepoli.


I discepoli del clan Luo non capivano quanto era terrificante l’Occhio della Volpe Celeste.


In quel momento, alcune figure furono espulse in successione.


I loro volti erano pallidi mentre ansimavano per riprendere fiato.


Uno di loro era Ran Xueyi.


Era riuscito a uccidere il primo Antico Elfo e aveva ferito il secondo!


Un risultato del genere era un grande miglioramento rispetto a sette anni prima.


Ran Xueyi non credeva di essersela cavata così male. Nonostante fosse pieno di ferite, era molto soddisfatto dei suoi risultati!


Dopo essere stato espulso, era apparso dietro alcuni discepoli del clan Luo. Appena uscito da una feroce battaglia, l’esagitato Ran Xueyi non aveva notato cosa stessero facendo quei discepoli del clan Luo. Disse: "Che peccato. Ho quasi ucciso il secondo Antico Elfo!"


Appena finito di parlare, Ran Xueyi si accorse che gli altri stavano guardando in alto.


Alzando lo sguardo, rimase sorpreso. Una proiezione?


Questo significava che la folla, compresi gli Anziani e il Terzo Principe del clan Volpe Bianca, stavano assistendo agli scontri?


Ran Xueyi arrossì. La sua dichiarazione di prima era stata un’esagerazione. Non era riuscito nemmeno a ferire gravemente il secondo Antico Elfo, figuriamoci a "quasi ucciderlo".


Aveva esagerato per mettere in ombra Yi Yun, ma non si aspettava che tutti potessero vedere le loro battaglie!


Ran Xueyi quasi voleva trovare un buco in cui nascondersi. Rimase a bocca aperta mentre si lambiccava il cervello per giustificarsi, per poi spalancare gli occhi verso l’alto.


Cos'era quello?


La scena ingrandita al centro non era quella di Jian Zhu o della Principessa Volpe Bianca, ma… quella di Yi Yun!?


La figura in piedi sopra la superficie del mare… era Yi Yun!?


Con che diritto la sua proiezione era stata ingrandita? Perché era posizionato tra la Principessa Volpe Bianca e Jian Zhu!?


Si affrettò a cercare dov’era la sua proiezione. Anche se era stato già espulso, le immagini erano ancora lì.


Era stato relegato in un angolo così piccolo? Chi avrebbe prestato attenzione ad un'immagine così minuscola!?


E in quel momento, un discepolo del clan Luo che aveva sentito le parole di Ran Xueyi lo guardò con sufficienza e disse casualmente: "Non male."


Sarebbe stato accettabile se il discepolo non avesse risposto, ma sentendo quelle parole, Ran Xueyi arrossì ulteriormente. Provava solo rabbia.


Nessuno gli aveva prestato alcuna attenzione!


Luo Mo fu espulso dopo Ran Xueyi. Notò rapidamente gli schermi sopra di loro. Quando vide la proiezione ingrandita di Yi Yun, rimase altrettanto sorpreso.


"Quello è…"


"La battaglia di Yi Yun è iniziata." Disse un discepolo del clan Luo, interrompendo Ran Xueyi che stava per parlare.


"Sta iniziando la sua seconda battaglia, giusto? Cosa c'è da vedere?" Disse Ran Xueyi con un'espressione livida.


Non aveva intenzione di concentrarsi su Yi Yun, ma quella proiezione così ingrandita era semplicemente troppo fastidiosa.


Aveva lavorato così duramente, coltivando per sette anni interi, per riconquistare la posizione che gli spettava oggi. Tuttavia, dopo che era stato espulso, si era reso conto di essere stato messo in un angolo. Il suo risultato sopra la media non era stato visto da nessuno, mentre la scena di battaglia di Yi Yun era posizionata proprio al centro.


"Seconda? Quella è la sua terza battaglia!" Disse il discepolo del clan Luo.


Terza!?


Ran Xueyi non osava credere alle proprie orecchie!


Fissò lo schermo con gli occhi spalancati. In quel momento, lo scontro di Yi Yun era già iniziato.


Nelle acque agitate del mare nero, violente tempeste si stavano formando sulla superficie. E in questa tempesta, Yi Yun stava brandendo una spada. Sotto si profilava un grosso e strano pesce. I suoi occhi erano estremamente freddi e fissavano Yi Yun mentre si nascondeva nel profondo del mare.


Ran Xueyi tremò. Aveva già affrontato il secondo Antico Elfo, ma l'aura emanata dallo strano pesce era senza dubbio di gran lunga superiore.


Inoltre, ora che la creatura era emersa, Ran Xueyi si era reso conto che Yi Yun stava combattendo contro il Pesce Ranyi. Era il suo antenato!


Uccidere il mio antenato?


Sebbene fosse solo un frammento dell'aura dell'Antico Elfo, era comunque piuttosto avvilente per Ran Xueyi. Inoltre, cos'era successo alla forza di Yi Yun?


Sette anni fa era ancora inferiore a lui!


E ora, dopo aver ricevuto risorse di coltivazione migliori ed essersi allenato duramente per sette anni, non era riuscito a seminare Yi Yun?


Ran Xueyi non aveva visto la battaglia di Yi Yun di prima, così lo trovava inaccettabile.


In quel momento, Yi Yun si mosse!


Fronteggiando la tempesta, caricò contro il Pesce Ranyi con la spada in mano!


La lama fendette la pioggia fitta. Un segno bianco e vuoto emerse dalla pioggia. Yi Yun stava puntando la spada direttamente verso il mostro.


Boom!


Il Pesce Ranyi aprì le sue enormi fauci, attirando l’acqua del mare. Subito dopo, la sputò contro Yi Yun, facendo esplodere una colonna d’acqua dalla superficie.


La forza dell’assalto era impressionante, sufficiente ad abbattere una montagna.


Tuttavia, Yi Yun non aveva alcuna intenzione di schivare.


Ruota Dorata Infernale!


Una luce dorata esplose improvvisamente dal corpo di Yi Yun.


Esplose un inferno ardente tra le acque oscure.


La colonna era stata attraversata!


Il mare era stato diviso in due e, in quel momento, rifluì all’improvviso.


Il potere terrificante fece trattenere il fiato ai discepoli spettatori. Una volta che le metà dell'acqua si fossero scontrate, la persona nel mezzo non sarebbe stata ridotta in poltiglia all'istante?


Ma in quel momento, Yi Yun non si ritirò ancora!


La spada nella sua mano tremò e improvvisamente, innumerevoli motivi runici misteriosi apparvero sulla lama.


Questo era uno dei metodi per usare la Ruota Karmica delle Miriadi di Demoni. Dopo sette anni di meditazione, Yi Yun stava ora testando il potere della sua spada!


"Frammenti nomologici?" Fata Volpe Rossa rimase sorpresa vedendo quella mossa. Yi Yun aveva ottenuto intuizioni nomologiche dalle pietre della Divinità Elfica sconosciute?


Con una spada nomologica in mano, Yi Yun colpì di nuovo il Pesce Ranyi!


Il fendente non mirava solo al corpo della creatura, ma anche alle sue leggi elementali dell'acqua!


Il Pesce Ranyi si girò nell'acqua mentre le due tumultuose colonne d'acqua si dirigevano dritte verso Yi Yun.


"Disintegrati!" La lama della spada lampeggiò attraverso di esse, emettendo una luce dorata scintillante!


Boom!


Numerose piccole ferite apparvero sul corpo gigantesco del Pesce Ranyi, dalla testa alla coda.


Era chiaramente un solo colpo, ma gli effetti del suo attacco erano piuttosto strani.


Se ci fosse stato un guerriero più debole al posto del Pesce Ranyi, il suo corpo sarebbe stato istantaneamente tagliato in innumerevoli piccoli pezzi di carne, sarebbe morto sicuramente.


Il pesce Ranyi si irrigidì e subito dopo, le piccole ferite iniziarono a guarire!


Vedendo questa scena, i discepoli del clan Luo, che fissavano intensamente la proiezione della battaglia, provarono delusione.


Questo colpo non era riuscito a uccidere il Pesce Ranyi.


La mente di Ran Xueyi si svuotò!


Yi Yun era già così forte!


Anche se Yi Yun non fosse riuscito a uccidere il terzo Pesce Ranyi, era comunque molto più forte di lui.


Se Jian Zhu, o anche Luo Mo avessero dimostrato miglioramenti del genere, avrebbe solo provato invidia, ma non avrebbe mai dubitato delle sue capacità.


Fissò la proiezione della battaglia con sguardo vacuo.


In quel momento, il furioso Pesce Ranyi agitò quasi tutto il mare mentre colonne d'acqua esplodevano dritte verso il cielo.


Queste colonne schizzavano gocce d’acqua ovunque. Solo avvicinarsi ad esse significava rimanere feriti, toccarle avrebbe portato alla morte!


Il colpo precedente di Yi Yun era stato molto potente!


Ma non era stato abbastanza per uccidere il Pesce Ranyi.


La Principessa Volpe Bianca aveva evocato l'Occhio della Volpe Celeste, mentre Yi Yun... Non aveva alcun potente sangue di Antico Elfo, né una stirpe particolare.


In quel momento, Yi Yun stese la mano e la agitò. Intorno a lui apparvero improvvisamente 999 sciabole volanti scintillanti.


La formazione delle mille sciabole delle nevi!


Yi Yun guardò il Pesce Ranyi. Se una non era abbastanza per ucciderlo, che dire di cento o mille?


Sebbene non avessero il vero potere delle mille sciabole volanti delle nevi, le armi create dal clan Luo avrebbero potuto produrre un attacco esplosivo una volta che fossero state potenziate dalle leggi.


Cha! Cha! Cha!


Fiocchi di neve iniziarono a fluttuare verso il Pesce Ranyi. Tutto il loro splendore conteneva un intento assassino. Ogni sciabola volante aveva un motivo runico!


Questa era una formazione di sciabole costruita con frammenti nomologici.


"Questa formazione contiene più di mille leggi, quindi può distruggerele tue leggi elementali dell'acqua!" Yi Yun seguì direttamente la formazione di sciabole e spinse la sua spada in avanti.


"Muori!"


Boom! Boom! Boom!


Dopo l’esplosione abbagliante, sembrò calare un momentaneo silenzio. Subito dopo, ci fu un enorme boato mentre l'enorme bocca di serpente del Pesce Ranyi esplodeva. Sangue e acqua di mare schizzarono ovunque!


Le colonne d'acqua che il mostro elfico stava controllando collassarono accanto a Yi Yun. Tra le onde scure e agitanti, Yi Yun rimase in alto nel cielo. In piedi sopra il cadavere del Pesce Ranyi, brandiva una spada e c'era ancora sangue che gocciolava dalla sua punta.


Il terzo Antico Elfo era morto!


"Snap!" Bai Yueqing chiuse con forza il suo ventaglio!


