---
weight: 9070
title: Capitolo 907 - Dominio a Nove Code
pubDate: 2025-05-26T08:03:52.730Z
tags:
    - tmw
---


Capitolo regolare,
17 capitoli in coda totali (17 Gae),
0/1 sponsorizzazioni 1 euro a capitolo,
-Schadenfreude


“Lascia che questa canaglia sfidi il nostro antenato e che gli faccia vedere il potere dell’Occhio della Volpe Celeste!”


I talenti presenti si sentirono rivendicati.


In quanto antenato del clan, la Volpe Bianca a Nove Code era spesso consacrata e venerata da loro. Ogni loro discepolo era pieno di riverenza nei confronti dell’Antico Elfo.


Così la scelta dell’Anziano Shi di fare affrontare la Volpe Bianca a Nove Code a Yi Yun ovviamente li aveva fatti sentire a disagio.


Ora avevano sfogato un po’ la loro rabbia.


Non solo il loro antenato era forte, ma era anche esperto nelle leggi. Il modo in cui attaccava era estremamente bizzarro. Chi non avesse capito cosa stava affrontando, avrebbe solo sofferto!


In quel momento Yi Yun e la Volpe Bianca a Nove Code si stavano osservando nella formazione. Gli occhi dell’Antico Elfo erano cupi, ma brillanti, come se contenessero galassie connesse ad un’altra dimensione.


Yi Yun rimase stordito quando vide quel paio di occhi. Aveva la sensazione che quello sguardo fosse una fonte di oscurità, il nucleo.


Ma non c’era nemmeno un briciolo di polvere nel pelo della Volpe Bianca a Nove Code. Il nero e il bianco simile alla neve fresca formavano un netto contrasto.

Tecnica oculare?


Yi Yun ne fu sorpreso. Sapeva che, nelle arti marziali, esistevano tecniche mistiche che si focalizzavano sugli occhi. Abilità del genere usavano comunemente illusioni e attacchi spirituali.


Ora però Yi Yun aveva la sensazione che la Volpe Bianca a Nove Code non avesse usato una tecnica illusoria ordinaria. Le scene riflesse nei suoi occhi contenevano leggi del Grande Dao, come se comprendessero la nascita e la morte di interi mondi.


Sembrava che le sue pupille riflettessero i frammenti delle leggi provenienti dal collasso del Cielo Empireo Primordiale, impressi per sempre in essi.


In quel momento, Yi Yun percepì all’improvviso oscurità diffondersi dallo sguardo della Volpe Celeste a Nove Code. Il buio sembrò condensarsi, consumò lo spazio circostante e iniziò a dirigersi verso di lui!


Yi Yun ebbe la sensazione di essere arrivato in un vuoto sconfinato. Non c’era nulla, ma poteva scorgere vagamente una Volpe Bianca in lontananza. Il suo corpo sembrava essersi rimpicciolito fino a due centimetri di dimensioni, come se si stesse distanziando rapidamente da lui.


E proprio mentre Yi Yun lo stava pensando, la creatura era già delle dimensioni di un chicco di riso, come se fosse sul punto di scomparire da un momento all’altro.


Se fosse svanita, sarebbe rimasto solo Yi Yun in questo spazio. La Volpe Bianca sarebbe scomparsa nell’infinito.


Una tecnica oculare sigillante?


Pensò Yi Yun. Una volta che fosse stato sigillato, avrebbe perso questo incontro!


Vedendo il sigillo che stava per chiudersi, Yi Yun ruggì!


Boom!


Dietro di lui, il Corvo Dorato a tre zampe distese le ali e fiamme di puro Yang si diffusero attorno a lui. Lo spazio oscuro fu consumato dalle fiamme!


Anche se fosse stato uno spazio sigillato nell’oscurità assoluta, Yi Yun poteva usare le fiamme di puro Yang per bruciarlo!


Questo universo all’inizio era una distesa vuota e silenziosa. Era per via dell’esistenza delle stelle che si era illuminato.


E questi astri bruciavano di pure fiamme Yang.


Spaccati per me!


Yi Yun scosse la spada e rune nomologiche si radunarono attorno ad essa. Evocò la formazione delle sciabole delle nevi e la fece disperdere in ogni direzione!


Il giovane produsse fendenti che attraversarono i fiocchi di neve.


Swish!


Il vuoto oscuro fu squarciato da Yi Yun!


Quando la sua spada e le 999 sciabole vorticavano attorno a lui, salì sul Corvo Dorato e uscì dal vuoto.


Tutti videro questa scena. Mentre Yi Yun stava per essere consumato dal vuoto, i discepoli del clan Luo avevano trattenuto il respiro. Ma trenta secondi dopo, lo videro squarciare lo spazio e uscire.


“Per un pelo!”


“Yi Yun sembra… un po’ in difficoltà!”


“Questa volpe mi agita. Non oso guardarla dritta negli occhi.”

I presenti erano tutti nervosi e sconvolti.


Yi Yun si era mostrato indomabile all’inizio, ma ora sembrava essere stato trattenuto da un pantano. Non poteva uccidere facilmente la Volpe Bianca.


Inoltre l’Antico Elfo era rimasto nascosto tra le nuvole fin dall’inizio, non si era mosso minimamente…


Il divario si stava rivelando lentamente. Dall’altra parte, la principessa Volpe Bianca aveva già ferito il quarto drago elfico!


La principessa aveva infilzato il dorso dell’enorme creatura. La sua spada era penetrata attraverso il suo corpo, facendo schizzare sangue dalla ferita!

Vedendo questa scena, Bai Yueqing rivelò un sorriso soddisfatto. Il risultato finale non sarebbe cambiato. Ovviamente sarebbe stato molto più facile per Yi Yun se avesse lottato contro il Pesce Ranyi. Avrebbe potuto ferire gravemente il quarto Pesce Ranyi, ma ora non poteva sfruttare la sua forza contro le strane tecniche d’attacco della Volpe Bianca a Nove Code.


Questa era la repressione dovuta alle leggi.


La Volpe Bianca a Nove Code era uno degli Antichi Elfi più vicini al Dao Celeste. Perfino le leggi di un briciolo di essenza spirituale superavano di gran lunga quelle di Yi Yun.


Quando pensò a questo, Bai Yueqing diede una rapida occhiata all’Anziano Shi. La decisione impulsiva di cambiare avversario per Yi Yun si era ritorta contro di lui.


In quel momento, la Volpe Bianca a Nove Code si mosse. Il suo enorme corpo sbucò lentamente dalle nuvole e le sue code svolazzavano come fiamme nivee.


Stava fissando Yi Yun. Anelli di colore diverso fuoriuscirono dalle pupille della creatura.


Dopo che questi cerchi si estesero per diversi chilometri, scomparirono nel vuoto. Tuttavia non svanirono veramente, invece iniziarono a sigillare lo spazio.


Un dominio?


I discepoli del clan Luo sussultarono. Erano talenti cresciuti meticolosamente da vari stati o fazioni, così ovviamente erano ben informati.


Potevano capire che questi anelli che si erano fusi con lo spazio avevano formato un dominio sigillante. Tuttavia, visto che erano di colori e quantità diverse, ognuno di essi era forse un dominio diverso indipendente?


Come se avesse intuito cosa stavano pensando, una discepola della Volpe Bianca disse:

“Quello è il dominio a nove code. Ha nove domini! Il dominio che state vedendo è un amalgama di nove domini. Fondendoli, trasformerà la struttura interna nel dominio in un mondo completo. È quasi indistruttibile. Solo il dominio stesso può uccidere chiunque rimanga intrappolato dentro. Ora che il dominio si è chiuso, Yi Yun non potrà scappare visto che non conosce i misteri del dominio a nove code.”

La discepola parlò con orgoglio. Yi Yun stava avendo la peggio perché non conosceva le tecniche della Volpe Bianca a Nove Code. Sennò avrebbe cercato di precipitarsi fuori prima che il dominio si chiudesse.

Era già troppo tardi.

Il risultato era deciso una volta che si veniva sigillati nel dominio a nove code indistruttibile!


L’espressione di Yi Yun si incupì lievemente. Aveva percepito che le leggi dello spazio attorno erano cambiate. La Volpe Bianca a Nove Code sembrava una divinità e signora di questo spazio, capace di decidere della vita e della morte di chi era al suo interno.


Ovviamente Yi Yun intuì che si trattava di domini. Con un pensiero, fece volare la formazione delle mille sciabole delle nevi.

“Cha! Cha! Cha!”


I bagliori delle lame danzarono attorno come fiocchi di neve. Tuttavia, quando le sciabole raggiunsero un raggio di trecento metri, sembrarono scontrarsi con un muro invisibile.


Tutte le lame rimbalzarono all’indietro tintinnando!


