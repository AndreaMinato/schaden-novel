---
weight: 909
title: Capitolo 909 - Fondere il Cielo e la Terra
pubDate: 2025-05-26T08:03:52.735Z
tags:
    - tmw
---


Capitolo regolare,
16 capitoli in coda totali (16 Gae),
0/1 sponsorizzazioni 1 euro a capitolo,
-Schadenfreude


“Quella canaglia… è stato solo fortunato. Le battaglie mentali devono essere il suo forte, così sarebbe più facile per la sua Spada della Volontà distruggere l’illusione!”


I discepoli della Volpe Bianca erano avviliti. Sembrava che il più grande vantaggio del loro antenato fosse meno efficace contro Yi Yun.


“Nessun problema. La Volpe Bianca a Nove Code non si limita a questo. Anche se avesse attraversato la foschia delle illusioni, non potrebbe comunque uscire dal dominio a Nove Code! E la Volpe Bianca a Nove Code è invincibile dentro il suo dominio!”


Essendo l’amalgama di nove domini, era la più grande manifestazione delle leggi padroneggiate dal loro antenato. Se Yi Yun avesse saputo delle tecniche combattive dell’Antico Elfo in anticipo, avrebbe potuto evitarle in partenza, ma adesso era già sigillato qui.


Yi Yun guardò la Volpe Bianca a Nove Code. Provava una strana sensazione, come se la creatura fosse il mondo stesso.


“È questo l’effetto di un dominio…?”


Il totem del Corvo Dorato emerse dietro Yi Yun. Apparì anche l’immagine della valle Tang del Fusang!


Yi Yun scosse la spada nella sua mano e menò un fendente verso l’avversario!


“Cha!”


Il raggio della lama squarciò il vuoto, dritto verso la testa della Volpe Bianca a Nove Code. Tuttavia, proprio quando il fendente fu sul punto di colpirla, sembrò avvenire uno strano fenomeno. Il corpo della creatura si divise e si increspò come acqua, lasciando passare l’attacco!


Era come se Yi Yun avesse colpito un’immagine residua! Era una sensazione completamente diversa rispetto a come il Pesce Ranyi usava le leggi elementali dell’acqua per schivare. Il Pesce Ranyi almeno rimaneva ferito durante il processo, ma la Volpe Bianca a Nove Code ne era uscita completamente illesa. Yi Yun aveva mancato il bersaglio!

“Un’illusione?” I discepoli del clan Luo fissarono la proiezione. Perfino il corpo della creatura stessa poteva diventare un’illusione?


Ma proprio mentre pensavano a questa ipotesi…


“Cha!”


Artigli di volpe affilati come lame presero di mira Yi Yun. Erano così taglienti da mozzare il fiato e puntarono verso il fianco di Yi Yun!


Il giovane schivò gli artigli, ma l’abito incantato che indossava fu squarciato dal vento sollevato dal colpo!


“Non è un’illusione!”


Non era un’illusione quando attaccava, ma lo sarebbe diventata quando si difendeva?


Non l’avrebbe resa praticamente imbattibile?


Molti la pensarono in questo modo perché non capivano i metodi d’attacco della Volpe Bianca a Nove Code.


Tuttavia la mente di Yi Yun rimase lucida nel dominio. La sua intuizione aveva colto nel segno. La Volpe Bianca a Nove Code era integrata al dominio. Erano un’entità sola!


La Volpe Bianca a Nove Code si era manifestata come un mondo. Se non avesse distrutto questo dominio, sarebbe stato impossibile sconfiggerla!


…


“Fratello maggiore, sembra che tu abbia esagerato.” Di fronte alla proiezione di Yi Yun, l’Anziano Duanmu trasmise la sua voce all’Anziano Shi.


Se Yi Yun avesse affrontato il Pesce Ranyi, forse l’avrebbe già ferito gravemente.


Tuttavia Yi Yun non aveva esperienza con le tecniche della Volpe Bianca a Nove Code, che usava ogni sorta di abilità bizzarra. Era davvero svantaggioso per Yi Yun.


L’Anziano Shi esitò lievemente e poi disse: “Non è vero che questo dominio non abbia punti deboli, ma sarà davvero difficile per Yi Yun trovarli. Ma va bene così. Vale la pena incassare una piccola perdita contro quel giovane del clan della Volpe Bianca per fargli vedere che sorta di mosse bizzarre e sfaccettate esistono nel mondo delle arti marziali.”


Durante la conversazione tra i due Anziani, la principessa Volpe Bianca aveva già ferito gravemente il drago!


Era il quarto Antico Elfo, eppure non sembrava aver fermato i progressi della principessa.


Yi Yun invece era in stallo.


Per quanto riguardava persone come Jian Zhu, le Gemelle Ombra e Wufeng, erano già stati sconfitti ed espulsi. Solo Jian Zhu e la più grande delle Gemelle Ombra, Nongying, erano riusciti a stento ad uccidere il terzo Antico Elfo. Non avevano potuto competere con il quarto nemico.


Nongyue e Wufeng erano riusciti solo a ferire gravemente il terzo avversario ed erano stati sconfitti prima di poterlo uccidere.


Nel momento in cui furono espulsi, videro le due grandi proiezioni della formazione di raffinazione.


“La principessa Xue’er, e l’altro è… Yi Yun?!”


“Yi Yun sta affrontando la Volpe Bianca a Nove Code?! Inoltre ha già evocato il suo dominio a nove code?!”


Nongying e Nongyue capirono cos’era successo nelle altre battaglie. In quanto discendenti della Volpe Bianca, rimasero sbalordite dall’Antico Elfo!


Non c’era bisogno di chiedere a che punto fosse arrivato Yi Yun vista l’aura della Volpe Bianca a Nove Code e del dominio che erano molto più forti dell’avversario contro cui avevano combattuto!


“Che Yi Yun stia affrontando il quarto Antico Elfo?!”


Le gemelle erano incredule!


“Esatto! Il quarto!” Disse Bai Yueqing stringendo il ventaglio nella sua mano!


Anche se Yi Yun adesso era ad un’impasse, il terzo principe ancora non capiva come fosse riuscito a migliorare così tanto.

“Cha!”


Un’altra artigliata sfrecciò verso Yi Yun. Tre marchi rossi macchiarono il dominio proprio dov’erano le punte degli artigli. Sarebbero state ovvio che fine avrebbe fatto Yi Yun se fosse stato colpito!


Il giovane la schivò per un pelo. In quel momento stava mantenendo la calma mentre affrontava la Volpe Bianca a Nove Code.


Non aveva mai visto un dominio del genere. Non aveva mai assistito alla sovrapposizione di nove domini in un combattimento.


Questa era una sfida, ma non era anche un’opportunità per allenarsi per lui?


Yi Yun aveva meditato sulla Ruota Karmica delle Miriadi di Demoni attraverso la Pietra della Divinità del Cristallo Viola. Anche se aveva ottenuto ispirazioni lungo un periodo di sette anni, il divario tra lui e l’uomo dai capelli lunghi era ancora vasto come quello tra giorno e notte.


Inoltre era impegnativo concretizzare il frutto di una meditazione.


Yi Yun voleva compiere una fusione perfetta tra la Ruota Karmica delle Miriadi di Demoni e le sue tecniche di combattimento.


Cha!


L’artiglio di volpe si avventò su Yi Yun, ma stavolta non solo il giovane menò un fendente in risposta invece di schivare!


La sua lama brillò di rune viola. I motivi runici provenivano dalla Ruota Karmica delle Miriadi di Demoni.


Al suo attuale livello, era troppo difficile evocare la Ruota Karmica delle Miriadi di Demoni. Avrebbe consumato quasi tutte le sue forze e non sarebbe riuscito più a continuare a combattere.


Se l’avesse attivata, avrebbe ucciso il quarto Antico Elfo, ma non sarebbe potuto andare oltre. Non era il risultato che voleva.


E se avesse distillato la Ruota Karmica delle Miriadi di Demoni in rune nomologiche per potenziare le sue armi, avrebbe risparmiato molta energia!


999 sciabole volanti sfrecciarono attorno a Yi Yun, emettendo raggi. Ognuna di esse era stata iscritta con una runa.


Le lame volavano liberamente e arrivarono ai confini del dominio!


Ding! Ding! Ding! Ding!


Mentre il metallo colpiva la barriera nomologica, emise un suono sgradevole!


Per quanto riguardava la spada di Yi Yun, era impegnata ad affrontare gli artigli della volpe!


Ogni sciabola volante che sbatteva contro le barriere del dominio veniva respinta, sembravano attacchi inutili.


Ma in realtà Yi Yun stava scegliendo un punto diverso da attaccare ogni volta!


Ogni fendente di sciabola era uno scontro tra leggi e dava sensazioni completamente diverse.


Stava iniziando a dedurre un modo per distruggere il dominio tramite la collisione delle leggi.


Allo stesso tempo, questa era una forma di allenamento della Ruota Karmica delle Miriadi di Demoni!


Mentre tentava di decifrare il dominio, stava approfondendo la sua comprensione della Ruota Karmica delle Miriadi di Demoni. Yi Yun credeva che, non importava quanto fosse potente la Volpe Bianca a Nove Code, sarebbe stata di gran lunga inferiore all’uomo con i capelli lunghi nascosto nel Cristallo Viola.


Le leggi del dominio a nove code erano inferiori a quelle della Ruota Karmica delle Miriadi di Demoni dopotutto!


I raggi di sciabole volarono in ogni direzione come fiocchi di neve. Yi Yun invece stava affrontando il pericolo mentre veniva attaccato dagli artigli della volpe. Sembrava fosse sul punto di venire sconfitto da un momento all’altro!


“Il fratello minore Yi è impegnato in una dura battaglia!” I discepoli del clan Luo erano estremamente nervosi.


Per quanto riguardava i giovani della Volpe Bianca, sembrava che avessero la vittoria in tasca. “Yi Yun sta ancora scagliando le sue sciabole contro la barriera. Crede di poter decifrare il dominio a nove code? Che ingenuità!” Disse un discepolo della Volpe Bianca mentre i suoi compagni esultavano.


“Principessa Xue’er! La principessa Xue’er ha ucciso il quarto Antico Elfo!”


I discepoli del clan Luo ne furono sbalorditi e si girarono velocemente. Lì videro il cadavere di un lungo drago che galleggiava nel mare blu scuro. Il suo corpo era ricoperto di ferite!


Per quanto riguardava la principessa Volpe Bianca, fluttuava a mezz’aria mentre sangue cremisi colava lentamente dalla punta della sua spada.


“Ploc! Ploc!”


Il sangue di drago cadeva pesantemente in acqua.


Il contrasto dell’abito bianco come la neve e del sangue che tingeva di rosso il mare si impressero nelle iridi di molti discepoli, che rimasero scioccati.


I discepoli del clan Luo si ammutolirono momentaneamente di fronte alla proiezione della roccia di raffinazione elfica.


La principessa Volpe Bianca era troppo potente!


L’invincibilità era una forma di solitudine. Tra la giovane generazione che partecipava alle prove della sala divina Luo, la principessa Volpe Bianca probabilmente era un’esistenza invincibile. Fortunatamente avevano ancora Luo Huo’er che poteva competere con lei.


