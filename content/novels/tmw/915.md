---
weight: 915
title: Capitolo 915 - Midollo del Drago
pubDate: 2025-06-03T07:51:11.418Z
tags:
    - tmw
---


Capitolo sponsorizzato, ringraziamo Gae!
11 capitoli in coda totali (11 Gae),
0/1 sponsorizzazioni 1 euro a capitolo,
-Schadenfreude


Due giorni dopo la fine della prova della Roccia di Raffinazione Elfica, Yi Yun ricevette improvvisamente una trasmissione della voce dall’Anziano Duanmu.


La sala divina Luo era estremamente maestosa, e uno dei suoi molti piani era il Palazzo Astrale, dove i discepoli del clan Luo si coltivavano.


E la convocazione portò Yi Yun al settimo livello.


Il settimo piano della sala divina Luo era molto diverso dal Palazzo Astrale.


Sembrava estremamente vasto, quasi sconfinato. Innumerevoli puntini luminosi dorati fluttuavano nell’aria in costante movimento. Yi Yun ne vide uno fermarsi davanti a lui e con sorpresa scoprì che in realtà erano uccellini dorati. Ognuno di essi era avvolto da uno strato di luce dorata mentre volavano in giro.


"Mi chiedo se siano creature viventi… Interessante." Yi Yun rimase nella sala principale a osservarli, riflettendo sulla scena.


"Questo settimo livello è uno spazio indipendente, si chiama Padiglione dei Tesori."


Yi Yun vide improvvisamente delle figure illusorie apparire davanti a lui mentre due persone si materializzarono. Si affrettò a salutarle: "Porgo i miei rispetti all’Anziano Duanmu e all’Anziano Shi."


"Non c’è bisogno di tanta formalità. Oh?" Lo sguardo dell’Anziano Duanmu scrutò Yi Yun e disse: "Ti sei già completamente ripreso. Anche il tuo livello di coltivazione è leggermente aumentato?"


"Sì." Rispose Yi Yun.


Anche se non era rimasto ferito quando aveva ucciso il quinto Antico Elfo, aveva usato tutta la sua energia per rilasciare un debole Ruota Karmica delle Miriadi di Demoni. Aveva consumato tutto il suo qi vitale, al punto da non riuscire più a muoversi.


L’Anziano Duanmu aveva già notato le capacità di recupero di Yi Yun, così rise: "Anche se sei un umano, ti riprendi piuttosto rapidamente. L’unico problema è che la tua costituzione è leggermente carente. So che in passato hai assorbito l’osso elfico del Drago dei Fiumi Divoratore dei Cieli, ma la qualità di quell’osso era terribile."


L’Anziano Duanmu parlò con franchezza, mentre Yi Yun mostrò un’espressione rassegnata. Non solo le condizioni del suo fisico erano carenti, ma anche il suo livello di coltivazione era basso. Riusciva a malapena ad evocare una versione indebolita della Ruota Karmica delle Miriadi di Demoni, e usarla anche solo una volta prosciugava completamente le sue riserve d’energia.


"La ricompensa questa volta è un osso che ha conservato midollo osseo. Dopo avertelo dato, assorbilo rapidamente e cerca di distinguerti nelle prove rimanenti." Anche l’Anziano Duanmu ora aveva una grande considerazione di Yi Yun.
La ragione per cui gli Anziani rimanevano nel Cielo Empireo Primordiale a gestire la sala divina Luo era, in primo luogo, per ottenere intuizioni nomologiche durante la reclusione e, in secondo luogo, per coltivare più talenti per il clan. Anni fa, anche loro avevano percorso lo stesso cammino.


"Vi ringrazio, Anziani. Tuttavia, ho intenzione di ritornare immediatamente a coltivare in isolamento nello spazio primordiale.” Disse Yi Yun.


L’Anziano Duanmu esitò leggermente: "Coltivare in isolamento? Per quanto tempo?"


"Non lo so." Yi Yun scosse la testa. Se fosse entrato in reclusione nello spazio primordiale, potevano passare anni senza che nemmeno se ne accorgesse. Se fosse stato disturbato durante questo periodo, avrebbe influenzato notevolmente il risultato.


"Capisco… La sala divina Luo ha lo spazio primordiale come suo nucleo. Si possono ottenere più risultati coltivando lì. Ti perderei qualche ricompensa se non parteciperai alle prove dopo, ma… va comunque bene!”


L’Anziano Shi ci pensò su e annuì: "Che importa se non parteciperai!? Sei estremamente talentuoso e il sentiero delle arti marziali è pieno di vicissitudini. Devi sapere che in passato ci sono stati geni ancora più talentuosi di te, favoriti da un grande destino, ma che alla fine sono periti. È una via molto difficile da percorrere."


Yi Yun inspirò profondamente e disse: "Lo capisco."


Il suo sguardo era calmo e determinato. In passato, era solo un giovane insignificante. Dalla sua ascesa iniziata nella Landa Selvaggia delle Nuvole, aveva già riconosciuto la difficoltà della via delle arti marziali.


Indipendentemente da quanto fosse difficile, Yi Yun aveva scelto di continuare.


All’interno del Cristallo Viola, l’uomo dai capelli lunghi e la donna del loto rosso che era apparsa in seguito, si trovavano in una posizione così più elevata della sua.


Sarebbe riuscito a raggiungere con le proprie forze e il duro lavoro il punto in cui loro si trovavano, per vedere ciò che loro vedevano?  


"Dato che vuoi entrare in isolamento, allora non ti sarà dato l’osso di un Antico Elfo con del midollo osseo." Disse l’Anziano Shi.


Yi Yun rimase sbalordito. Non glielo avrebbero dato?


In quel momento, l’Anziano Shi continuò: "Sì, le ricompense dovevano essere consegnate gradualmente durante il percorso, ma dato che non parteciperai a quelle prove, perderai quelle ricompense. In tal caso, potrei anche darti la migliore in un colpo solo. Nella storia delle prove della sala divina Luo, un oggetto del genere è stato consegnato solo poche volte. Questa è la ricompensa più alta delle prove della sala divina Luo."


"Fratello…" L’Anziano Duanmu lanciò un’occhiata all’Anziano Shi, ma alla fine non aggiunse altro.


"Ecco!" L’Anziano Shi stese una mano.


Un uccello rosso sangue squarciò il cielo come un fulmine e si posò sul suo palmo.


Era cremisi… Yi Yun non era riuscito a notarlo tra i numerosi uccelli dorati presenti.  


L’uccello emanava un’aura estremamente peculiare. Mentre Yi Yun lo osservava, aveva la sensazione che il suo battito cardiaco, il suo flusso sanguigno e circolazione di qi vitale ne venissero influenzati, come se tutto il suo essere fosse in un ritmo estremamente sublime.


In quel momento, l’uccello improvvisamente cinguettò e si trasformò in un cristallo rosso sangue.


Al centro del cristallo, c’era una linea di sangue in costante movimento, come se fosse dotata di vita propria.


"Quello è…" Yi Yun fissò intensamente il cristallo. Poteva intuire quanto fosse prezioso.


"Questo è il midollo osseo di un Drago del Sangue degenerato." Disse l’Anziano Shi. "Sei stato alla valle del Vento Nero del monte Nuvola Azzurra durante l’addestramento di gruppo? Questo è il midollo osseo lasciato da quel drago, un midollo osseo che si trovava in una delle sue vertebre.”


Il midollo osseo del Drago del Sangue degenerato!?


Yi Yun trattenne il respiro.


Dopo la morte del Drago del Sangue degenerato, la sua decomposizione aveva trasformato quel luogo in una terra proibita, nutrendo e generando spettri sanguigni. Il potere del suo midollo osseo era inimmaginabile!


Yi Yun aveva precedentemente assorbito un osso di un Drago dei Fiumi Divoratore del Cielo, e nonostante fosse di un livello superiore ad un Drago di Sangue degenerato, non poteva competere con il suo midollo osseo!


"Questo midollo osseo è uno dei tesori della sala divina Luo. Ogni volta che ne doniamo uno, le nostre riserve limitate si riducono. Questo filo di midollo osseo è massima qualità. La sua energia è stata preservata al meglio.
Ma sarà ancora più difficile per te assorbirlo con la tua costituzione fisica. Prendilo ed entra in isolamento. Quanto riuscirai ad assorbire dipenderà dal tuo destino." L’Anziano Shi lanciò il cristallo al giovane. Aveva scelto di darglielo, ma sarebbe dipeso da Yi Yun stesso se sarebbe riuscito a emergere come un drago.


Quando Yi Yun afferrò il cristallo, sentì come se il midollo osseo al suo interno fosse vivo. Era in costante movimento, come se potesse volar via dalle sue mani da un momento all’altro.


Il miglior filo di midollo osseo, il suo valore probabilmente era inimmaginabile.


"Noi due siamo vecchi. Non sappiamo per quanti anni ancora potremo gestire la sala divina Luo. Vedendo come il talento sia diminuito dopo la guerra del clan Luo…" L’Anziano Duanmu interruppe il suo discorso a metà per poi scuotere la testa.


Mentre Yi Yun li osservava, sentì che c’era qualcosa tra le righe di ciò che l’Anziano Duanmu aveva detto.


La loro forza e livello di coltivazione erano come nuvole per lui. Qualcosa a cui molti guerrieri aspiravano.


Tuttavia, Yi Yun vide qualcosa di diverso dalle loro espressioni.


"Grazie, Anziano Shi, grazie, Anziano Duanmu!" Yi Yun fece un solenne inchino.


Da quando era arrivato nel Cielo Empireo dei Diecimila Elfi, i suoi sentimenti per il clan erano principalmente dovuti a Luo Huo’er, di cui era amico. Inoltre, Yi Yun aveva anche bisogno di unirsi a una fazione, quindi aveva naturalmente scelto il clan Luo. Avendo ricevuto la benevolenza di una fazione, ovviamente doveva contribuire a sua volta. E oggi, i sentimenti che i due Anziani provavano per il clan Luo, così come le aspettative che avevano per i geni del clan, avevano commosso Yi Yun.


Strinse il cristallo con forza. Le speranze dei due Anziani erano incarnate in quel cristallo.

