---
weight: 923
title: Capitolo 923 - Requisiti per scegliere un discepolo
pubDate: 2025-06-04T06:18:11.097Z
tags:
    - tmw
---


Capitolo sponsorizzato, ringraziamo Gae!
6 capitoli in coda totali (6 Gae),
0/1 sponsorizzazioni 1 euro a capitolo,
-Schadenfreude


Come si poteva diventare discepoli di un Lord Divino? Quali requisiti bisognava soddisfare?


I talenti presenti erano tutti estremamente entusiasti. Chiunque potesse sedere a questo raduno era un genio della coltivazione. Non si trattava solo dei migliori che avevano partecipato alle prove della sala divina Luo e alle prove del clan Volpe Bianca, ma c’erano anche giovani d’élite più anziani, alcuni persino di due o trecento anni.


Avevano fiducia nel proprio talento, come potevano quindi perdere un’opportunità che avrebbe potuto farli ascendere in un colpo solo?


Il Lord Pioggia Propizia era una figura veramente importante nel Cielo Empireo dei Diecimila Elfi. Lui da solo era sufficiente a far tremare la setta degli Elfi Fantasma. Dopotutto, la setta degli Elfi Fantasma aveva un solo Lord Divino. Il Lord Divino della setta degli Elfi Fantasma non avrebbe avuto paura di offendere un’esistenza dello stesso livello, ma i membri della setta degli Elfi Fantasma? Sarebbero stati massacrati facilmente.


I giovani discepoli presenti provenivano principalmente dal clan Luo e dal clan della Volpe Bianca. Queste due fazioni avevano rapporti stretti e sarebbe stata solo questione di tempo prima che formassero un’alleanza. Quanto all'impero elfico dell'Oracolo, i suoi rapporti con le due organizzazioni erano molto più freddi.


Yu Tianfeng era scontento dal fatto che il Lord Pioggia Propizia avesse oltrepassato l'impero elfico dell'Oracolo per cercare un discepolo nell’intera alleanza. Ora rivelò un po’ di disprezzo dallo sguardo, vedendo i discepoli del clan Luo e del clan Volpe Bianca così entusiasti mentre fantasticavano su come una così grande opportunità fosse caduta nelle loro mani.


Erano solo un branco di rospi che bramavano la carne di un cigno. Era così facile diventare discepoli di un Lord Divino? Cosa li rendeva degni di farlo?


La generazione più giovane del mio impero elfico dell’Oracolo è piena di talenti. Eppure, quando abbiamo mostrato tutti i nostri talenti al Lord Pioggia Propizia, si è limitato ad annuire.


I requisiti un Lord Divino erano estremamente elevati. Ma anche così, quando il migliore della generazione più giovane del mio impero ha rivelato il suo dominio del Grande Dao, ha fatto solo annuire il Lord Pioggia Proprizia.


Era qualcosa di cui essere orgogliosi far annuire un Lord Divino.


Anche se il Lord Pioggia Propizia aveva poi insistito per espandere la selezione dei discepoli all’intera alleanza, Yu Tianfeng era fiducioso che alla fine sarebbe stato il suo impero elfico dell’Oracolo a vincere!


L’élite delle altre fazioni erano lì solo per fare da contorno.


"Ambasciatore, il Lord Pioggia Propizia ha stabilito dei requisiti per diventare suo discepolo?” In quel momento, il principe Firmamento Cremisi, una delle figure principali della generazione più giovane del clan Luo, intervenne.


Yu Tianfeng non lo prese in considerazione, nonostante fosse un principe del clan Luo che molto probabilmente avrebbe ereditato il trono.
Lo guardò per un momento prima di rispondere lentamente: "Il Lord Pioggia Propizia non ha stabilito alcun requisito e ha solo rivelato di avere intenzione di prendere un discepolo. Non ha detto se lo avrebbe accettato sicuramente. Non fatevi troppe speranze. Perché più grandi sono le speranze, più grande sarà la delusione. Tuttavia, credo che se qualcuno di voi riuscisse a condensare un Frutto del Dao a nove foglie, non sarebbe difficile diventare discepolo del Lord Pioggia Propizia."


"Frutto del Dao a nove foglie?"


Sentendo le parole di Yu Tianfeng, la folla rimase senza parole. Era difficile condensare un Frutto del Dao a nove foglie perfino per Dao minori al di sotto dei cinque elementi o del Dao della creazione. Anche se i geni presenti erano sicuri di sé, non credevano di avere la capacità di condensare un Frutto del Dao a nove foglie.


Riuscire a condensare un Frutto del Dao a otto foglie era un evento importante che poteva scuotere l’intero clan.


Tuttavia, la possibilità di diventare un Lord Divino anche se si entrava nella Manifestazione del Dao realm possedendo un Frutto del Dao a nove foglie era ancora piuttosto esigua.


Dopotutto, un Lord Divino godeva di una lunga vita. Poteva prendere molti discepoli, ma tra di loro, c’erano pochissime possibilità che ne emergesse un nuovo Lord Divino. Era semplicemente troppo difficile arrivare a quel punto.


"Perché Yu Tianfeng è così arrogante!? È solo l’Imperatore dell'impero elfico dell'Oracolo a conoscere un Lord Divino, non Yu Tianfeng in persona. Che Frutto del Dao a nove foglie? Non credo che i geni del suo impero possano condensare un Frutto del Dao a nove foglie!"


"Sì, ci sta completamente sminuendo dicendo che più grandi sono le speranze, più grande sarà la delusione. Semplicemente non vuole che competiamo con l'impero elfico dell'Oracolo."


I geni del clan Volpe Bianca e del clan Luo iniziarono a discutere tra loro tramite trasmissioni private.


Yi Yun capì cosa stava succedendo, ma la risposta di Yu Tianfeng era ragionevole. Dal punto di vista di Yu Tianfeng, i cosiddetti geni presenti non erano degni di essere considerati da un Lord Divino. Questo perché l'impero elfico dell'Oracolo stesso aveva geni che avevano la possibilità di entrare in contatto con un Lord Divino.


L’opportunità era stata portata da loro, così la selezione del discepolo sarebbe avvenuta naturalmente all’interno dell'impero elfico dell'Oracolo.


I due eventi erano stati annunciati durante il grande raduno del palazzo reale del clan Luo. La setta degli Elfi Fantasma stava tornando e un Lord Divino stava prendendo un discepolo. Poiché quest’ultimo portava con sé il fascino di un’opportunità, l’umore oppresso a causa dell’invasione della setta degli Elfi Fantasma era stato inspiegabilmente alleviato.


Il discepolo di un Lord Divino avrebbe avuto bisogno di temere la setta degli Elfi Fantasma?


Terminato il raduno, Yi Yun e Luo Huo’er lasciarono il palazzo insieme.


"Yi Yun, qualche commento sul fatto che il Lord Pioggia Propizia stia prendendo un discepolo?" Chiese Luo Huo’er. Poteva vedere che, rispetto a molti dei giovani discepoli, Yi Yun sembrava molto più calmo.


"È certo che diventare discepolo di un Lord Divino aiuterà molto il proprio percorso marziale, ma senza nemmeno conoscere i requisiti, sarebbe comunque difficile diventare discepolo di un Lord Divino. Penso di entrare in isolamento una volta tornato, ci metterò un po’ di mesi per digerire le intuizioni ottenute dallo spazio primordiale."


"Un altro ritiro?" Luo Huo’er era un po’ sorpresa. "Sei già stato in isolamento per diciotto anni. Perché ancora?"


"Ho alcune intuizioni che hanno bisogno di essere affinate in un vero combattimento." Rispose Yi Yun.


Luo Huo’er annuì: “Lo penso anche io. Ti sei perso un po’ di prove nella sala divina Luo, così ora è il momento di rimediare. Chiederò a mia madre di lasciarti usare la formazione del Massacro Celeste. La formazione del Massacro Celeste è adatta ad allenare i giovani, potrebbe permetterti di migliorare di netto la tua forza.”


“Sì, mi sarebbe d’aiuto.” Yi Yun annuì soddisfatto.


“Poi, se ci saranno altre notizie importanti riguardo alla selezione del Lord Pioggia Propizia, manderò qualcuno ad informarti così che tu esca prima dall’isolamento. Non perderti la selezione del Lord Pioggia Propizia. Ho molta fiducia in te.” Disse con un largo sorriso Luo Huo’er, mentre accompagnava Yi Yun al palazzo Fenghua.


…


Mentre i due stavano per incontrare l’imperatrice Xuan, un incrociatore spirituale stava attraversando silenziosamente lo spazio profondo fuori dalla capitale reale Luo.


Il grado della nave era lievemente inferiore all’incrociatore che il clan Luo aveva usato per viaggiare fino al Cielo Empireo Primordiale.


L’incrociatore spirituale del Cielo Empireo Primordiale usato dal clan Luo apparteneva ad un Supremo o all’imperatore Luo, ma il proprietario di questa nave era solo un giovane uomo.


In quel momento il giovane stava sulla prua, ad osservare il cosmo distante e profondo. In lontananza, una massa di terre avvolte da nebulose fluttuava nell’oscurità. Mentre l’incrociatore spirituale avanzava, chiuse lentamente le distanze.


“Quella è la capitale reale del clan Luo, vero?”

Accanto al giovane uomo c'era una donna bellissima. Indossava un velo che copriva il suo corpo incantevole. La sua pelle non era bianca come la neve, ma aveva una lucentezza maltata, che le permetteva di emanare una bellezza sana.


"Esatto, questa è la prima tappa del nostro viaggio, e anche la più importante. Il Lord Pioggia Propizia non mi ha dato requisiti precisi per diventare suo discepolo, quindi li stabilirò io per ill Lord Pioggia Propizia."


"Farò in modo di attirare l’attenzione del Lord Pioggia Propizia." Disse il giovane con sicurezza. La ragazza al suo fianco si inchinò leggermente e disse: "Il giovane maestro diventerà sicuramente discepolo del Lord Pioggia Propizia."

