---
weight: 924
title: Capitolo 924 - Formazione del Massacro Celeste
pubDate: 2025-06-04T11:23:04.308Z
tags:
    - tmw
---


Capitolo sponsorizzato, ringraziamo Gae!
5 capitoli in coda totali (5 Gae),
0/1 sponsorizzazioni 1 euro a capitolo,
-Schadenfreude


Il palazzo reale copriva un’area estremamente vasta. E al suo interno, i palazzi e gli edifici occupavano solo una piccola porzione di questo spazio. Il paesaggio dietro la tenuta principale era costellato da montagne immortali e terre spirituali.


In quelle vette si radunava qi vitale del mondo, era un posto perfetto per coltivare.


“Questo è il retro del palazzo reale. Ci sono centinaia di migliaia di montagne immortali qui. Più andrai avanti, più ricco sarà il qi vitale del mondo, ma ci saranno anche più aree ad accesso limitato. Nemmeno mia madre ha l’autorità per accedere alle zone più profonde.” Spiegò Luo Huo’er mentre accompagnava Yi Yun lungo la strada.


“Oh?” Yi Yun fu colto di sorpresa. “Un’area inaccessibile perfino a sua maestà?”


Luo Huo’er annuì e disse: “Sì, il palazzo reale stesso risiede sulla radice spirituale più grande del clan. Ed è per questo che è stato costruito qui.”


“Dietro il palazzo reale ci sono tre Supremi del clan in isolamento. Uno di loro è la persona dotata di più autorità nel clan Luo, il terzo prozio Empireo. È rimasto in isolamento per centomila anni. Durante questo periodo di tempo, solo mio padre ha potuto comunicare con lui.”


Il terzo zio Empireo!


Yi Yun sospirò lievemente. Ovviamente sapeva di questa figura della massima importanza.


L’imperatore del clan poteva cambiare. Che fosse Luo Huo’er o il principe Firmamento Cremisi ad ereditare il trono, non avrebbe avuto molto impatto sul clan Luo visto che il terzo zio Empireo era la colonna portante della famiglia.


Il terzo zio Empireo non aveva espresso alcuna preferenza riguardo, sennò non ci sarebbe stato bisogno che il principe Firmamento Cremisi e Luo Huo’er lottassero tra di loro.


Luo Huo’er portò Yi Yun nel profondo delle terre dietro il palazzo reale per poi fermarsi di fronte ad una gola.


Da una parte della gola, c’erano guardie del palazzo a sorvegliare l’area. Dopo che Luo Huo’er mostrò un gettone, le guardie si inginocchiarono rispettosamente, permettendo a Yi Yun di entrare.


Questo era il posto dov’era localizzata la formazione del Massacro Celeste del clan Luo.


Era una formazione che poteva simulare un campo di battaglia Shura. Una volta entrati, si potevano sperimentare costanti battaglie. Lottando, si potevano affinare le proprie capacità combattive spingendosi al limite delle proprie forze.


Anche se la formazione del Massacro Celeste era in parte illusoria, gli scontri erano completamente realistici. Questo perché gli avversari che apparivano in essa non erano semplici illusioni, ma vere creature.


Luo Huo’er disse: “Decadi fa, la guerra tra il clan Luo e la setta degli Elfi Fantasma ha permesso di arricchire la formazione del Massacro Celeste. Molti dei malvagi della setta degli Elfi Fantasmi, sia giovani che vecchi, sono stati catturati vivi dopo aver perso le forze. Le loro anime sono state raffinate nella formazione del Massacro Celeste, diventando marionette!”


"Piccolo Yun, quando entrerai nella formazione del Massacro Celeste, potrai combattere contro quei demoni della setta degli Elfi Fantasma!"


Quando Luo Huo'er pronunciò queste parole, i suoi occhi rivelarono una rara freddezza.


Anche se non era considerato misericordioso raffinare una persona viva nella formazione del Massacro Celeste, quella era una guerra che avrebbe deciso la sopravvivenza di un intero clan, quindi come potevano mostrare gentilezza al nemico? Dovevano essere crudeli quando necessario.


Raffinare i malvagi della setta degli Elfi Fantasma nella formazione ear stata una scelta piuttosto saggia. Permetteva ai discepoli del clan Luo di sperimentare una battaglia simulata contro i potenti membri della setta degli Elfi Fantasma durante il loro addestramento. Così non sarebbero stati colti impreparati sul campo di battaglia.


Yi Yun non si aspettava di poter vedere così presto i potenti membri della setta degli Elfi Fantasma. Questo riempì il suo cuore di anticipazione. I metodi di coltivazione della setta degli Elfi Fantasma erano diversi da quelli del clan Luo.


Essere in grado di vedere i diversi metodi di coltivazione e stili di combattimento del mondo era di grandissimo beneficio per lui.


La formazione brillò mentre Yi Yun vi entrava...


...


Nella vivace capitale reale del clan Luo, c'era una strada chiamata via dell'acqua Luo. La strada non era dritta ed era piena di curve come un fiume serpeggiante. Da qui il suo nome.


La via dell'acqua Luo era prospera e si poteva dire che ogni centimetro di terreno qui valeva il suo peso in oro. Un piccolo negozio di dieci metri quadrati valeva più di diecimila Pietre del Mondo.


Accanto all'ingresso della via dell'acqua Luo sorgeva un ristorante famoso in tutta la capitale reale . Si chiamava ristorante Acqua Luo, e non permetteva l'ingresso ai clienti comuni. Non bastava essere ricchi, serviva anche una certa reputazione.


I prezzi al Ristorante Acqua Luo erano estremamente alti e il salone al settimo piano era riservato solo ai clienti più importanti. Un semplice piatto valeva più di mille Pietre del Mondo. Le persone che potevano sedersi qui a cenare erano tipicamente membri di grandi clan familiari o addirittura principi e principesse.


In quel momento, al settimo piano del ristorante Acqua Luo, c'era un tavolo pieno di cibo spirituale fatto con gli ingredienti più pregiati e nettare che conteneva il più ricco qi vitale del mondo.


"È davvero una grandissima occasione che il Lord Pioggia Propizia prenda un discepolo. Ha solo rivelato una minima intenzione senza fare dichiarazioni, eppure ha scosso l'intera alleanza. Sembra che molti geni da ogni parte siano arrivati nella capitale reale del clan Luo negli ultimi giorni. Probabilmente non vogliono perdere questo grande evento."


L’uomo che parlava stava facendo roteare il vino nel suo bicchiere. Era vestito sontuosamente con un abito giallo. Se Yi Yun fosse stato lì, lo avrebbe riconosciuto come il principe Pingnan, la persona che lo aveva raccomandato per partecipare alle prove della sala divina Luo!


Sebbene il principe Pingnan non fosse il figlio dell'Imperatrice Xuan, era uno dei suoi sostenitori. Si era impegnato molto per aiutare Luo Huo'er a radunare geni per partecipare alle prove della sala divina Luo. Era stato ricompensato generosamente dall’imperatrice Xuan per aver reclutato Yi Yun.


Accanto al principe Pingnan c'erano alcune persone. Secondo il loro ordine gerarchico, erano figure più importanti rispetto al principe. Uno di loro era il discepolo del Supremo Gulan, Jian Zhu e un altro era il genio del clan della Volpe Bianca, Wufeng.


Nel mondo dei guerrieri, era la forza a determinare la propria importanza. Sebbene fosse un principe, era inferiore a Jian Zhu e Wufeng perché la sua coltivazione era solo nella media.


"Sono qui solo per partecipare alla festa. Non crederebbero nemmeno loro di poter diventare i discepoli di un Lord Divino." Wufeng scosse la testa. "Dal mio punto di vista, i più promettenti sotto i cento anni sono la principessa Spirito Viola, la principessa Xue'er, e se un altro dovesse essere aggiunto, sarebbe Yi Yun. Ma tra i cento e i trecento anni, ce ne sono molti di più. Per esempio, Chu Yunjian, Lin Xuanji... E questi sono solo i membri dei clan Luo e della Volpe Bianca. Non stiamo contando gli altri grandi clan. Mi chiedo quali siano le nostre possibilità di vittoria."


Wufeng immaginava che un Lord Divino non avrebbe accettato qualcuno di più di trecento anni come discepolo. Più uno era anziano, più la sua comprensione nomologica sarebbe stata consolidata e quindi più difficile sarebbe stato istruirlo.


"La principessa Xue'er e la principessa Spirito Viola? Interessante, ma sfortunatamente, le vostre possibilità di vittoria sono probabilmente vicine allo zero." Improvvisamente risuonò la voce di una donna dall’accento provocatorio.


Jian Zhu, Wufeng e le persone al tavolo si girarono. Videro quattro persone sedute non lontane da loro.


La persona a sinistra era una bellezza con la pelle color malto. La sua figura voluttuosa le dava una natura selvaggia.


A destra c'era un uomo muscoloso a torso nudo, ma i suoi muscoli erano coperti di cicatrici. La sua arma era estremamente speciale. Era un’arma inastata.


E tra i due sedeva un giovane dall'aspetto ordinario vestito con abiti color azzurro.


In un mondo di guerrieri, grazie al qi vitale che nutriva il corpo, c'erano molti uomini belli e donne affascinanti. Questo giovane era relativamente raro. Anche se il suo aspetto sembrava ordinario, il suo sguardo era estremamente tagliente. Inoltre, le sue pupille erano rosse, come se fossero due nuvole rosse nel cielo.


Accanto al giovane vestito d’azzurro sedeva un vecchio. Indossava un cappello a cono di bambù ed era coperto da un mantello. Sembrava sinistro e misterioso. Davanti a lui c'era un tavolo di piatti, ma la scodella e le posate davanti a lui erano rimaste intoccate, pareva che non avese nemmeno mangiato un boccone.


La voce di donna proveniva dalla quella coltivatrice seducente dalla pelle color malto.


Tuttavia, la donna affascinante era molto probabilmente una subordinata in questo gruppo. Il capo doveva essere il giovane dall'aspetto ordinario con le pupille simili a nuvole rosse.


"Chi siete voi?" Chiese Wufeng con una smorfia. Era un ammiratore della principessa Xue'er e quel commento frivolo lo aveva fatto infuriare. Non tollerava che altri menzionassero la principessa Xue'er in modo sprezzante.


"Sono Chi Zhuiyun, dell'impero elfico dell'Oracolo." Disse con tono calmo l'uomo con le pupille rosse, ma con una voce che penetrava direttamente nei timpani come una spada tagliente.


Nota del traduttore inglese: Se non avete nulla da leggere, perché non provate Absolute Choice (Scelta Assoluta) e I'm Really a Superstar (Sono davvero una Superstar), entrambi su Wuxiaworld! Sono diversi dai romanzi cinesi comuni e sono aggiornati rispettivamente a 13 e 7 capitoli a settimana, con quasi 300 e più di 550 capitoli rispettivamente da divorare!

