---
weight: 925
title: Capitolo 925 - Chi Zhuiyun
pubDate: 2025-06-05T09:13:12.348Z
tags:
    - tmw
---


Capitolo sponsorizzato, ringraziamo Gae!
4 capitoli in coda totali (4 Gae),
0/1 sponsorizzazioni 1 euro a capitolo,
-Schadenfreude


“Chi Zhuiyun? L’impero elfico dell’Oracolo?!”


Le persone presenti non reagirono con grande stupore sentendo il suo nome. Dopotutto, l'impero elfico dell'Oracolo e il clan Luo erano geograficamente molto distanti. Prima della venuta della setta degli Elfi Fantasma, le due potenze non avevano avuto molti contatti. Conoscevano i nomi dei Supremi di ciascuna parte e altre informazioni generali, ma non sapevano nulla dei loro giovani talenti.


"Chi Zhuiyun? Non ne ho mai sentito parlare!" Un discepolo della Volpe Bianca che idolatrava la principessa Xue'er sogghignò.


E anche se fosse un genio dell'impero elfico dell'Oracolo? Né il clan Luo, né quello della Volpe Bianca erano inferiori all'impero elfico dell'Oracolo. Come osava un genio ordinario dell'impero elfico dell'Oracolo sminuire l'impeccabile principessa Xue'er? Credeva forse di essere un modello di eccellenza?


Chi Zhuiyun non fu turbato dal disprezzo del giovane discepolo nutriva nei suoi confronti. Disse solo con calma: "Non importa anche se non ne avete mai sentito parlare. Presto tutti voi ricorderete il mio nome."


Chi Zhuiyun pronunciò queste parole con estrema sicurezza, ma in modo così tranquillo, come se non si stesse vantando, ma semplicemente affermando un fatto.


Jian Zhu strizzò gli occhi. Poteva capire che il livello di coltivazione di Chi Zhuiyun era estremamente terrificante, ma non riusciva a valutare quanto.


Scambiò un'occhiata con Wufeng, che rimase in silenzio, ma concordava con il giudizio di Jian Zhu.


Sentendo le parole di Chi Zhuiyun, il discepolo della Volpe Bianca che aveva parlato prima disse con disprezzo: "Ricordare il tuo nome? Umpf! Da quando il Lord Pioggia Propizia ha rivelato l'intenzione di prendere un discepolo, sono spuntati fuori cani e porci convinti di essere chissachì.
Credi che non sappia che il Lord Pioggia Propizia è nell'impero elfico dell'Oracolo? Anche tu vieni dall'impero elfico dell'Oracolo, no? Se fossi così bravo, avresti bisogno di venire nel clan Luo? Saresti potuto rimanere nell'impero elfico dell'Oracolo. Anche se non fossi stato selezionato come discepolo di un Lord Divino, avresti dovuto partecipare alla selezione. Sei stato eliminato presto e vieni qui nel clan Luo per trovare un senso alla tua esistenza!"


Le parole del discepolo della Volpe Bianca erano estremamente velenose. Dato che il Lord Pioggia Propizia era nell'impero elfico dell'Oracolo, perché non era rimasto lì se era così sicuro di sé? Perché era venuto nel clan Luo?


E ciò che disse fece infuriare il gruppo dell'impero elfico dell'Oracolo.


Chi Zhuiyun non disse una parola, ma l'uomo accanto a lui, coperto di cicatrici, lanciò improvvisamente un pugno!


"Boom!"


Energie violente esplosero dalla sua mano. Quel pugno scatenò una tempesta che travolse il settimo piano del ristorante Acqua Luo!


I tavoli e le posate del settimo livello ne furono avvolti, ma stranamente, la tempesta li lasciò illesi. Era come se i tavoli e le sedie fossero in una dimensione alternativa, isolati. Tuttavia, il discepolo della Volpe Bianca che era nel mirino dell’attacco poteva chiaramente sentire una pressione intensa. Era come una foglia nel mezzo di una tempesta terrificante, che poteva essere strappata via da un momento all'altro.


Non c'era modo per lui di difendersi!


Il discepolo della Volpe Bianca si sentì profondamente impotente. Tutto il suo qi vitale era stato sigillato, impedendogli di usare qualsiasi forza.


"Fatti da parte!"


In quel momento, un grido risuonò nelle orecchie del discepolo della Volpe Bianca stordito. Wufeng era intervenuto!


Wufeng era sgomento. L'uomo con le cicatrici sembrava massiccio, quindi pensava che probabilmente fosse specializzato nella forza, ma il controllo preciso che aveva dimostrato era sbalorditivo.


"Sou!"


Uno spadone scattò e squarciò la tempesta! Un denso raggio di spada si scagliò in avanti, volando verso il volto dell'uomo con le cicatrici sul volto!


Ma sotto l'assalto indiscriminato della tempesta, il raggio di spada si indebolì via via che avanzava. Fu costantemente indebolito fino a diventare come una brezza gentile quando raggiunse l'uomo con le cicatrici, muovendogli i capelli.


"Bam!"


Il raggio di spada e la tempesta svanirono simultaneamente, trasformandosi in nulla. I tavoli, le posate e i piatti rimasero intatti, come se l'intento omicida e l'esplosione non fossero mai esistiti.


Questa era una dimostrazione del controllo preciso dell'energia di Wufeng e dell'uomo con le cicatrici. Tuttavia l'uomo era disarmato, mentre Wufeng aveva già usato la sua spada!


Wufeng mostrò un’espressione cupa. Era un avversario estremamente forte e sarebbe stato molto difficile da gestire.


In quel momento, l'uomo con le cicatrici rise e afferrò l'ascia inastata appesa alla sua schiena!


Usare un'arma simile in un ristorante mostrava l'assoluta fiducia che aveva nel controllarla.


Anche se sapeva che l'uomo con le cicatrici era temibile, Wufeng non poteva ritirarsi, era una questione legata all'onore del clan della Volpe Bianca.


Wufeng si alzò brandendo lo spadone mano. In quel momento, Jian Zhu gli posò una mano sulla spalla. "Lascia fare a me."


Jian Zhu era molto più forte di lui!


Aveva già percepito che Wufeng probabilmente non poteva competere con il suo avversario. Anche se Wufeng sembrava aver controllato perfettamente l'energia attraverso il fendente della sua spada, in realtà era inferiore all'uomo con le cicatrici. Se la battaglia fosse continuata, Wufeng sarebbe stato destinato a perdere.


Persino Jian Zhu stesso non aveva la sicurezza di batterlo.


Inoltre, non c’era solo lui, Chi Zhuiyun era ancora seduto e beveva vino.


La differenza era già evidente. Chi Zhuiyun era molto più terrificante di quanto avesse immaginato, qualcuno che assolutamente non poteva affrontare.


Vedendo Jian Zhu alzarsi, l'anziano accanto a Chi Zhuiyun si avvicinò e sussurrò alcune parole al suo orecchio.


Le sopracciglia simili a spade di Chi Zhuiyun si sollevarono, "Oh? Il discepolo del Supremo Gulan?"


Chi Zhuiyun guardò Jian Zhu e disse ridendo: "Quindi sei Jian Zhu. Prima di partire per il clan Luo, il mio maggiordomo mi ha dato una lista dei geni del clan della Volpe Bianca e del clan Luo. Dovresti essere onorato di essere sulla lista."


"In realtà, non mi importa chi è sulla lista, ma con una lista, mi risparmierà un sacco di problemi. Almeno non dovrò trovare un avversario dopo l'altro. Ma ora, sembra che le persone sulla lista siano solo nella media, come te. È un po' deludente per me. Luo Sha è più che sufficiente per batterti."


Il Luo Sha menzionato da Chi Zhuiyun era l'uomo con le cicatrici accanto a lui.


Mentre Chi Zhuiyun parlava, l’uomo con le cicatrici rivelò un’espressione orgogliosa.. Chiaramente, disprezzava Jian Zhu.


Jian Zhu si incupì. Era una persona calma e non amava opprimere gli altri con la sua forza. Ma oggi, stava reprimendo anche i morsi del fuoco della rabbia nel suo cuore.


"Nella media? Allora dimostramelo combattendo!”


"Ahahah! Sei libero di scegliere il luogo. Qui, o nell'arena!" Disse Luo Sha ridendo.


"Va bene qui, prendi questo!"


Jian Zhu attaccò con la spada. Era la persona più forte tra i discepoli del clan della Volpe Bianca e del clan Luo che erano seduti lì. Se non fosse riuscito nemmeno a battere Luo Sha, sarebbe stato troppo imbarazzato per rimanere seduto lì quel giorno.


Jian Zhu usò tutta la sua forza con quel colpo. E in quel momento, Luo Sha brandì l'ascia inastata e spazzò in avanti con una forza tale che sembrava stesse facendo crollare una montagna. Pareva che il ristorante stesse per crollare!


L'ascia inastata emanava un’aura sanguigna. Sul lungo palo dell'ascia, si materializzò un serpente del sangue tortuoso mentre calava sulla spada di Jian Zhu.


In uno scontro frontale tra una spada e un'ascia, potrebbe sembrare che la spada fosse svantaggiata, ma il raggio di lama di Jian Zhu era estremamente affilato. Toccò tre volte con la spada, dividendo il serpente di sangue avvolto al palo di Luo Sha in tre raggi di spada, trafiggendo direttamente la gola di Luo Sha!


Vedendo i raggi di spada che stavano per raggiungerlo, Luo Sha allungò improvvisamente la mano e fece un gesto di afferrare qualcosa.


"Peng!"


Il raggio di spada si frantumò direttamente, e mantenendo lo slancio, Luo Sha colpì Jian Zhu con un pugno!


Cosa!?


L'espressione di Jian Zhu cambiò. Non si aspettava che il pugno del suo avversario fosse così duro, al punto da resistere al raggio di spada. Non si era sbagliato prima. Il suo avversario era estremamente esperto nella coltivazione del fisico.


Jian Zhu menò un altro fendente, aumentando lo slancio della spada che si scontrò frontalmente con Luo Sha.


"Boom!"


I continui impatti provocarono un'esplosione violenta. Ma sotto la moderazione dei due, l'energia esplosiva sembrò avere gli occhi ed esplose fuori dalle finestre del settimo piano, trasformandosi in un enorme pilastro di luce che sfrecciò nel vuoto!


Innumerevoli persone sulla vivace via dell’Acqua Luo videro questa scena. Il pilastro di luce era come un raggio di sole radiante ampio diversi chilometri e si lanciò verso il cielo. La gente si rese conto che c'era una grande battaglia in corso nel ristorante Acqua Luo!


Chi stava combattendo?


Era il ristorante Acqua Luo, eppure stavano lottando lì dentro?


La gente era curiosa, ma non aveva il diritto di accedere al settimo piano del ristorante Acqua Luo.


"Crack!"


Sette posate sopra il tavolo di fronte a Jian Zhu si frantumarono!


Tre piatti furono tagliati a metà. I tagli erano dritti e lisci, come se fossero stati misurati con un righello.


Per quanto riguardava le altre scodelle e piatti, furono ridotti in polvere, versando il cibo sul tavolo.


Il controllo dell'energia dei due era ancora tutt'altro che perfetto.


Anche se si poteva dire che questa era una combinazione degli attacchi di entrambi, i piatti frantumati erano sul tavolo di Jian Zhu, mentre tutto andava bene dalla parte del suo avversario.


Jian Zhu era in completo svantaggio a giudicare dallo scambio precedente!

