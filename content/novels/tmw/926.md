---
weight: 926
title: Capitolo 926 - Tempesta Imminente
pubDate: 2025-06-18T07:41:34.634Z
tags:
    - tmw
---


Capitolo sponsorizzato, ringraziamo Gae!
3 capitoli in coda totali (3 Gae),
0/1 sponsorizzazioni 1 euro a capitolo,
-Schadenfreude


“Jian Zhu! Stai bene?!” Disse il principe Pingnan, accanto a lui.


Tra la giovane generazione del clan Luo, il principe Pingnan era il più vecchio ed era alla perfezione della Manifestazione del Dao. Aveva visto chiaramente com’era andata la battaglia. L’utilizzo dell’ascia inastata di Luo Sha e il controllo della sua energia superava la sua immaginazione. Chissà come aveva coltivato una tecnica della tempra del corpo di così massimo livello.


E Chi Zhuiyun ovviamente era ancora più formidabile.


Il principe Pingnan poteva capire a che stadio era, ad un passo dalla Manifestazione del Dao.


La fase precedente alla Manifestazione del Dao era un processo di transizione in cui le leggi dell’Albero del Dao dell’Ascensione Celeste avrebbero iniziato a condensarsi, ma senza formare frutti.


La piccola differenza di coltivazione normalmente non era nulla per talenti come Jian Zhu, ma quando anche il proprio avversario era un genio, la faccenda sarebbe stata ben diversa.


Il principe Pingnan sospettava che senza di lui, anche se il suo gruppo avesse unito le forze, non avrebbero comunque potuto competere con Chi Zhuiyun.


“Andiamo!”


Il principe Pingnan si alzò, dato che erano in una posizione di debolezza era inutile rimanere.


Jian Zhu era riluttante, ma annuì.


Prima di andarsene, il principe Pingnan si girò a guardare Chi Zhuiyun e disse: “Oggi potreste aver vinto, ma i nostri clan sono pieni di giovani talenti. Vincere contro di noi non è niente.”


“Eheh!” Chi Zhuiyun ridacchiò mentre sorseggiava vino dalla coppa che teneva in mano.  "Durante la mia visita al clan Luo, sfiderò ogni giovane d’élite del clan Luo e del clan della Volpe Bianca! Tuttavia, credo che ben pochi siano degni di farmi sporcare le mani."


Le parole di Chi Zhuiyun erano cariche di sicurezza dall'inizio alla fine, ma in effetti era davvero abbastanza forte da potersi vantare.


Sia Luo Sha che la ragazza al suo fianco erano straordinari. Jian Zhu non sarebbe riuscito a competere con nessuno dei due, e se non poteva sconfiggerli, non c'era motivo di intervenire per Chi Zhuiyun.


L'espressione del principe Pingnan si incupì. "Hai intenzione di umiliare il clan Luo e il clan della Volpe Bianca per attirare l'attenzione del Lord Pioggia Propizia Lord e diventare suo discepolo?"


Dato che Chi Zhuiyun proveniva dall'impero elfico dell'Oracolo e intendeva sfidare tutti i geni del clan Luo e del clan Volpe Bianca, il suo obiettivo era evidente.


"Non mi limiterò al clan Luo e al clan della Volpe Bianca, ma sfiderò i talenti dell'intera alleanza. So che avete iniziato a sognare ad occhi aperti quando avete scoperto l’intenzione del Lord Pioggia Propizia di cercare un discepolo, ma vi dirò che nessuno di voi ne è degno. Inoltre, non ho bisogno di ricorrere ad un metodo del genere per attirare la sua attenzione. Lui mi ha già convocato e incontrato."


Oh? Una convocazione del Lord Pioggia Propizia?


Il principe Pingnan ebbe un tuffo al cuore. In quel momento, la ragazza dalla pelle color malto accanto a Chi Zhuiyun dichiarò con orgoglio: "Il nostro giovane maestro ha già messo al loro posto l’élite di diverse fazioni dell'alleanza durante le prove dell’impero elfico dell'Oracolo. Successivamente, il Lord Pioggia Propizia lo ha convocato e, dopo aver visto il suo Dominio del Dao, ha annuito in segno di riconoscimento!"


Tra tutti i giovani talenti dell'impero elfico dell'Oracolo, solo Chi Zhuiyun aveva ottenuto il riconoscimento del Lord Pioggia Propizia quando aveva mostrato il suo Dominio del Grande Dao.
Doveva essere straordinario visto che i Domini di un Dao ordinario non sarebbero stati sufficienti.


Il principe Pingnan mostrò un’espressione scontenta. Quell'uomo voleva schiacciare tutti i geni dell'alleanza per diventare discepolo del Lord Pioggia Propizia!


La sfida non era più limitata al loro gruppo e a Chi Zhuiyun, ma si estendeva all'intero clan Luo.


Non potevano perdere!


...


Quando il principe Pingnan, Jian Zhu e gli altri erano arrivati all'ingresso del ristorante Acqua Luo, si era già radunata una folla. Tutti erano a conoscenza dello scontro avvenuto al settimo piano.


“È un principe!"


Pochi conoscevano Pingnan, ma riconobbero il suo abito da principe.


"Sono entrambi élite del clan Luo e del clan della Volpe Bianca. Chi è stato così stupido da sfidarli?!"


La folla discuteva animatamente, ma l'equivoco suonava amaro alle orecchie di Jian Zhu.  


I membri del clan Luo credevano fermamente nella forza delle loro élite, ma il Cielo Empireo dei Diecimila Elfi vasto e l’universo era illimitato.


Potevano solo sperare che la principessa Spirito Viola potesse competere con Chi Zhuiyun...


...


La notizia dello scontro al ristorante si diffuse rapidamente tra la gente della via dell’Acqua Luo. Non si sapeva chi avesse scoperto l'identità degli avversari, ma si sparse la voce che fossero giovani dell’impero elfico dell’Oracolo.


In tempi normali, sarebbe stato un buon argomento di discussione, ma non avrebbe attirato così tanta attenzione.


Ora, però, con un Lord Divino alla ricerca di un discepolo, una battaglia tra talenti nella capitale reale attirava troppo l’attenzione, specialmente considerando che era uno scontro tra il clan Luo e l’impero elfico dell’Oracolo.


La notizia si diffuse a una velocità incredibile.


Visto che il pubblico non aveva assistito allo scontro, le voci che circolavano erano per lo più esagerate, con diverse versioni e un esito incerto.


Tuttavia, col passare del tempo, si diffusero altre dicerie per le strade!


Qualcuno dell'impero elfico dell'Oracolo stava davvero sfidando uno dopo l'altro i geni del clan Luo e del clan della Volpe Bianca.


Prima fu il turno di Luo Mo, sconfitto facilmente da un genio dell’impero elfico dell'Oracolo.


Poi toccò alle Gemelle Ombra: Nongyue era stata battuta da una ragazza dell'impero elfico dell'Oracolo, mentre Nongying combatté un intenso scontro per cento mosse prima di concludere in un pareggio.


Sebbene fosse un pareggio, l'avversaria aveva prima sfidato Nongyue, riposando meno di trenta minuti tra i due scontri. Era chiaro chi fosse superiore.


La gente cominciò a conoscere i nomi degli sfidanti dell'impero elfico dell'Oracolo: Luo Sha, la Ragazza Demone e Chi Zhuiyun!


Il più misterioso, Chi Zhuiyun, non aveva ancora combattuto, ma si diceva che fosse l'unico in tutta l'alleanza ad essere stato riconosciuto dal Lord Pioggia Propizia.


La visita dell’impero elfico dell'Oracolo al clan Luo serviva solo a dimostrare la sua forza!


Xuan Junyue fu il quarto a essere sfidato. Era uno degli uomini dell'Imperatrice Xuan e il più forte tra i giovani del suo clan. Prima dell'arrivo di Yi Yun, era la colonna portante nella lotta tra l'Imperatrice Xuan e l'Imperatrice Luo.


Durante le prove della sala divina Luo, Xuan Junyue aveva ottenuto risultati eccezionali nel clan della Volpe Bianca.


Finalmente arrivò una buona notizia. Dopo una lunga battaglia, Xuan Junyue riuscì a sconfiggere Luo Sha di misura.


Tuttavia, la gente non fu rallegrata da questa piccola vittoria. Xuan Junyue era più anziano di Luo Sha e, soprattutto, Chi Zhuiyun non aveva ancora combattuto!


Quanto era forte questo individuo riconosciuto dal Lord Pioggia Propizia?


Nessuno lo sapeva con certezza.


Il clan della Volpe Bianca e il clan Luo potevano ancora contare su Luo Huo'er, la principessa Volpe Bianca e Yi Yun, che era in isolamento da diciotto anni.


Erano l'ultimo baluardo su cui potevano fare affidamento. Senza dubbio, Chi Zhuiyun li avrebbe sfidati, e quelle battaglie sarebbero state al centro dell'attenzione!


Presto, l'intera capitale del clan Luo fu avvolta dalla quiete prima della tempesta. Le sfide dell'impero elfico dell'Oracolo stavano accendendo l’atmosfera e tutti attendevano lo scontro finale.


E quel giorno, finalmente, giunse la notizia che Chi Zhuiyun avrebbe combattuto.


Con sorpresa di molti, però, non aeva sfidato la principessa Volpe Bianca o Luo Huo'er.


Ma... un genio da tempo famoso nel clan della Volpe Bianca: Chu Yunjian!


Chu Yunjian aveva già raggiunto lo stadio della Manifestazione del Dao, aveva condensato frutti del Dao spazio-temporale!


Chi Zhuiyun invece era solo ad un passo dalla Manifestazione del Dao.





