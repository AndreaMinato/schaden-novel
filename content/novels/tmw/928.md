---
weight: 928
title: Capitolo 928 - La battaglia di Chuyun
pubDate: 2025-06-18T07:41:34.634Z
tags:
    - tmw
---


Capitolo sponsorizzato, ringraziamo Gae!
2 capitoli in coda totali (2 Gae),
0/1 sponsorizzazioni 1 euro a capitolo,
-Schadenfreude


“Buzz!!!”


Emettendo rumori agghiaccianti, i vermi neri volarono fuori dal corpo del vecchio e si abbatterono su Yi Yun come una tempesta.


Erano migliaia di vermi, chissà quanti ne teneva nel suo corpo magro.


“Dominio delle mille sciabole delle nevi!”


999 lame si materializzarono attorno a lui. La formazione si scontrò con i vermi neri, tagliandone sciami.


Nella formazione del Massacro Celeste, venivano date armi in dotazione e le sue lame non erano le vere sciabole volanti delle mille nevi. Perciò, quando furono macchiate dal sangue dei vermi, persero molta della loro agilità e mostrarono segni di corrosione.


Interessante.


Il Corvo Dorato a tre zampe volò da dietro di lui. Il potere di puro Yang divampò dalla sua spada mentre menava un fendente. Un inferno si abbatté dal cielo, come se fosse un sole calante, ovunque battessero le lingue di fuoco, i vermi venivano ridotti in cenere.


Il raggio di spada trapassò lo sciame di vermi, puntando dritto verso la gola del vecchio magro!


In quel momento, l’anziano della setta degli Elfi Fantasma mostrava un freddo sogghigno. Una foschia nera scoppiò dal suo petto e, dopo essersi distaccata dalla sua pelle, sfrecciò dritta verso Yi Yun!


Shoo! Shoo! Shoo!


Erano dieci aghi d’osso nero minacciosi!


Ogni ago d’osso era lungo quanto un avambraccio e sembrava avere vita propria. Scattarono verso Yi Yun seguendo traiettorie contorte nel cielo.


Vedendo gli aghi d’osso, a Yi Yun venne un’ipotesi. Dato che sembravano essere provenuti dal petto del vecchio, erano stati raffinati usando le sue costole? Le tecniche di coltivazione della setta degli Elfi Fantasma erano strane e orribili. Avrebbe sicuramente avuto la peggio se fosse stato colto di sorpesa da attacchi del genere.


Gli aghi d’osso del vecchio bloccarono ogni via di fuga possibile. L’anziano rivelò un sorriso crudele, come se stesse già pregustando la morte terribile del suo nemico.

Yi Yun si ritirò, accelerò invece. Il qi vitale si diffuse attorno mentre i frammenti nomologici della Ruota Karmica delle Miriadi di Demoni potenziavano la sua spada. Una luce dorata picchiò dritta sugli aghi d’osso.


Boom!


Yi Yun si fermò di colpo, mentre gli aghi d’osso venivano sminuzzati dalla spada.


Un raggio lungo trecento metri squarciò il vuoto, attraversando il vecchio magro!


Yi Yun volò tenendo la spada puntata verso il basso. Il vecchio della setta degli Elfi Fantasmi invece rimase immobile. Era apparso un enorme buco nel suo petto. Le sue interiora sembravano essere state bruciate da lava, che in realtà era sangue bollente.


L’anziano della setta degli Elfi Fantasmi emise un grido feroce e indignato mentre si riduceva in cenere che volò via.


Yi Yun sospirò lievemente. La spada di prima sembrava semplice, ma era una mossa che aveva ideato durante i diciotto anni che aveva trascorso nello spazio primordiale.

Non poteva controllare completamente la Ruota Karmica delle Miriadi di Demoni, ma usarne con flessibilità le leggi aveva aumentato drasticamente il potere dei suoi attacchi.


Si poteva dire che Yi Yun avesse creato il suo Dao della Spada.


Più si concentrava sul Cristallo Viola, più le immagini che vedeva al suo interno lo facevano meravigliare delle vie delle arti marziali più complesse e della vastità del mondo.


Precedentemente, prima che venisse convocato dall’Imperatore Luo, qualcuno aveva detto che la Ruota Karmica delle Miriadi di Demoni era solo una tecnica mistica, impossibile da condensare in un Frutto del Dao. Tuttavia Yi Yun sapeva bene che si stavano sbagliando. Aspettava con impazienza di vedere che Frutto del Dao avrebbe manifestato coltivando la Ruota Karmica delle Miriadi di Demoni.


“Continua!” Yi Yun affrontò il suo prossimo avversario, ignaro di cosa stava accadendo nel mondo esterno.


In quel momento, le pianure delle montagne desolate a sud erano piene di gente. Erano tutti qui per assistere alla battaglia tra Chi Zhuiyun e Chu Yunjian.


Il primo era un discepolo dell’impero elfico dell’Oracolo arrivato all’improvviso per sconfiggere all’istante ogni discepolo del clan Luo e della Volpe Bianca, mentre l’altro era uno spadaccino dello spazio-tempo già famoso.


Gli spettatori erano praticamente membri del clan Luo e del clan della Volpe Bianca. Non avevano sentito parlare di Chi Zhuiyun, ma conoscevano Chu Yunjian da molto tempo.


Erano qui per vedere come Chi Zhuiyun avrebbe pagato per la sua arroganza nello sfidare una persona di uno stadio superiore al suo.


Tuttavia lo scontro li deluse.


L’intensa battaglia continuò per quindici minuti, ma Chu Yunjian non stava surclassando l’avversario come si aspettavano.


In effetti Chi Zhuiyun sembrava in difficoltà mentre affrontava le tecniche di spada di Chu Yunjian. Si difendeva più che attaccare, come se stesse perdendo terreno, ma rimaneva mbattuto.


Il pubblico divenne ansioso, come se mancasse l’ultima spinta che avrebbe deciso l’esito dello scontro.


“È tutto qui? È questa tutta la tua forza?” Disse all’improvviso Chi Zhuiyun durante l’intesa battaglia. Le sue parole risuonarono con estrema chiarezza mentre la spada e la lancia si scontravano. Chiunque nelle pianure desolate avrebbe potuto sentirle.


“Oh?” Chu Yunjian alzò le sopracciglia simili a spade.


“Allora sono proprio deluso. Un genio del clan della Volpe Bianca nelle fasi iniziali della Manifestazione del Dao non è niente di che dopotutto.” Mentre parlava, il qi vitale attorno a Chi Zhuiyun cambiò.


Si riempì di sete di sangue, al punto che perfino persone a decine di chilometri di distanza avrebbe potuto percepirlo.


La gente ebbe la sensazione di essere finita all’inferno. Ovunque guardassero, c’era uno sfondo grigio.  Nuvole cremisi riempivano il cielo, espandendosi al punto da sanguinare. E il terreno adesso era pieno di rocce accidentate, da cui pendeva carne maciullata. Il suolo era coperto da frammenti di ossa.


Era un campo di battaglia Shura!


Dominio del Dao? Questo era il Dominio del Dao di Chi Zhuiyun?


La gente aveva sentito parlare di come, grazie al suo dominio, era stato notato dal Lord Pioggia Propizia, permettendogli di essere convocato da Lord Pioggia Propizia.


Ora che il suo Dominio del Dao era stato attivato, un milione di guerrieri ne erano stati avvolti e sembrava che fossero caduti tutti in trance.


Un cosiddetto Dominio del Dao in realtà era un piccolo mondo formato da leggi.


Nell’universo, prima che ogni pianeta sconfinato si formasse, prima si stabilivano le leggi.


Il caos si evolveva in Yin-Yang e spazio-tempo, per poi formare i cinque elementi, seguiti da tutta la materia.


Quando le ispirazioni nomologiche di un guerriero raggiungevano un certo livello, si potevano creare mondi. Naturalmente sarebbe stato impossibile per un coltivatore allo stadio della Manifestazione del Dao. Al massimo avrebbero potuto creare un dominio.


Gli effetti di un Dominio del Dao erano davvero limitati, ma poter influenzare all’istante un milione di persone come aveva fatto Chi Zhuiyun era piuttosto sbalorditivo!


“È finita. Nessuno al mio stesso stadio può resistere alla mia lancia finché è nel mio Dominio del Dao. Il tuo livello può superare il mio, e puoi avere compreso il Grande Dao dello spazio-tempo, ma sfortunatamente le tue leggi dello spazio tempo non si sono fuse insieme. Non puoi competere con me.” Mentre parlava, Chi Zhuiyun scagliò la sua lania!


Tutta la sete di sangue e aura omicida nel Dominio del Dao si radunò attorno alla sua lancia mentre attaccava!


Gli occhi di Chu Yunjian brillarono.


“Anche se le mie leggi dello spazio-tempo non si sono fuse, è comunque sufficiente!”


Dao della Spada dello spazio.tempo: Fiume del Tempo!


Un fiume impetuoso apparì dal nulla nel cielo. Una delle dodici Divinità Eltiche, il Fiume dell’Oblio. La sua manifestazione era quella di un fiume del tempo.


Quello proiettato da Chu Yunjian era di gran lunga inferiore al normale Fiume dell’Oblio, ma aveva raggiunto uno stadio nascente.


Una spada risalì controcorrente nel fiume del tempo, come un pesce che nuotava in un fiume, puntando dritta alla gola di Chi Zhuiyun!


L’espressione di Chi Zhuiyun divenne fredda. La lancia scattò come un drago dei fiumi!


Boom!


Le pianure desolate rimbombarono e il milione di guerrieri percepì l’intento omicida crescente. La loro visuale assunse una tinta color rosso scuro.


Fecero del loro meglio per capire cosa stava succedendo, ma videro solo Chi Zhuiyun nel cielo. Il suo atteggiamento era freddo mentre stava a mezz’aria con la lancia in mano.


Chu Yunjian invece era stato respinto decine di chilometri indietro. Anche se anche lui stava volando a mezz’aria, il suo abito era macchiato di sangue e il suo viso era pallido. Non poteva calmare il tremito della mano con cui brandiva la sua spada.


Vedendo questa scena, il milione di guerrieri nelle pianure desolate si ammutolirono.


Chu Yunjian aveva perso? Questo non era un duello all’ultimo sangue, era solo una sfida. Anche venire battuti in un colpo solo rappresentava una sconfitta.


Chu Yunjian era stato messo in difficoltà da Chi Zhuiyun fin dall’inizio, sembrava che avesse la vittoria in pugno. Tuttavia, da quando il Dominio del Dao di Chi Zhuiyun si era manifestato, la battaglia subì una svolta. Il pubblico non se lo sarebbe mai aspettato.


Un guerriero della Manifestazione del Dao… e anche un talento del clan della Volpe Bianca, aveva perso contro Chi Zhuiyun, che era ad un passo dal raggiungere la Manifestazione del Dao.





