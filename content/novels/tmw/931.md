---
weight: 931
title: Capitolo 931 - Non c’è bisogno di un motivo
pubDate: 2025-06-18T07:41:34.635Z
tags:
    - tmw
---


Capitolo sponsorizzato, ringraziamo Gae!
1 capitoli in coda totali (1 Gae),
0/1 sponsorizzazioni 1 euro a capitolo,
-Schadenfreude


Sentendo le parole di Luo Huo’er, Yi Yun si strofinò la fronte. Lei aveva sempre un carattere esplosivo e agiva sempre d’impulso. Dopotutto, era una principessa, mentre i due membri del Mare del Vespro Eterno probabilmente avevano una posizione inferiore a quella di Luo Mo. Perfino Ye Yi, che godeva di un prestigio leggermente più elevato rispetto ai suoi due compagni, era chiaramente inferiore a lei.


In realtà, avrebbero potuto ignorare la loro conversazione. Non c’era bisogno che una principessa si preoccupasse delle loro chiacchiere. Yi Yun non si aspettava che lei avrebbe insultato direttamente i membri del Mare del Vespro Eterno, irritandoli.


D’altronde, non sapevano chi fosse lei. La colpa però era solo di Luo Huo’er, perché si rifiutava di avere un seguito reale. Di solito, principi e principesse avevano un corteo imponente, che avrebbe scacciato via la plebe. Non erano come Luo Huo’er, che si mescolava tra la gente indossando abiti ordinari. Come diavolo avrebbero potuto sapere chi fosse?


"Che razza di ragazza sconsiderata è questa, per strillare così tanto? Sarete mica del clan Luo?"


L’uomo che li insultò mostrò un’espressione spezzante. Mentre parlava, continuò a bere il suo tè.


L’altro giovane diede un’occhiata agli abiti di Yi Yun e Luo Huo’er. Dopo essersi fatto un’idea delle loro identità, rise fragorosamente: "Ahahaha! Sono proprio del clan Luo! Perché? Le mie parole vi hanno toccato un nervo scoperto? Da quello che so, il clan Luo ha solo una combattente decente, la principessa Spirito Viola. E sotto di lei, c’è un certo tizio di nome Yun. Hanno solo due persone. Non sono niente in confronto al nostro clan del Vespro Eterno."


Un certo tizio di nome Yun?


Yi Yun, sentendo questo, si accarezzò il mento con un’espressione strana. La sua fama era così misera?


Girò la testa e vide Luo Huo’er quasi scoppiare a ridere. Sembrava si stesse godendo il piacere della sua sfortuna.


Yi Yun scosse la testa rassegnato. I grandi clan avevano una conoscenza limitata dei talenti reciproci. Il clan del Vespro Eterno probabilmente aveva sentito parlare di Yi Yun e Luo Huo’er solo dopo essere arrivato nel clan Luo.


Un sorriso malizioso comparve sul volto di Luo Huo’er. Con un movimento delle mano, creò un sigillo e schioccò le dita.


Vedendo che Luo Huo’er non parlava più, i due discepoli del Mare del Vespro Eterno risero e continuarono a bere il loro tè.


Tuttavia, non si aspettavano che, mentre bevevano...


"Ah!"


I due discepoli fecero un salto di quasi un metro, come se avessero bevuto veleno. I loro corpi si contorsero violentemente mentre si stringevano la gola. I loro volti si arrossarono e i loro occhi sembravano sul punto di schizzare fuori dalle orbite.


Aprirono la bocca per sputare il tè, ma il liquido ormai era svanito. Quello che sputavano erano fiamme.


"Hu! Hu! Hu!"


Le fiamme bruciavano a una temperatura altissima. Ovunque passassero, che fosse il tavolo o il terreno, lasciavano un buco carbonizzato!


"Brucia! Brucia!" Urlò uno dei due con voce soffocata. "La mia lingua! La lingua!"


"La lingua?" Luo Huo’er fece finta di essere sorpresa. "Tsk tsk tsk, oh cielo. Sembra ben cotta... Lingua di maiale alla griglia. Quello che hai detto prima dimostra quanto sia arguta la tua lingua. Perché sei così crudele da bruciartela da solo?"


Luo Huo’er non avrebbe mai esitato a cercare di fare infuriare a morte gli altri. Yi Yun osservò in silenzio, impressionato. Questa ragazza diabolica non era affatto da sottovalutare. Il sigillo che aveva creato era volato nelle loro tazze in modo impercettibile, facendoli bere il potere del fuoco.


Eppure, quei due semplici sigilli avevano causato un danno così terrificante. La comprensione di Luo Huo’er delle leggi del fuoco aveva davvero raggiunto la perfezione.


Yi Yun immaginò che quei due poveretti avrebbero probabilmente perso la lingua. La diabolica Luo Huo’er non si era trattenuta minimamente. Non erano fiamme ordinarie. Yi Yun le poteva vedere con molta chiarezza attraverso la visuale del Cristallo Viola, le fiamme erano come vermi dall’energia pervasiva, così il qi vitale dei due era completamente insufficiente per resistere.


Non solo le loro lingue erano state danneggiate, ma anche le loro gole erano gravemente ustionate. Anche se si potevano curare con tesori celesti, per mesi non avrebbero potuto né mangiare, né parlare. E il costo di quei tesori non era indifferente.


"Strega, io... io ti ucciderò!"


I due discepoli, sopportando il dolore, urlarono. Luo Huo’er sbuffò con disprezzo. Prese con noncuranza un paio di bacchette dal tavolo e le lanciò.


"Fwoosh! Fwoosh!"


Le bacchette volarono dritte verso i due come frecce!


Vedendole arrivare, i due discepoli del Mare del Vespro Eterno scatenarono la loro energia e contrattaccarono nonostante il dolore.


Boom!


L’energia esplose come un vulcano. Anche il legno divino cresciuto per centomila anni sarebbe stato ridotto in schegge, figuriamoci delle normali bacchette!


Ma nelle mani di Luo Huo’er, quelle bacchette erano straordinarie. Nel momento in cui le aveva lanciate, vi aveva impresso leggi del fuoco. Ora, le bacchette brillavano di rune infuocate, emanando un’aura misteriosa.


L’energia delle fiamme altamente compressa le fece incendiare. Come due meteore, sfrecciarono verso i due discepoli!


Peng! Peng!


Con due esplosioni, i loro pugni furono perforati! Il fuoco li avvolse senza incontrare resistenza.


L’inferno divampò, scagliandoli all’indietro. I loro capelli erano bruciati e dritti. I loro volti erano completamente neri di fuliggine.


"Ma questo..."


Molti avevano assistito alla scena. Avevano visto i due provocare la ragazza vestita di rosso, che in pochi secondi li aveva ridotti in condizioni così pietose che nemmeno i loro genitori sarebbero riusciti a riconoscerli.


Chi era quella ragazza?


A quel punto, il giovane con l’accessorio a forma di ali nere si alzò. Con un tocco, frantumò la sua tazza, ma il tè, avvolto nella sua energia, rimase sospeso a mezz’aria.


Con un altro lieve tocco, il tè si divise in due flutti chiari che entrarono nelle bocche dei due discepoli.


Le fiamme si estinsero, ma le loro lingue erano ormai carbonizzate.


Gemevano a terra mentre Luo Huo’er osservava il giovane. Aveva sentito i due chiamarlo "fratello maggiore Ye Yi".


Anche se Ye Yi fosse relativamente forte, chiaramente non era il più potente del suo clan. Luo Huo’er lo guardò con aria pigra e disse con fare derisorio: "Usare un po’ d’acqua per spegnere il mio fuoco? Vuoi sfoggiare la tua padronanza delle leggi dell’acqua?"


Ye Yi rispose freddo: "Per aver raggiunto un tale livello con le leggi del fuoco, devi essere illustre nel clan Luo. Ma... loro ti hanno solo offeso a parole. Non è esagerato ferirli così?"


"Considerami magnanima. Ho solo bruciato loro le lingue perché chiacchieravano troppo. In molti luoghi, parole sbagliate possono costare la vita!" Disse Luo Huo’er con noncuranza, con una sottile autorità nel tono che oscurava persino Ye Yi.


"Nel mondo dei guerrieri, non è raro che una frase sbagliata porti alla morte. Molti muoiono senza aver nemmeno parlato. Non c’è bisogno di un motivo. La ragione è semplice... non sei più forte di chi ti uccide."


Mentre parlava, Luo Huo’er si alzò, giocherellando con le bacchette tra le dita…





