---
weight: 9320
title: Capitolo 932 - Cinque Fazioni
pubDate: 2025-06-18T07:41:34.635Z
tags:
    - tmw
---


Capitolo sponsorizzato, ringraziamo Gae!
5 capitoli in coda totali (0 Gae + 5 Alessandro),
0/1 sponsorizzazioni 1 euro a capitolo,
-Schadenfreude


Le parole di Luo Huo’er erano state infuse con qi vitale, così anche se stava parlando piano, erano state estremamente penetranti.


Le sopracciglia simili a spade di Ye Yi si alzarono. “Interessante. Hai ragione. Non c’è bisogno di un motivo. È solo colpa della loro debolezza. Allora voglio vedere se sei più forte di me!”


Mentre parlava, gli occhi di Ye Yi brillarono di spirito combattivo.


Ye Yi era un fanatico delle arti marziali dalla natura aggressiva. Non poteva contenersi di fronte ad un’avversaria come Luo Huo’er.


All’istante la folla attorno si entusiasmò.


Non si sarebbe mai aspettata quanto la sfida di Chi Zhuiyun avrebbe acceso gli animi. Prima ancora che apparisse, grandi geni stavano iniziando a combattere.


In quel momento però Luo Huo’er gli rivolse un’occhiata pigra e disse: “Non ne sei nemmeno degno. Porta qui quella tua dea del Mare del Vespro Eterno a sfidarmi!”


Oh?


Le pupille di Ye Yi si rimpicciolirono.


In quel momento, una carrozza dorata rimbombò per il cielo. Quattro cavalli drago dall’aura color oro la stavano trainando! Sulla vettura c’era l’emblema di una montagna arancione.


Tutti alzarono gli occhi e qualcuno disse: “È la carrozza della setta del Margine del Mondo. Dentro probabilmente c’è il loro discepolo numero uno, Tianya Haoyue.”


Dopo l’arrivo della setta del Margine del Mondo, una luce verde illuminò il firmamento. Una nave spirituale fatta di giada fluttuò verso di loro.


Era uno dei mezzi del clan della Volpe Bianca. Molto probabilmente stava portando la principessa Volpe Bianca.


Immediatamente dopo, giunse un’antica carrozza nera trainata da nove uccelli spirituali che assomigliavano a fenici.


“È la nostra dea, Xi Ye, del nostro clan del Vespro Eterno.” Disse uno di loro tra la folla.


Anche i due giovani a cui era stata bruciata la lingua mormorarono ‘la dea Xi Ye’. Sembravano entusiasti e guardarono allo stesso tempo Luo Huo’er, come se già avrebbero potuto vedere come sarebbe stata punita.


Luo Huo’er ignorò i pesci piccoli del clan del Vespro Eterno. Si accarezzò il mento delicato e guardò la carrozza nera della dea Xi Ye. Mormorò tra sé e sé: “Tre uomini e tre donne. Sarà interessante.”


Dopo la sfida di Chi Zhuiyun, si erano radunate un totale di cinque fazioni qui, i clan Luo, della Volpe Bianca, la setta del Margine del Mondo, il Mare del Vespro Eterno e il posto da dove proveniva quel combinaguai, l’impero elfico dell’Oracolo.


Avrebbero composto un gruppo di tre uomini e tre donne: Yi Yun, Chi Zhuiyun, Tianya Haoyue, Luo Huo’er, la principessa Volpe Bianca e la dea Xi Ye.


Ora le cinque fazioni si erano radunate, ma le figure che detenevano davvero potere decisionale come l’imperatore Luo e le imperatrici Luo e Xuan, e gli altri non si erano presentate.


Dopotutto era Chi Zhuiyun, un membro della giovane generazione. Dovevano mantenere la loro reputazione e non si sarebbero presentate personalmente.


Comunque stavano prestando lo stesso attenzione alla questione. In effetti il risultato della battaglia era sufficiente a fare innervosire l’imperatore Luo!


Dopotutto non era una questione che rigurdava la dignità del clan Luo, ma anche con il reclutamento del Lord Pioggia Propizia!


In quel momento era stata creata una formazione nel palazo reale del clan Luo. Proiettava tutto quello che stava accadendo nelle pianure delle montagne desolate. L’imperatore Luo era seduto sul suo trono a guardare con un’espressione incupita.


Accanto a lui c’erano vari ministri e membri della famiglia reale, stavano fissando intentamente la proiezione anche loro.


Indipendentemente dal risultato, non c’erano garanzie che il vincitore sarebbe stato accettato dal Lord Pioggia Propizia, ma chi veniva sconfitto avrebbe sicuramente perso ogni speranza di diventare suo discepolo!


Perché Lord Pioggia Propizia avrebbe scelto un perdente come suo discepolo?


In quel momento una figura rossa apparì tra la folla. Con la lancia in mano, Chi Zhuiyun apparì sopra le pianure desolate.


I suoi occhi erano iniettati di sangue e la sua lancia era lunga tre metri. Emetteva un bagliore freddo.


Anche se aveva un aspetto ordinario, Chi Zhuiyun aveva attirato l’attenzione della gente mentre camminava verso uno spazio vuoto.


“È Chi Zhuiyun, un talento che è stato riconosciuto da Lord Pioggia Propizia.”


“Finché verrà sconfitto, il suo prestigio andrebbe a nostro vantaggio. Diventeremmo famosi con una sola battaglia!”


I geni radunati nelle pianure desolate mormoravano tra di loro.


Anche se era molto allettante l’idea di sconfiggere Chi Zhuiyun, tutti sapevano che sarebbe stato molto difficile farlo.


In effetti, la maggior parte di loro non pensavano di poterlo battere. Finché avessero dimostrato la loro forza durante questo evento e fossero stati sotto i riflettori, avrebbero ottenuto l’attenzione dell’alleanza anche se non avessero ricevuto il riconoscimento del Lord Pioggia Propizia.


Dopo che Chi Zhuiyun apparì, rimase a mezz’aria senza dire una parola.


In quel momento un uomo di mezz’età apparì accanto a lui.


Indossava un abito nero e sembrava davvero vivace. Era l’ambasciatore dell’impero elfico dell’Oracolo: Yu Tianfeng.


Yi Yun ovviamente lo ricordava. Quell’uomo era seduto ad un posto d’onore secondo solo all’imperatore Luo durante la convocazione.


“Signore e signori!” Yu Tianfeng disse: “Lo scopo della sfida di Zhuiyun era solo di incontrare la giovane generazione dell’alleanza, ma non ci saremmo mai aspettati che causasse un tale trambusto. Si sono disturbate a venire così tante persone qui.” Yu Tianfeng ridacchiò mentre parlava con un tono di scusa. Tuttavia perfino un cieco avrebbe capito che fosse compiaciuto dal risultato sensazionale.


“Cosa significa incontrare la giovane generazione dell’alleanza. È ovvio che vuole usarci come trampolino di lancio.” Qualcuno brontolò in privato. Yu Tianfeng di sicuro era proprio sfacciato.


Yu Tianfeng ignorò le loro opinioni. Continuò: “Con così tante persone radunate qui oggi, ci sono veri draghi e fenici tra di voi, ma anche impostori. È impossibile permettere a chiunque di sfidare Zhuiyun. Non ha né il tempo, né il desiderio di farlo. La persona sfidata non sarà limitata a Zhuiyun. A parte il mio impero elfico dell’Oracolo, tutte le fazioni sono libere di sfidarsi a vicenda, ma ci sono due punti da sottolineare!”


“Ad ogni persona sarà data solo una possibilità. Una volta fallito, non potranno più combattere! E secondo… ogni fazione potrà mandare una persona a sfidare Zhuiyun, non una di più.”


La voce di Yu Tianfeng risuonò nelle pianure delle montagne desolate meridionali e tutti si accigliarono sentendo le sue parole.


Chi si credeva di essere?!


Cosa intendeva con chiunque o impostori? Anche se non si era riferito esplicitamente a loro, suonò piuttosto duro per chi sapeva di essere troppo debole.


Molti dei membri d’élite radunati qui erano presenti per via della sfida di Chi Zhuiyun, ma non erano qui per combattere contro di lui.


Ora, dopo il discorso di Yu Tianfeng, sembrava che si fossero tutti messi in coda per sfidare Chi Zhuiyun. Chi si credeva di essere Chi Zhuiyun?! Non era ancora diventato il numero uno della giovane generazione dell’alleanza, e anche se lo fosse stato, era possibile che persone orgogliose come Tianya Haoyue e la dea Xi Ye si mettessero in coda per sfidarlo? Non avrebbero voluto abbassarsi a quel livello.


“Cosa facciamo qui non è affar tuo!”

“Credi che sia un torneo di arti marziali? Sei un organizzatore? Perché stai annunciando le regole qui?!”


Risuonarono grida caotiche tra la folla. Chiaramente non stavano tenendo in grande considerazione le parole di Yu Tianfeng.





