---
weight: 9340
title: Capitolo 934 - Ho mantenuto un basso profilo di recente
pubDate: 2025-06-18T07:41:34.635Z
tags:
    - tmw
---


Capitolo sponsorizzato, ringraziamo Alessandro!
23 capitoli in coda totali (3 Alessandro + 20 Flavio),
0/1 sponsorizzazioni 1 euro a capitolo,
-Schadenfreude


"Mia sorella è davvero laggiù?!"


Nelle desolate pianure montuose del sud erano state allestite tribune temporanee. Figure importanti come il principe Firmamento Cremisi, Bai Yueqing, la dea Xi Ye e altri erano seduti nei posti d'onore. Anche Luo Huo'er avrebbe avuto il diritto di sedervi, ma aveva deciso di mescolarsi alla folla.


"Fratello Chuyun, si dice che tu abbia un ottimo occhio per valutare le abilità. Quale pensi sarà l'esito dello scontro tra Yi Yun e Ye Yi?" Chiese il Firmamento Cremisi.


Accanto a lui sedeva Chu Yunjian. Nonostante la sconfitta subita per mano di Chi Zhuiyun, nessuno lo sottovalutava.


Chu Yunjian rispose: "Sua Altezza, le voci sul mio intuito sono solo lusinghe altrui. Mi sono sbagliato molte volte, ma stavolta non c'è molto da discutere. Yi Yun vincerà."


Anche se non conosceva Ye Yi, era ovvio quanto Yi Yun fosse formidabile. Il secondo più forte del Mare del Vespro Eterno che spera di battere un mostro come Yi Yun? Praticamente impossibile!


"Oh? Non c'è da discutere?" Risuonò una voce femminile. Accanto al principe sedeva una donna elegante, con capelli neri e pupille viola. La sua fronte e il suo collo era adorna di accessori di metallo. Seduta lì, emanava un'aura di oscurità che la rendeva distante e misteriosa.


Era la dea del clan del Vespro Eterno: Xi Ye.


Il secondo del clan Luo e il secondo del clan del Vespro Eterno ricoprivano la stessa posizione, eppure stavano dicendo che c’era poco da discutere? Che arroganza!


La dea Xi Ye commentò gelida: "I vostri clan Luo e della Volpe Bianca sono stati sconvolti da un solo Chi Zhuiyun. Con che faccia osate dire certe cose? Se aveste saputo batterlo, non saremmo qui."


Il clan del Vespro Eterno, con alcuni milioni di membri, rivaleggiava in potenza con il clan Luo, e Xi Ye ne era la dea. Le parole sprezzanti di Chu Yunjian verso il Mare del Vespro Eterno ovviamente l’avevano irritata.


"Tu devi essere Chu Yunjian. Un guerriero alla Manifestazione del Dao sconfitto da Chi Zhuiyun, che ad un passo dal raggiungere il tuo stesso stadio. Con che coraggio osi commenti." Disse con franchezza la dea Xi Ye.


Chu Yunjian non disse nulla. Quella sconfitta da un avversario di livello inferiore era una macchia indelebile che non poteva contestare.


...


Sul campo di battaglia, Yi Yun e Ye Yi si fronteggiavano a trecento metri di distanza. I guerrieri del clan Luo attorno all'arena li acclamavano fragorosamente.


"Yi Yun, spazza via quel buono a nulla del Mare del Vespro Eterno!"


"Yi Yun vincerà di sicuro!"


Il pubblico era fatto da guerrieri, così le loro grida erano assordanti. Ye Yi aggrottò le sopracciglia. Ancora prima di iniziare, era stato schernito dalla folla e questo lo irritò: "Non credevo che un branco di elfi potesse tifare per un umano come te. Ma gli incitamenti sono inutili. Lo scontro si decide con la forza."


"Un umano? Non sei umano tu?"


Yi Yun, spada in mano, fissò l’avversario con freddezza. Nel Cielo Empireo dei Diecimila Elfi, gli esseri umani erano già rari. Deboli e da soli, dovevano stare uniti per sopravvivere. Eppure, pur appartenendo alla stessa razza, solo perché avevano un colore degli occhi diverso, i membri del Mare del Vespro Eterno si erano distanziati dagli altri, come se essere definiti umani fosse un insulto.


"Non paragonarci a voi. Noi siamo la razza prescelta dalla divinità, mentre voi siete stati abbandonati. Umani inferiori hanno meno di una probabilità su un miliardo di generare un genio, milioni di volte inferiore a noi. Tu sei uno dei pochi fortunati, ma la maggioranza vive meno di un secolo, non sono diversi da formiche insignificanti."


Mentre parlava, Ye Yi estrasse due sciabole nere, simili a un paio d'ali.


Yi Yun intanto ripose lentamente la spada. "Inferiori? Insignificanti? Formiche?" Scosse la testa. "Condividete le stesse origini, eppure questo è il vostro pensiero."


Ye Yi ignorò il sarcasmo e disse freddo: "Riponi la spada per arrenderti?"


"Arrendermi? No, cambio solo arma. Usare una spada contro di te è troppo gentile."


Estrasse allora dal suo anello interspaziale un blocco metallico rettangolare. Era il Sigillo della Rivoluzione Celeste. Ai tempi della Divina Città di Tai Ah, lo aveva usato durante un torneo per principianti.
Allora non riusciva a controllare bene la sua forza. Temeva di uccidere il suo avversario con la sciabola, ma con il passare del tempo era diventato sempre più esperto nel manipolare la sua energia, così non aveva più avuto bisogno di utilizzare il Sigillo della Rivoluzione Celeste.


"Cos'è?"


Ye Yi si accigliò. Aveva capito che era un sigillo, ma era di materiale scadente. Inoltre le rune incise sulla sua superficie erano di bassissima qualità!


"È un mattone. Dovrebbe bastare con te. Credo di aver mantenuto un profilo troppo basso di recente, al punto da essere considerato una riserva. Non è stato facile salire sul palco e ora mi importunano cani e porci." Disse pigramente Yi Yun.


Ormai deciso a diventare discepolo del Lord Pioggia Propizia, non poteva più passare inosservato.


"Cosa hai detto?!" Un lampo gelido brillò negli occhi di Ye Yi.


"Vuoi morire!" Ye Yi era furioso.


Come osava quell'umano insultarlo così? Non sapeva di cosa stava parlando!


"Weng!"


Le sciabole di Ye Yi ruggirono, lacerando l'aria con mille lame che inondarono l'arena.


Dominio della Sciabola!


Anche il Dominio della Sciabola era un tipo di Dominio del Dao. Era inferiore solo a Yin-Yang e allo spazio-tempo, ma non era inferiore ai cinque elementi. Era pari al Dao della Spada!


Ye Yi aveva compreso un proprio Dominio del Dao!


Vedendo questa scena, il pubblico del clan Luo si irrigidì. Effettivamente essere il secondo del Mare del Vespro Eterno richiedeva doti eccezionali. Era molto raro ottenere un Dominio del Dao prima del Manifestazione del Dao.


Non mi sarei mai aspettato un Dominio del Dao da lui! Yi Yun non dovrebbe sottovalutarlo. Basta che usi la sua vera forza per vincere." La folla del clan Luo era fiduciosa.


Ma Yi Yun non sembrava intenzionato a cambiare arma.


Ssssh...


Il Dominio della Sciabola avvolse Yi Yun.


Con il sigillo della Rivoluzione Celeste in mano, Yi Yun rimase immobile, lasciando che il dominio lo avvolgesse.


"Ciak! Ciak! Ciak!"


Le lame s'infransero contro il suo qi vitale protettivo.


"Questo è il tuo Dominio del Dao?" Disse con noncuranza Yi Yun.


Non ne era impressionato. I Domini del Dao avevano livelli diversi. Quello di Ye Yi era più debole di quello della principessa Volpe Bianca di undici anni prima, per non parlare di Chi Zhuiyun.


E undici anni prima, Yi Yun era stato avvolto dal dominio della Volpe Bianca a Nove Code nella formazione di raffinazione ed era riuscito a distruggerlo, figuriamoci ora.


"Basta per ucciderti!"


Ye Yi coordinò le sciabole con le lame del dominio, fondendole in un unico fendente diretto verso l’avversario.


Ma prima che lo colpisse, una runa dorata brillò sul sigillo in mano a Yi Yun. Non era una delle rune originali, proveniva dalla Ruota Karmica delle Miriadi di Demoni!


Undici anni prima, Yi Yun sapeva già distribuire le rune su un centinaio di sciabole volanti. Ora, infonderne una nel sigillo era ancora più semplice.


"Boom!"


La runa brillò di luce divina mentre il sigillo si abbatté sulla sciabola di Ye Yi!


Mattone contro sciabola!


Da un lato, un fendente che condensava un intero Dominio del Dao, tutte le comprensioni di Ye Yi sul Dao della Sciabola. Dall'altro, un rozzo blocco di metallo. Ma fu uno scontro intenso come un meteorite che impatta contro la terra!


Crack!


Il mattone squarciò il vuoto! Si vide distintamente una gigantesca fenditura aprirsi nel nulla. Fuoriusciva energia dalla fessura!


Il vuoto dei dodici Cieli Empirei era estremamente stabile. Nessun guerriero all’Ascensione Celeste poteva lacerarlo, Yi Yun compreso.


Così, ciò che si era rotto non era il vuoto, ma… il Dominio della Sciabola di Ye Yi!


Un Dominio del Dao appena evocato, frantumato da un singolo colpo di mattone!


Pah! Pah! Pah!


Vaste aree del Dominio crollavano in sequenza, innumerevoli lame si spezzavano. Ma il Sigillo non rallentava, avanzando inarrestabile!


"Dang!"


L'ultima lama di Ye Yi fu scaraventata via. Il pesante sigillo, avvolto da un immenso qi vitale, incombeva sopra la fronte di Ye Yi.


"Peng!"


Sangue schizzò ovunque. Ye Yi, ben vestito e dal volto aggraziato, tremò sotto il colpo. La sua vista si annebbiò, la mente si svuotò, come se il mondo attorno gli fosse stato strappato via.


"Che... sta succedendo...?"


Le gambe cedettero. Cercò di rimanere in piedi, ma alla fine crollò lentamente...





