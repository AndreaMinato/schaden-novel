---
weight: 937
title: Capitolo 937 - La Stella del Vespro Eterno
pubDate: 2025-06-18T07:41:34.636Z
tags:
    - tmw
---


Capitolo regolare,
22 capitoli in coda totali (2 Alessandro + 20 Flavio),
0/1 sponsorizzazioni 1 euro a capitolo,
-Schadenfreude


Trascorsero trenta secondi prima che le fiamme si dissipassero gradualmente. Tutti concentrarono lo sguardo sull'arena, ma la scena che si presentò davanti a loro li lasciò senza fiato.


Un gigantesco occhio viola fluttuava sopra l'arena. Nella sua pupilla, si poteva scorgere una vasta e infinita galassia a spirale.


Le grandi stelle luminose vagavano attraverso la galassia in un modo che sembrava esercitare una presa ipnotica su chiunque le osservasse. Li trascinava senza dare loro possibilità di fuga.


Non era un'illusione ordinaria, ma era anche impossibile che un occhio potesse contenere una vera galassia. Doveva essere invece la proiezione di un settore remoto dell’universo.


Questa tecnica era davvero sbalorditiva.


"Il collasso delle stelle... la discesa della notte eterna. Dovresti essere orgogliosa di avermi costretto a usare la Tecnica della Stella del Vespro Eterno."


Xi Ye, vestita di nero, atterrò lentamente davanti all'occhio gigantesco. I suoi abiti svolazzavano leggermente al vento, mentre i capelli neri venivano scossi dal vento, donandole un'aria di eleganza ultraterrena.


"La Tecnica della Stella del Vespro Eterno? Che tipo di tecnica è?"


I membri del clan Luo erano perplessi. Fazioni antiche come il clan Luo e il Mare del Vespro Eterno, esistite da oltre cento milioni di anni, avevano esplorato innumerevoli regni mistici. Non sarebbe stato sorprendente trovare tra di loro antiche copie di tecniche mistiche di Lord Divini.


Tuttavia, nonostante la disponibilità di queste tecniche, erano estremamente difficili da comprendere e padroneggiare. Considerando anche la mancanza di istruzioni, erano pochissime le persone che erano in grado di usarle!


Visto che aveva un effetto così sbalorditivo quando veniva evocato da una persona alla perfezione dell’Ascensione Celeste, al punto da poter proiettare una galassia lontana, molto probabilmente era un’antica eredità che il Mare del Vespro Eterno aveva trovato in un particolare regno mistico.


Un'eredità simile, probabilmente incompleta, richiedeva una percezione fuori dal comune anche solo per una padronanza basilare.


L’intera arena fu avvolta dall’oscurità dopo l'attivazione della tecnica della Stella del Vespro Eterno. Era come se una notte eterna fosse calata, penetrando ogni angolo con la sua ombra.


Quando Luo Huo'er fu avvolta dal Vespro Eterno, mondo esterno le sembrò sempre più irreale. L'oscurità si fece più densa, più viscosa, come se stesse inghiottendo tutto, isolandola dal resto dell'esistenza.


Improvvisamente, Luo Huo'er sentì che le pianure montuose del sud si allontanavano da lei e che i guerrieri intorno sembravano distanti, come se fosse stata separata dal mondo.


Un sigillo?!


Luo Huo'er comprese immediatamente cosa stava accadendo.


Nel frattempo, il pubblico assisteva a uno scenario completamente diverso. Videro l'oscurità viscosa contrarsi ripetutamente sotto l'influenza dell'occhio gigantesco.


Dall’avvolgere l’intera arena, si ridusse ad un vortice di diversi metri a una sfera nera ampia qualche metro,


In seguito il mulinello nero si era rimpicciolito fino a raggiungere qualche centimetro… piccolo quanto una pesca. A quel punto, Xi Ye lo afferrò con una mano.


"Cos'è quello?!"


Milioni di spettatori avevano assistito allo spettacolo. Un'intera zona di notte eterna era stata compressa in una minuscola sfera nera e Luo Huo'er, che vi era stata intrappolata dentro, era scomparsa con essa.


"La Principessa Spirito Viola è stata sigillata in quella pallina nera?!"


Tutti fissarono la sfera nera. Nonostante la distanza, con la loro vista acuta da guerrieri, potevano distinguere ogni dettaglio.


Assomigliava a un mini-universo. Sul suo confine, erano proiettate innumerevoli stelle. Nonostante le sue dimensioni ridotte, emanava un senso di maestosità infinita.


"Principessa Spirito Viola!"


"Cos’hai fatto alla Principessa Spirito Viola?!"


I milioni di spettatori non riuscirono a mantenere la calma. La principessa Spirito Viola, la più talentuosa del clan Luo, era stata sigillata in una sfera d'oscurità piccola quanto una pesca. Chissà cosa le stava accadendo!


"Umpf! Luo Huo'er è stata sigillata nella mia Stella del Vespro Eterno. A meno che io non la tiri fuori, rimarrà per sempre persa in uno spazio caotico, senza via di fuga! Con il tempo, il suo potere verrà eroso dall'oscurità, riducendola a un'invalida. Oppure, con un semplice mio pensiero, il suo corpo verrà divorato dalle tenebre!" Disse Xi Ye con un sorriso luminoso, mentre i membri del clan Luo diventavano sempre più agitati.


"Libera la principessa Spirito Viola!" gridarono. Anche se la battaglia fosse stata persa, la principessa non doveva rimanere ferita.


"Liberarla? Eheheheh!” Xi Ye rise con una voce limpida e seducente. "La libererò, ma non ancora. Deve pagare il prezzo della sua arroganza. È questo che succede a sfidare me e il mio Mare del Vespro Eterno! La libererò tra due ore. Considerando il suo talento, dovrebbe essere in grado di resistere fino ad allora.” Disse con un sogghigno.


Mentre parlava, guardò Yi Yun. "Il prossimo sarai tu. Credi davvero che la tua forza sia superiore a quella del Mare del Vespro Eterno solo perché hai sconfitto Ye Yi? Ti farò sperimentare personalmente l'abisso che ci separa. Sperimenterai la disperazione nello sprofondare in un vespro eterno e infinito!”


Le parole di Xi Ye erano estremamente arroganti. Yi Yun aggrottò leggermente le sopracciglia. Era davvero odiosa, al punto da fargli venire voglia di picchiarla.  


Mentre rifletteva su come rompere la tecnica della Stella del Vespro Eterno, Yi Yun emise un lieve grido.


Guardò la sfera nera nella mano di Xi Ye. L’energia dell’oscurità, prima stabile, aveva iniziato a vibrare caoticamente.


"Uh?!"


Xi Ye trasalì. In quanto creatrice della tecnica, poteva percepire chiaramente che il mondo di oscurità che aveva costruito stava crollando dall'interno!


Cosa?!


La Stella dell'Vespro Eterno era equivalente a un piccolo mondo da lei creato, in cui lei era la sovrana. Eppure, quel mondo stava collassando!


Cha! Cha! Cha!


Fasci di luce rossa e infuocata irruppero dalla sfera, perforandola in centinaia, se non migliaia, di punti. Da lontano, la Stella del Vespro Eterno sembrava ora un sole radioso.


"Non può essere!"


L'espressione di Xi Ye cambiò drasticamente. Come una delle poche nel Mare del Vespro Eterno in grado di padroneggiare questa tecnica, conosceva bene il suo potere. Eppure, sembrava che Luo Huo'er la stesse smantellando!


Era Luo Huo’er? Come stava riuscendo a romperla?!


Non ebbe il tempo di riflettere ulteriormente. La luce rossa che esplodeva dalla sfera aumentò d'intensità, come se la Stella del Vespro Eterno stesse per esplodere. Senza scelta, Xi Ye balzò indietro perché il piccolo vortice stava emettendo migliaia di raggi luminosi. Non si vedeva più niente nell’arena!


Boom!


Un'esplosione violenta squarciò l'aria e l’immagine illusoria di una dea della guerra con una corazza caricò fuori dalla Stella del Vespro Eterno esplosa. Era alta quanto le montagne e brandiva uno spadone. L’armatura dorat ache la copriva rillava!


La dea del fiume Luo! Era il totem del clan Luo — l'Antico Elfo Divino, la dea del fiume Luo!


Milioni di membri del clan Luo esultarono. La dea del fiume Luo, che di solito vedevano solo durante i rituali sacri, era apparsa davanti ai loro occhi!





