---
weight: 9400
title: Capitolo 940 - Il turno di Chi Zhuiyun
pubDate: 2025-06-18T07:41:34.552Z
tags:
    - tmw
---


Capitolo sponsorizzato, ringraziamo Alessandro!
20 capitoli in coda totali (0 Alessandro + 20 Flavio),
0/1 sponsorizzazioni 1 euro a capitolo,
-Schadenfreude


Intento omicida brillò negli occhi della principessa Volpe Bianca quando vide le condizioni di Nongying. "Sapevi che non poteva competere con te, eppure sei stato così brutale."


"Mi dispiace davvero." Tianya Haoyue rise di gusto. "Non mi aspettavo questo risultato. La potenza del Riflesso Catottrico dipende interamente dall’attaccante, riflettendo ogni mossa dopo che è stata potenziata. Chi poteva immaginare che non fosse in grado di resistere? Eppure, ha insistito nell’usare una tecnica del genere senza comprendere i propri limiti. È normale che sia rimasta gravemente ferita."


Le parole di Tianya Haoyue fecero infuriare i discepoli della Volpe Bianca.


Stava esagerando!


"Ricorderò le tue parole sul fatto che sia "normale"!" La principessa Volpe Bianca si alzò con Nongying tra le braccia. La sua espressione era gelida mentre diceva: “Te la farò pagare.”


"Oh? Ti aspetto con impazienza allora!" Tianya Haoyue sembrò non preoccuparsi della minaccia. "Ho sentito dire che la principessa Volpe Bianca possiede una stirpe potente. Vorrei proprio vederla!”


Essendo di natura arrogante, Tianya Haoyue sminuì completamente la principessa Volpe Bianca.


La principessa consegnò Nongying a Nongyue per poi darle da mangiare una reliquia. In quel momento però una nuvola rossa discese sulle pianure montuose del sud desolato.


"Posso accettare il tuo desiderio di affrontare Tianya Haoyue, ma potresti non avere più l’opportunità di farlo. Siamo solo noi due rimasti a non aver combattuto."


Era stato Chi Zhuiyun a parlare!


Scosse la lancia con una mano mentre emanava un’aura inarrestabile!  


Fin dall’inizio degli scontri, Yi Yun, Luo Huo’er e gli altri avevano combattuto una volta ciascuno, lasciando solo Chi Zhuiyun e la principessa Volpe Bianca.


Con queste parole, milioni di guerrieri volsero lo sguardo verso di lui.


La situazione era piena di colpi di scena. La principessa Volpe Bianca aveva appena sfidato Tianya Haoyue, ma ora Chi Zhuiyun voleva affrontarla per primo!


Se la principessa avesse perso, non avrebbe più avuto motivo di battersi con Tianya Haoyue.  


E Chi Zhuiyun era riconosciuto pubblicamente per la sua potenza!


La principessa Volpe Bianca inspirò profondamente, incupita. Il suo corpo svanì e, in un lampo elettrico, riapparve di fronte a Chi Zhuiyun.


"Ti affronterò." Disse la principessa Volpe Bianca.


In quanto rappresentante del suo clan, non poteva rifiutare la sfida.


Sopra le pianure montuose del sud desolato, milioni di guerrieri sentirono il loro sangue ribollire di entusiasmo.


Chi Zhuiyun contro la principessa Volpe Bianca!


Prima Luo Huo’er aveva già lasciato tutti a bocca aperta e dato che la principessa era alla pari con lei, quanto sarebbe stato spettacolare il loro scontro?


"Principessa Xue’er! Principessa Xue’er!"


Le grida dei discepoli della Volpe Bianca risuonarono con forza.


Tianya Haoyue, intanto, era tornato al suo posto, sventolando il ventaglio con noncuranza, ignorando le loro acclamazioni adoranti.


La principessa voleva sconfiggere Chi Zhuiyun? Era improbabile visto che Chi Zhuiyun aveva ottenuto il riconoscimento di un Lord Divino!


E in quel momento, Chi Zhuiyun attaccò!


Fece vibrare la punta della lancia, avvolgendola immediatamente di fiamme roteanti.


Boom!


Un bagliore accecante illuminò le pianure montagnose, mentre Chi Zhuiyun apparve di fronte alla principessa Volpe Bianca in un battito di ciglia. La lancia puntò dritta verso la fronte della principessa!


I capelli bianchi della Principessa Volpe Bianca svolazzarono mentre l’’energia turbinava davanti a lei.


Tuttavia rimase composta. Fulmini guizzarono sul suo corpo mentre picchiettava gentilmente la punta della lancia.


Il suo dito sottile, bianco come la neve, si scontrò con l’arma fiammeggiante dall’aura inarrestabile. La lancia sembrava poter attraversare qualsiasi ostacolo e distruggere montagne.


Bam!


Un boato fece tremare il terreno!


Fiamme e fulmini esplosero simultaneamente, mentre qi vitale rosso e bianco-bluastro si irradiò in tutte le direzioni.


Si aprirono innumerevoli crepe nel suolo. Dopo un colpo, metà dell’area dove si trovavano era ormai carbonizzata, mentre ogni pianta nell’altra metà era appassita.


Il dito della principessa Volpe Bianca stava sanguinando!


"Ancora!" Chi Zhuiyun incise il terreno con la lancia, evocando di nuovo il Dominio del Dao Shura, scatenando il suo intento omicida!


La principessa incrociò le mani e, tra i palmi, apparve un occhio dall’aspetto strano.


Sembrava provenire da un’era antica, capace di incutere paura in chiunque lo osservasse.


L’Occhio della Volpe Celeste!


Allo stesso tempo, la principessa chiuse leggermente gli occhi, e quando li riaprì, erano identici a quell’occhio.


Poi disse: "dominio a Nove Code."


Sotto lo sguardo dell’Occhio della Volpe Celeste, Chi Zhuiyun e il suo Dominio Shura furono avvolti dal dominio a Nove Code.


"Sua Altezza ha già padroneggiato il dominio a Nove Code!" Tra i posti d’onore, Chu Yunjian era sbalordito. "Sua altezza aveva già un dominio del Fulmine, e ora questo… non sarebbe un doppio dominio così?!"


Bai Yueqing annuì e rivelò uno sguardo soddisfatto. Quel dominio era un’abilità esclusiva della Volpe Bianca a Nove Code. Era il dominio di un Antico Elfo, molto più potente di quello del Fulmine!


"Che talento spaventoso. La principessa mi ha superato di gran lunga alla stessa età." Chu Yunjian sospirò.


Era uno dei migliori geni della sua generazione e non si sbagliava:. In effetti era uno scontro tra due mostri di talento. Nessuno dei due si stava trattenendo e sfoderavano le loro vere tecniche fin dall’inizio.


"Chi Zhuiyun è intrappolato nel Dominio a Nove Code. Xue’er vuole vincere in un colpo solo." Bai Yueqing si concentrò. Forse era davvero possibile sconfiggerlo combinando il Dominio con l’Occhio della Volpe Celeste.


Nel dominio a Nove Code, la figura della principessa si restrinse velocemente e scomparì. Rimase solo l’enorme Occhio della Volpe Celeste che fissava intentamente Chi Zhuiyun! 


In quel momento, Luo Huo’er guardò altrove: “Eh?”


Anche la Ragazza Demone, dell’impero elfico dell’Oracolo come Chi Zhuiyun, si stava facendo avanti!


Aveva sconfitto già Tanya Ping e, dopo una breve pausa, stava prendendo di mira Yi Yun.


"Avanti." Gli fece cenno con un dito.


Aveva un fascino selvaggio rendendo il gesto tutt’altro che frivolo.


Le pianure erano estremamente vaste e, visto l’ampio spazio per i partecipanti, si potevano svolgere simultaneamente due battaglie.


"Andiamo con ordine, non ti darò la possibilità di colpirmi con quel sigillo di metallo." Disse la Ragazza Demone.


Yi Yun ridacchiò. Sarebbe stato traumatico per un genio venire sconfitto con una mattonata in pubblico.


Ma non aveva intenzione di usare il Sigillo della Rivoluzione Celeste contro di lei. Dopotutto era un’arma che tirava fuori solo quando qualcuno lo irritava.


Estrasse invece la sua spada dal suo anello interspaziale.


Vedendo Yi Yun cambiare arma, la Ragazza Demoniaca non si rilassò. Al contrario, strizzò gli occhi come una belva mentre lo fissava intentamente.


Yi Yun era molto forte!


Sollevò le braccia e, con un sibilo, lunghi artigli emersero dalle sue mani. Allo stesso tempo, la sua forma cambiò, sembrava più una bestia elfica invece che un essere umano.


"Attento!"


La sua voce era ancora nell’aria quando il suo corpo svanì!


Immediatamente dopo, Yi Yun percepì un’intensa fonte d’energia davanti a sé, ma percepì solo vuoto. Non c’era nessuno!


