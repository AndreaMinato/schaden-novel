---
weight: 9420
title: Capitolo 942 - Il Limite di una Mossa
pubDate: 2025-06-19T06:35:22.303Z
tags:
    - tmw
---


Capitolo sponsorizzato, ringraziamo Flavio!
18 capitoli in coda totali (18 Flavio),
0/1 sponsorizzazioni 1 euro a capitolo,
-Schadenfreude


"Tu?"


Tianya Haoyue aggrottò le sopracciglia. In quanto miglior discepolo della setta del Margine del Mondo, ovviamente desiderava sfidare la persona più forte del loro clan, la principessa Spirito Viola, Luo Huo’er.


Per quanto riguardava Yi Yun, aveva sconfitto solo due sostituti. Sia Ye Yi che la Ragazza Demone, erano stati reclutati solo per fare numero.


Yi Yun era forte, ma Tianya Haoyue pensava che non fosse degno di combattere contro di lui.


Inoltre, Yi Yun stava facendo l’arrogante con lui. Non aveva parlato di sfidarlo, ma aveva usato le parole "divertirmi un po’ con te". Chi si credeva di essere?


"Hai appena finito un combattimento e hai speso parecchia energia, e ora vuoi sfidarmi subito dopo? Ti sopravvaluti proprio!"


"Va bene, è sufficiente per affrontarti." Disse con noncuranza Yi Yun. Le sue parole fecero ridacchiare Luo Huo’er.


Lei conosceva Yi Yun e aveva capito che non sopportava le vanterie di Tianya Haoyue. Così lo stava ripagando con la stessa moneta e lo aveva umiliato apertamente, provocandolo.


Yi Yun aveva detto quelle parole deliberatamente, ma a Luo Huo’er piaceva proprio questo.


Oltre a lei, la principessa Volpe Bianca lo guardò sorpresa. Vedendo coem Tianya Haoyue si era incupito, non poté trattenersi dal sorridere.


Quando Tianya Haoyue sentì le parole di Yi Yun e la risatina di Luo Huo’er, il suo sguardo divenne duro.


Yi Yun voleva proprio morire!


Tianya Haoyue era estremamente arrogante. In precedenza, non aveva ritenuto che Nongying fosse degna di combattere contro di lui. Per questo l’aveva gravemente ferita.


Ora, che però Yi Yun lo aveva umiliato, non si sarebbe trattenuto minimamente!


"Dato che ti sopravvaluti così tanto, soddisferò il tuo desiderio."


Mentre la voce di Tianya Haoyue si affievoliva, si librò in volo e raggiunse l’arena nelle pianure desolate.


Yi Yun contro Tianya Haoyue!


I discepoli del clan Luo erano elettrizzati. Tianya Haoyue era troppo arrogante, quindi non vedevano l’ora che Yi Yun lo umiliasse.


"Yi Yun! Yi Yun!"


Anche i discepoli della Volpe Bianca stavano urlando.


"Yi Yun, fallo nero!"


"Yi Yun, forza!"


Anche i discepoli della setta del Margine del Mondo stavano gridando, ma le loro voci non erano paragonabili a quelle dei discepoli del clan Luo e della Volpe Bianca.


Il volto di Tianya Haoyue si fece cupo mentre sogghignava. "La vittoria non è qualcosa che si determina a parole."


Le sue parole erano un insulto ai discepoli del clan Luo e della Volpe Bianca, così come a Yi Yun.


Yi Yun disse con scherno: "Dal momento che conosci questo principio, perché hai ancora così tanto da dire?"


Gli occhi di Tianya Haoyue si strinsero mentre lanciava in avanti il suo ventaglio piumato. Dietro di lui, apparì una scogliera infinita sul mare. Il cielo sembrò oscurarsi, mentre il mare blu scuro si infrangeva contro le rocce. La nebbia turbinava sopra l’oceano mentre una luna luminosa sorgeva nel cielo. La sua proiezione si rifletteva scintillante sulla superficie dell’acqua.


Riflesso Catottrico!


Tianya Haoyue usò di nuovo il Riflesso Catottrico. In precedenza, aveva usato questa mossa per schiacciare Nongying.


E ora, il Riflesso Catottrico che stava usando era molto più potente e straordinario rispetto a prima. Aveva perfino evocato fenomeni, creando uno spazio indipendente, e avvolgendo Yi Yun e Tianya Haoyue al suo interno.


"Usa tutte le mosse che hai." Disse Tianya Haoyue. "Ma ricordati di lasciare un po’ di energia per la difesa, altrimenti potresti non essere in grado di resistere al riflesso della tua stessa mossa."


"È di nuovo quella mossa!"


"Quella mossa è davvero fastidiosa. Riflette tutti gli attacchi e tutte le leggi!"


Il pubblico aveva già visto la strana tecnica marziale. Dal loro punto di vista, sembrava una mossa estremamente difficile da affrontare.


"Se riflette le mosse e le leggi... non può semplicemente difendersi e optare per una battaglia di logoramento!?" Chiese all’improvviso qualcuno tra i discepoli del clan Luo.


"Difendersi e basta? Allora Yi Yun non sarebbe in uno stato passivo, subendo gli attacchi?"


In una battaglia tra due parti, uno era in una posizione inattaccabile mentre l’altro poteva solo subire. Se fosse andata così, non ci sarebbe stato bisogno di continuare lo scontro!


In quel momento, Tianya Haoyue aveva riposto il ventaglio e aveva estratto una lama a mezzaluna dal suo anello interspaziale. Lo spazio del Riflesso Catottrico si stava restringendo mentre Tianya Haoyue si avvicinava a Yi Yun.


"Ogni tuo attacco sarà inutile contro di me. Perderai!”


Mentre parlava, Tianya Haoyue sferrò un colpo con la sua lama!


Il suo colpo si divise in migliaia di fendenti, come se la luna fosse scesa. All’istante, Yi Yun si trovò in una situazione pericolosa!


"Peng Peng Peng!"


Mentre i fendenti lo investivano, Yi Yun improvvisamente si lanciò a destra e si ritirò. Tuttavia, lo spazio nel Riflesso Catottrico era limitato. All’istante, Yi Yun si ritirò fino al confine di Riflesso Catottrico. Dato che lo spazio era già stato isolato, leggere increspature permeavano la barriera spaziale. Tentare di spezzarla era più facile a dirsi che a farsi.


Yi Yun non era affatto nel panico. Invece, sorrise e disse: "Riflettere ogni attacco e legge? Davvero non provi imbarazzo a vantarti così. Puoi riflettere l’attacco di un Lord Divino o di un Supremo?"


Riflesso Catottrico sembrava invincibile, ma era ovvio che non poteva riflettere ogni attacco. Aveva sicuramente dei limiti.


"Un Lord Divino? Ahahah!" Tianya Haoyue rise fragorosamente. "Che domanda ridicola. Sei forse un Lord Divino? Non sei nemmeno il discepolo di un Lord Divino! Se vuoi provare ad attaccare la mia Riflesso Catottrico, fatti sotto!"


Massacro Estremo - Separazione dei Cieli Remoti!


Tianya Haoyue brandì la lama a mezzaluna mentre fendenti sfrenati si scagliavano in avanti. In quel momento sembrava proprio che quei raggi fossero stati condensati da essenza lunare e piovevano come mercurio, senza alcuno spazio tra di essi!


All’interno dello spazio confinato di Riflesso Catottrico, era impossibile resistere ai fendenti senza contrattaccare!


Gli spettatori trattennero il respiro quando videro Yi Yun ormai spinto all’angolo!


"Allora, prova a ricevere questo."


Gli occhi di Yi Yun brillarono e, con un pensiero, centinaia di sciabole volanti esplosero intorno a lui, scagliandosi verso Tianya Haoyue!


Ovunque le sciabole passassero, l’energia entrava in risonanza e riecheggiò un suono assordante!


"Che diavolo sta facendo Yi Yun!?"


Nelle tribune d’onore, il principe Firmamento Cremisi e Bai Yueqing aggrottarono le sopracciglia. Yi Yun non aveva visto la battaglia precedente?


Senza capire come spezzare il sigillo del Riflesso Catottrico, Yi Yun sarebbe stato sicuramente gravemente ferito dal riflesso di un attacco così potente!


Tianya Haoyue sogghignò. "Che avventatezza e stupidità."


Brandì la sua lama a mezzaluna mentre lo specchio, che sembrava svanire e riapparire, gli si parò davanti per ricevere le centinaia di sciabole volanti.


"Ding! Ding! Ding! Ding!"


Le sciabole volanti di Yi Yun trafissero lo specchio in modo indomabile!


Luo Huo’er fissò lo specchio senza battere ciglio. Era già pronta ad aiutare immediatamente Yi Yun se il riflesso di Tianya Haoyue fosse stato troppo potente.


Tianya Haoyue era una persona sinistra ed era stato spietato persino con Nongying. Avrebbe sicuramente sferrato un colpo fatale a Yi Yun visto che era stato offeso da lui.


Bam!


Risuonò un tuono mentre mentre forze impetuose squarciavano lo spazio circostante, producendo diverse fenditure in un raggio di trecento metri.


I discepoli del clan Luo sentirono i loro cuori stringersi.


Lo spazio era stato lacerato, impedendo loro di osservare la situazione sopra l’arena.


Tuttavia, rimasero sbalorditi quando videro cos’era accaduto dopo che il polverone si era calmato!


Yi Yun aveva finito il suo scontro con Tianya Haoyue. Era sospeso a mezz’aria con la spada in mano, mentre sciabole volanti danzavano intorno a lui. Quanto a Tianya Haoyue, il suo Riflesso Catottrico era ancora davanti a lui, ma il suo petto era stato squarciato dalle lame. Ciò che sembrava un abito sontuoso era ora indistinguibile da quello di un mendicante.


Tuttavia, sotto i suoi stracci c’era un indumento che emanava una lucentezza metallica. Era grazie a questo indumento incantato che Tianya Haoyue non era stato fatto a pezzi.


L’espressione di Tianya Haoyue era già cambiata drasticamente!


Che cosa era successo? Come poteva essere successo?


I guerrieri spettatori non avevano la minima idea di cosa fosse accaduto.


Ma nelle tribune d’onore, Luo Huo’er e gli altri riuscirono a vederlo chiaramente.


Il Riflesso Catottrico era stato penetrato dalle sciabole volanti di Yi Yun e non era riuscito a opporre resistenza!


Che cosa stava succedendo?


Yi Yun girò la testa, guardò Tianya Haoyue e disse con un lieve sorriso: "Il tuo Riflesso Catottrico non sembra funzionare?"


L’espressione di Tianya Haoyue divenne ancora più brutta quando Yi Yun pronunciò queste parole. Che cosa aveva fatto quella canaglia?

