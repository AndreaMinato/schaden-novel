---
weight: 945
title: Capitolo 945 - La direzione indicata dalla spada
pubDate: 2025-06-23T07:58:33.033Z
tags:
    - tmw
---


Capitolo regolare,
16 capitoli in coda totali (16 Flavio),
0/1 sponsorizzazioni 1 euro a capitolo,
-Schadenfreude


Dopo che Yi Yun sconfisse Tianya Haoyue, ci fu un momento di silenzio prima che esplodessero acclamazioni dai guerrieri del clan Luo circostanti.


“Yi Yun!”


“Yi Yun!”


Per i guerrieri del clan Luo, la battaglia appena avvenuta nelle pianure montuose desolate del sud era stata davvero esaltante. Le nuvole oscure portate dalla dichiarazione di sfida Chi Zhuiyun erano state completamente dissipate!


Yi Yun e Luo Huo'er avevano sconfitto rispettivamente Tianya Haoyue e la dea Xi Ye. Potevano essere definiti i gemelli della guerra del clan Luo!


Inoltre, la gente si rese conto che Yi Yun non era solo potente, ma anche la spada che impugnava era straordinaria. Con quell’arma, era riuscito a tagliare l'Armatura del Ruggito del Drago Viola, che sarebbe dovuta essere invulnerabile contro guerrieri allo stadio della Manifestazione del Dao.


“Mi chiedo che storia abbia la spada di Yi Yun...” Chiese qualcuno con curiosità.


Tuttavia, molti scossero la testa in risposta a questa domanda. Un anziano con un livello di coltivazione piuttosto impressionante disse: “Dato che l'arma di Yi Yun era arrugginita così tanto, deve essere un'arma rimasta dalle ere primordiali! Tuttavia, ci sono troppe armi divine delle ere primordiali.
I dodici Cieli Empirei sono così vasti che, quando ne emerge una all'improvviso, chi può indovinarne la storia? Vengono menzionate molte armi nei libri delle leggende, esistite da centinaia di milioni di anni, o addirittura da miliardi di anni.
Potrebbero essere sepolte in una rovina, ancora da scoprire. Il giorno in cui rivedranno la luce, chi aveva visto tali armi divine potrebbe essere già morto da decine di generazioni. È impossibile riconoscerle basandosi solo sulle descrizioni dei registri, a meno che non si sappia dove si trovava la rovina e si possa dedurre dalla sua storia.”


“Esatto! È possibile dedurlo solo sapendo la posizione precisa della rovina, specialmente se il padrone della rovina ha lasciato appunti o manuali di coltivazione. Tuttavia, nel corso di miliardi di anni, le descrizioni nei libri potrebbero non essere tutte vere.” Aggiunse un altro anziano.


Anche se avevano dedotto che l'arma nelle mani di Yi Yun fosse di origini antichissime, era evidente che Yi Yun non avesse la forza necessaria per avventurarsi in una rovina primordiale.


Quindi, la possibilità più probabile era che una figura potente avesse portato la spada fuori dal luogo originale, per poi morire di vecchiaia o in un incidente, lasciando una nuova rovina. Un evento del genere poteva essere accaduto più volte, e per qualche motivo, la spada era finita nelle mani di Yi Yun.


In tal caso, cercare di scoprirne le origini era davvero quasi impossibile. Naturalmente, il suo potere era indubbio.


“Dovrebbe essere stata un'opportunità incontrata da Yi Yun. Solo un genio con una provvidenza così grande può spingersi oltre. Se il nostro clan Luo vuole diventare forte, dobbiamo fare del nostro meglio per crescere e proteggere un tale genio.”


Il clan Luo esisteva nel Cielo Empireo dei Diecimila Elfi da molto tempo, ma era ancora molto carente rispetto a una fazione di un Lord Divino. E ora, la loro sopravvivenza era in pericolo a causa della Setta degli Elfi Fantasma. A questo punto, dovevano usare tutti i loro assi nella manica, altrimenti avrebbero corso il rischio di venire annientati dal nemico.


…


In quel momento, Tianya Haoyue, che aveva perso i sensi per via del colpo di mattone, fu portato via rapidamente dall’arena da membri della Setta del Margine del Mondo. Tuttavia, Yi Yun rimase in piedi sul palco, mentre gli applausi continuavano!


In quanto uno dei gemelli della guerra del clan Luo, la popolarità di Yi Yun schizzò alle stelle, quasi raggiungendo quella di Luo Huo'er.


Ora, il clan Luo aveva già sconfitto il Mare delVespro Eterno e la Setta del Margine del Mondo, lasciando solo l’impero elfico dell'Oracolo, che aveva anche la persona più forte, Chi Zhuiyun.


Chi Zhuiyun aveva ottenuto l'approvazione del Lord Pioggia Propizia e aveva sconfitto la principessa Volpe Bianca. Inoltre, la gente poteva capire che Chi Zhuiyun non aveva ancora mostrato tutto il suo potere.


Era riuscito a sconfiggere la principessa Volpe Bianca senza impegnarsi al massimo. In aggiunta al fatto che aveva sconfitto un genio del clan Volpe Bianca famoso da molto tempo, Chu Yunjian, che era allo stadio della Manifestazione del Dao, la forza di Chi Zhuiyun era inimmaginabile.


Ora, i due geni del clan Luo, Luo Huo'er e Yi Yun, avrebbero combattuto contro di lui, ma i membri del clan Luo erano ancora incerti.


Qual era il limite della forza di Chi Zhuiyun, considerando che il suo livello di coltivazione era ad un passo dalla Manifestazione del Dao?


Molti avevano questa domanda in mente, ma il risultato sarebbe stato rivelato quasi immediatamente. Le uniche persone rimaste imbattute erano Luo Huo'er, Yi Yun e Chi Zhuiyun. Indipendentemente da chi tra Luo Huo'er o Yi Yun avesse combattuto contro di lui, lo scontro avrebbe fatto ribollire il loro sangue di ardore e zelo!


“La principessa Spirito Viola combatterà per prima. Forse riuscirà a sconfiggere Chi Zhuiyun!”


“Non essere troppo ottimista. Anche se adoro la principessa Spirito Viola, Chi Zhuiyun mi dà proprio l'impressione di essere molto forte. È una persona misteriosa, altrimenti perché pensi che il Lord Pioggia Propizia l'abbia approvato? È il Lord Pioggia Propizia, una figura importante che lascia persino il Terzo Zio Imperiale del nostro clan Luo nella polvere!”


Infatti, durante la battaglia di Luo Huo'er con Xi Ye e quella tra Yi Yun e Tianya Haoyue, molti avevano osservato la reazione di Chi Zhuiyun. Dall'inizio alla fine, non aveva mostrato alcun segno di sorpresa. Era come se tutto fosse sotto il suo controllo!


Specialmente nei posti d'onore, Chu Yunjian e il principe Firmamento Cremisi avevano monitorato Chi Zhuiyun fin dall'inizio. Il modo in cui era rimasto così calmo e composto, con quell'espressione sicura di poter affrontare qualsiasi imprevisto, era estremamente irritante. Ma allo stesso tempo, li fece inquietare.


Forse il motivo per cui Chi Zhuiyun era rimasto così calmo poteva essere che la forza di Luo Huo'er e Yi Yun non avesse mai superato le sue aspettative. Aveva la capacità di affrontarli!


“Secondo le regole, la principessa Spirito Viola affronterà per prima Chi Zhuiyun! La principessa Spirito Viola è estremamente dotata, ma il suo livello di coltivazione e la sua età sono uno svantaggio. Anche se non dovesse essere all'altezza di Chi Zhuiyun, sarà in grado di consumare notevolmente la sua energia. Nello scontro successivo, ci sarà Yi Yun, che dovrebbe essere alla pari con la principessa Spirito Viola in termini di forza. Con i due che combattono uno dopo l'altro, non credo che Chi Zhuiyun rimarrà imbattuto!”


Alcuni cortigiani del clan Luo discutevano in privato. Anche se l'Imperatore Luo e la sua consorte non erano presenti, era solo perché dovevano considerare il loro prestigio. Tutti nel clan Luo avrebbero attribuito grande importanza allo scontro, così i cortigiani del clan Luo naturalmente non potevano mancare. Erano solo tra il pubblico ordinario, senza rivelare la loro identità.


Chi Zhuiyun voleva spazzare via i geni del clan Luo con la sua sfida plateale, quindi doveva accettare le sfide dei geni del clan Luo una dopo l'altra. Dato che le regole erano queste, non c'era nulla di ingiusto!


“Dovrebbe essere il turno di Chi Zhuiyun e della principessa Spirito Viola ora.”


I cortigiani del clan Luo discutevano in privato, ma si resero conto che Yi Yun rimaneva nell'arena.


“Cosa sta facendo Yi Yun?”


Molti non riuscivano a capire.


“Umpf! Quel ragazzo probabilmente non ha mai sentito gli applausi di milioni di persone ed è rimasto incantato!” Disse con disprezzo l'ambasciatore dell'Impero elfico dell'Oracolo, Yu Tianfeng, tra i posti d’onore.


Finché Yi Yun rimaneva nell'arena, il pubblico appassionato del clan Luo non avrebbe smesso di acclamarlo. Ogni esplosione era più forte della precedente, come uno tsunami o una frana!


Con milioni di persone a guardare i duelli, le battaglie permettevano di farsi un nome. Milioni di guerrieri esultavano, gli echi delle loro grida risuonavano con forza, squarciando il cosmo!


Una tale gloria era il sogno di innumerevoli persone!


Quello era il nuovo picco della vita di Yi Yun, ma non necessariamente positivo per i giovani. Nel momento in cui ne fosse stato incantato, avrebbe facilmente perso sé stesso e sarebbe stato difficile uscirne. Forse avrebbe perfino interrotto ogni progresso!


A quanto pareva Yu Tianfeng stava pensando a questa eventualità quando disse con un sogghigno: “Quel ragazzo ha solo sconfitto un uomo arrogante della Setta del Margine del Mondo, e pensa di essere il più forte del pianeta? Probabilmente ha dimenticato chi è. Si è immerso negli applausi per quasi un minuto. Per quanto tempo vuole restare lì?”


Yu Tianfeng non lo aveva detto con una trasmissione vocale, così Chu Yunjian, il principe Firmamento Cremisi, Bai Yueqing e gli altri, seduti nei posti d'onore, lo sentirono chiaramente.


Il principe Firmamento Cremisi si adombrò. Anche se detestava Yi Yun, era molto irritato dal modo in cui parlava Yu Tianfeng.


“Huo'er, è il momento di salire. Di' a Yi Yun di tornare. Restare lì troppo a lungo non è buono.” Il principe Firmamento Cremisi non voleva che Yi Yun restasse lì neanche lui. Avrebbe mostrato che i geni del clan Luo erano troppo arroganti.
Ora c'era esuberanza, ma se Yi Yun fosse stato sconfitto da Chi Zhuiyun più tardi, avrebbe disonorato completamente il clan Luo. Quando sarebbe arrivato il momento, l'irritante Yu Tianfeng sarebbe saltato fuori e avrebbe detto qualcosa come “Avete gridato così tanto prima, ma alla fine non è stato in grado di resistere nemmeno ad un colpo”.


“Fai tornare Yi Yun? Il motivo per cui Yi Yun non è tornato è perché sta parlando con me tramite una trasmissione!”


Quando Luo Huo'er disse queste parole, Yu Tianfeng sghignazzò e disse: “Giusto! È meglio discutere come consumare l'energia di Zhuiyun. Se voi due collaborerete bene, potrebbe esserci una flebile speranza. Tutti dovrebbero sempre avere speranza, no?” Disse con tono provocatorio Yu Tianfeng mentre le sopracciglia di Luo Huo'er si alzavano.


Diede a Yu Tianfeng un'occhiata provocatoria mentre muoveva leggermente le labbra, trasmettendo la sua voce a Yi Yun: “Piccolo Yun, procedi come hai proposto.”


“Va bene!” Nell'arena, Yi Yun annuì con forza.


In quel momento, l'arena nella vasta landa aveva un pubblico di milioni di guerrieri entusiasti!


Yi Yun stava fieramente in piedi tra le acclamazioni, e in quel momento era estremamente pronto!


Improvvisamente, alzò la spada e la puntò dritta verso Chi Zhuiyun!


“Chi Zhuiyun! Sarò io l'unico a combatterti oggi! Vieni giù!” Il ruggito di Yi Yun echeggiò nella vasta landa, soffocando bruscamente gli applausi di milioni di persone!


“Vieni giù!”


“Vieni giù!”


“Vieni giù!”


...


La voce forte risuonò ancora e ancora mentre milioni di persone trattenevano il respiro. Anche le acclamazioni si erano interrotte bruscamente.


Yi Yun aveva intenzione di sfidare Chi Zhuiyun da solo oggi!?


Milioni di paia di occhi si concentrarono istantaneamente su Chi Zhuiyun, seduto in un posto d'onore!


