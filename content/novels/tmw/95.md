---
weight: 950
title: Capitolo 95 - Cielo pieno di Stelle
pubDate: 2023-08-10T14:09:48.033Z
tags:
    - tmw
---


“Oh?” Yi Yun era curioso. Ma dato che Lin Xintong non diede spiegazioni, capì che non avrebbe ricevuto una risposta. Sentiva che Lin Xintong era una ragazza pura e nobile, nel suo sguardo limpido vedeva solo innocenza.

Yi Yun stese ubbidientemente la mano.

Lin Xintong fece un passo avanti con esitazione, avvicinandosi. Disse: “Alza il palmo.”

Yi Yun lo fece e, vedendolo, Lin Xintong arrossì lievemente mentre alzava anche lei la mano.

Sotto il pino, intrecciarono i palmi a tre piedi di distanza l’uno dall’altra. Sotto la luna brillante, le loro ombre si stavano fondendo insieme. Una scena così pittoresca sembrava essersi congelata per l’eternità.

’Così fredda!’ Fu il primo pensiero di Yi Yun. Anche se aveva lottato contro Lin Xintong ed era entrato in contatto con il suo corpo, a causa della presenza di energia, non aveva mai sentito il tocco della ragazza.

Ma oggi poteva sentirlo completamente. Era freddo e morbido al tocco, come una pozza d’acqua limpida.

Perché era così freddo?

I loro palmi erano delle stesse dimensioni e si erano intrecciati perfettamente.

Lin Xintong chiuse gli occhi mentre le sue ciglia tremavano lievemente, sembrava che stesse sperando di sentire qualcosa.

Mentre lei rimaneva in silenzio, anche Yi Yun fece lo stesso.

’Questa sensazione…’ Lin Xintong chiuse gli occhi ed esaminò i suoi meridiani. Aveva la strana sensazione che il bambino di fronte a lei fosse simile ad un cielo notturno pieno di stelle.

E lei stava nuotando in questa volta celeste, sperimentandone la grandezza.

Era una sensazione miracolosa. Anche se sapeva che era un’illusione, sembrava proprio reale.

Così Lin Xintong non poté che aprire gli occhi.

Sotto la lieve luce degli astri, vide un viso immaturo, ma sorprendentemente bello di fronte a lei. Quegli occhi neri e scintillanti assomigliavano alle gemme nere più pure.

E in esse Lin Xintong poteva vedere chiaramente il suo riflesso.

“Oh?”

Questa scena, per qualche motivo sconosciuto, lasciò una profonda impressione in Lin Xintong. Arretrò istintivamente, come se fosse stata spaventata da qualcosa.

“No!”

Anche se durante quell’attimo di secondo, Lin Xintong aveva sperimentato un’illusione, la sensazione che stava cercando, ciò che aveva attivato i suoi meridiani, non era apparsa.

Le sembrava di rincorrere un’ombra che non lasciava tracce.

Lin Xintong ne fu delusa.

Ma cos’era l’illusione che aveva sentito prima?

Lin Xintong esitò per un po’ per poi intrecciare di nuovo i palmi con Yi Yun. Ancora una volta non percepì nulla, né turbamento nei suoi meridiani, né l’illusione di essere davanti ad un cielo stellato.

Alzò lo sguardo e vide la luna uguale a prima, come se non fosse successo nulla.

Lin Xintong sospirò, aveva fallito nella sua ricerca? Ma pensandoci, si era resa conto che non c’era nulla per cui provare delusione. In effetti era normale. Come poteva aver creduto che un bambino come Yi Yun potesse ricollegare i canali dei suoi meridiani bloccati?

Sarebbe stato impossibile…

“Ti cercherò domani notte alla stessa ora e nello stesso punto.” Lin Xintong fluttuò via e sparì con il vento.

Yi Yun era ancora pieno di domande. Non sapeva perché Lin Xintong aveva combattuto contro di lui. Ma non era preoccupato perché era vantaggioso per lui ed era qualcosa che desiderava.

Dopo che Lin Xintong se ne andò, Yi Yun non ebbe fretta di andarsene. Anche se era già tarda notte, aveva appena mangiato la reliquia di una bestia feroce e il suo corpo stava ancora traboccando di energia, così come avrebbe potuto sprecare questa preziosa occasione per allenarsi? Poteva allenarsi solo quando era pieno di energia, non quando era esausto.

In seguito all’incontro, Yi Yun aveva ottenuto qualche ispirazione su cui doveva riflettere. Prima di tutto, l’immagine formata da qi vitale del mondo e l’altro aspetto su cui doveva lavorare era la tecnica di movimento della MInuta Sottigliezza!

Per praticare le arti marziali bisognava avere talento, ma era necessario lavorare ancora più sodo. Una persona talentuosa che non aveva voglia di allenarsi sarebbe comunque rimasta indietro.

Il talento di Yi Yun poteva non essere buono, ma con il Cristallo Viola a compensare questo svantaggio, non era preoccupato.

Ma nulla poteva sostituire il duro lavoro, doveva contare su sé stesso.

Scagliò un pugno dopo l’altro a mezz’aria!

“Peng peng peng!”

Una grossa pietra di ferro nera fu frantumata e schizzarono via dei pezzi!

Ma era un peccato che l’immagine della tigre formata da qi vitale del mondo non apparì. Per quanto riguardava la tecnica di movimento della Minuta Sottigliezza, aveva bisogno di combattere contro una persona per approfondire la sua comprensione.

Così Yi Yun non poté fare progressi con queste due tecniche.

Comunque entrò in uno stato di trance.

In un mondo invisibile, Yi Yun iniziò ad apprezzare le meraviglie del pugno costola di drago osso di tigre. Era una sensazione misteriosa, ma quando Yi Yun provava ad afferrarla, non ci riusciva…

“Maestro, è riuscito a formare un’immagine fatta da qi vitale del mondo e ha appreso la tecnica di movimento della Sottigliezza Minuta.” Tra gli alberi, Lin Xintong stava fissando silenziosamente Yi Yun mentre si allenava e stava parlando con il vecchio Su accanto a lei.

“Sì… l’ho visto. La percezione di quel ragazzino non è male. Non ha compreso solo queste due cose… Aspettiamo e vediamo cos’altro ha in serbo per noi. Domani ci saranno le semifinali e voglio vedere come se la caverà!”

I preliminari avevano ferito molte persone, ma le truppe del Drago Brillante non avevano dato loro molto tempo per riposare.

Come aveva detto Zhang Tan, una battaglia sarebbe scoppiata all’improvviso come una tempesta. Il nemico ti avrebbe dato tempo di riposare?

Yi Yun si allenò per tutta la notte fino all’alba per poi tornare nella sua residenza. Era esausto.

Nel momento in cui toccò il letto, cadde in un sonno profondo. Nei suoi sogni, il Cristallo Viola stava assorbendo lentamente il qi vitale del mondo attorno, facendogli recuperare lentamente le forze.

Stava ancora coltivando nei suoi sogni.

Aveva la sensazione di essere accanto ad una rupe e che sopra stessero combattendo un drago volante e una tigre feroce!

Era una scena animata, la terra tremava e le montagne ondeggiavano!

Era il drago brillante dell’esercito e la Feroce Tigre Divina che Yi Yun aveva visto durante i preliminari.

Questa battaglia seminava distruzione nel cielo e nella terra.

Nelle leggende, impareggiabili esperti avrebbero imparato una tecnica incredibile guardando bestie divine che lottavano.

In quel momento, Yi Yun stava ottenendo nuove ispirazioni da questo strano sogno. Stava approfondendo il pugno costola di drago osso di tigre.

Ma quando si svegliò, ogni sua comprensione diventò confusa, ricordarsele era come inseguire le ombre.

Yi Yun non riusciva a ricordarsi nulla.

Che peccato.

Yi Yun sospirò con emozione. Nell’antica Cina, Confucio avrebbe sognato di frequente il duca di Zhou, che gli avrebbe parlato del mondo. Una volta svegliato, Confucio avrebbe imparato qualcosa. A volte i sogni erano una grande ispirazione per le persone.

Guardò fuori dalla finestra e si rese conto che era già mattina tardi.

Yi Yun aveva dormito per circa tre ore, ma visto che aveva dormito profondamente e grazie al Cristallo Viola che aveva ripristinato la sua energia, erano state sufficienti tre ore per farlo tornare al picco delle sue capacità.

“È l’ora di partecipare alle semifinali.” Yi Yun si alzò con un balzo. Aveva già deciso di conquistare il primo posto nella selezione del Sangue Mortale e diventare un membro d’élite delle truppe del Drago Brillante!



