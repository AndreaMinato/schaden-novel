---
weight: 9500
title: Capitolo 950 - Shui Ningshuang
pubDate: 2025-06-24T06:40:59.847Z
tags:
    - tmw
---


Capitolo sponsorizzato, ringraziamo Flavio!
13 capitoli in coda totali (13 Flavio),
0/1 sponsorizzazioni 1 euro a capitolo,
-Schadenfreude


Yi Yun aveva sconfitto Chi Zhuiyun! La notizia si diffuse come un incendio e, in poche ore, milioni di guerrieri che avevano assistito alla battaglia raccontarono cos’era successo in tutta la capitale reale!


E quello era solo l’inizio. Tutti sapevano che, dopo aver sconfitto Chi Zhuiyun, Yi Yun aveva qualche possibilità di diventare discepolo di Lord Pioggia Propizia!


Se fosse stato accettato, sarebbe stato di enorme beneficio per lui. In futuro, persino l’Imperatore Luo avrebbe dovuto mostrargli rispetto ogni volta che si fossero incontrati!


Nei giorni seguenti, la notizia della vittoria di Yi Yun su Chi Zhuiyun si diffuse rapidamente in tutto il clan Luo attraverso vari canali.


Il nome di Yi Yun riecheggiò in tutti i 196 stati.


Molti giovani guerrieri lo idolatrarono. La sua battaglia contro Chi Zhuiyun era stata registrata su dischi di formazioni, guardata dai guerrieri come un raro cimelio. Aveva causato una nuova mania.


Nella capitale reale, quando Yi Yun fece ritorno alla sua residenza, la sua intera dimora da visconte era stata circondata da bestie spirituali e navi volanti. Visitatori di varie fazioni arrivavano con doni, e ambasciatori si presentavano in una folla incessante.


Ora, persino le dieci fazioni più influenti del clan Luo, come il clan Xushui Ran e il clan Donglin, inviarono i loro ambasciatori da Yi Yun. Tutti dovevano mantenere un atteggiamento umile.
Non erano seccati anche se dovevano mettersi in fila senza poterlo incontrare.


I doni riempirono diverse sale, ma poco dopo il suo ritorno, Yi Yun dovette lasciare immediatamente la residenza. Gli ambasciatori in attesa non riuscirono nemmeno a vederlo di persona e se ne andarono con rammarico.


In quel momento, Yi Yun era arrivato al palazzo Fenghua dell’Imperatrice Xuan.


"Cosa? Il Terzo Zio Imperiale mi ha convocato?"


Il Terzo Zio Imperiale del clan Luo era il pilastro della famiglia. Viveva in isolamento tra le vaste montagne spirituali dietro il palazzo reale. Il luogo esatto dove rimaneva in isolamento era sconosciuto.


Di solito, solo l’Imperatore Luo poteva incontrarlo per informarlo di varie questioni.


E l’Imperatore Luo si sarebbe rivolto al Terzo Zio Imperiale solo per faccende importanti che riguardavano l’intero clan Luo.


Senza dubbio, l’imperatore gli aveva riferito della vittoria di Yi Yun su Chi Zhuiyun. QUesto significava che la considerava un evento importante per il clan.


"Piccolo Yun, io sono riuscita a incontrare il Terzo Zio Imperiale solo una volta. Anche Firmamento Cremisi l’ha incontrato una volta sola. La maggior parte degli altri principi e principesse non ha nemmeno avuto questa opportunità! Ma questa volta, il Terzo Zio Imperiale vuole organizzare personalmente un banchetto nazionale. Non solo desidera convocare te, ma anche riunire le figure più importanti del clan per celebrare la tua impresa. È un onore che persino Firmamento Cremisi invidierà."


Persino Luo Huo’er e Crimson Firmament avevano incontrato il Terzo Zio Imperiale una sola volta. Era facile immaginare quanto raramente si mostrasse in pubblico.  


Ora, organizzare personalmente un banchetto nazionale era un evento senza precedenti.


"Piccolo Yun, lascia che ti dica una cosa. Se il Terzo Zio Imperiale vuole premiarti, sii spietato e prendi tutto quello che puoi!" Luo Huo’er gli fece l’occhiolino mentre parlava.


…


Oggi era il giorno in cui la capitale reale del clan Luo accolse uno degli eventi più importanti degli ultimi diecimila anni!


In alto nel cielo, numerose creature volanti di dimensioni immense e incrociatori spirituali sfrecciavano tra le strisce di nebulose.


E la loro destinazione era la stessa: il palazzo reale del clan Luo!


Questa era la seconda volta che Yi Yun entrava nel palazzo reale principale. Era situato su un’alta montagna, collegata da una lunga scalinata imperiale.


L’ultima volta che era venuto, c’era stato il raduno delle principali fazioni dell’alleanza. Si erano presentati ambasciatori di vari clan e numerosi partecipanti.


Allora, Yi Yun era solo uno dei tanti discepoli e nessuno lo considerava eccezionale.


Ma questa volta, Yi Yun era senza dubbio il centro dell’attenzione!


Nel momento in cui entrò nel palazzo reale principale, tutti gli occhi si posarono su di lui!


Yi Yun rimase composto. Indossava un abito verde pallido, con una spada al fianco e i capelli legati da un semplice filo. Aveva un’aura che lo faceva risaltare sopra tutti gli altri.


Nel palazzo principale, le enormi colonne dorate ai lati avevano una circonferenza così larga che ci volevano più persone per abbracciarle. Al centro, c’erano posti a sedere per migliaia di persone.


E il posto di Yi Yun era proprio in prima fila!


Di fronte a lui sedeva il principe Firmamento Cremisi.


Per i guerrieri del clan Luo, potersi accomodare lì sarebbe stato il massimo desiderio della vita.


Era avanzato così rapidamente nella scala sociale, ora aveva potere e ricchezza, e innumerevoli bellezze che lo ammiravano. Tutto era alla sua portata!


E quanti anni aveva Yi Yun?


Era diventato famoso da giovane e moltissimi lo invidiavano.


"Quindi tu sei Yi Yun." Una voce sonora risuonò improvvisamente dal trono reale.


Yi Yun alzò lo sguardo e vide un uomo dai capelli bianchi, ma dall’aspetto estremamente giovane, quasi un adolescente. La sua aura era imperscrutabile.


L’uomo indossava un abito imperiale, leggermente diverso da quello dell’Imperatore Luo, che sedeva alla sua destra.


Era lui il Terzo Zio Imperiale?


Yi Yun fece un passo avanti e porse i suoi rispetti: "Sono io."


Gli occhi del Terzo Zio Imperiale, pieni di infinite vicissitudini, lo scrutarono per un momento.


Yi Yun sentì come se stesse osservando uno specchio, mentre quello sguardo lo analizzava.


Rimase calmo, sapendo che il Cristallo Viola non poteva essere rilevato. Inoltre, il Terzo Zio Imperiale stava solo osservando il suo livello di coltivazione, la sua costituzione e i suoi meridiani. Aveva evitato le zone più sensibili come il cuore e il mare spirituale.


A quel livello, anche il Terzo Zio Imperiale era un genio benedetto dalla provvidenza, che aveva colto le sue opportunità. Senza dubbio sospettava che Yi Yun ne avesse ottenute alcune, ma naturalmente non avrebbe desiderato i tesori di un membro della giovane generazione.


Una fazione in cui gli anziani derubavano di frequente i giovani delle loro opportunità non sarebbe stata lontana dalla sua fine. Inoltre, il Terzo Zio Imperiale sapeva di aver esaurito il suo potenziale. Gran parte della sua vita era già trascorsa ed era impossibile avanzare di stadio. Le stesse opportunità, nelle sue mani, non sarebbero state efficaci come in quelle di un membro della giovane generazione.


"Un fisico minore della Continuità di puro Yang e una stirpe del Drago dei Fiumi Divoratore dei Cieli. Ho anche sentito che la tua percezione è straordinaria…" Il Terzo Zio Imperiale parlò. "Anche la percezione è una forma di talento. Con una percezione superba, puoi spingerti lontano nel sentiero delle arti marziali."


"Piccolo Yun, il mio Terzo Zio Imperiale elogia raramente qualcuno. Sembra che sia molto soddisfatto di te." Gli trasmise Luo Huo’er.


"Davvero? Tuttavia, il Terzo Zio Imperiale non è come me lo immaginavo." Rispose Yi Yun.


"Perché? Pensavi fosse un vecchio decrepito?" Luo Huo’er ridacchiò. In effetti anche lei era rimasta un po’ sorpresa quando lo aveva incontrato per la prima volta.


Quando Yi Yun guardò di nuovo il Terzo Zio Imperiale, notò che stava osservando un’ombra nel palazzo.


Mentre la fissava, l’ombra cominciò a distorcersi e ne emerse una donna.


All’inizio, la donna sembrava un disegno, ma uscendo dall’ombra, i suoi lineamenti all’improvviso divennero nitidi.


Era bellissima e vestita con un abito rosso acceso. La sua pelle era di un bianco brillante e i suoi occhi erano come pozze profonde e oscure, emanando un’aura strana.


"Infatti, l’aura che ho appena percepito è quella dell’arrivo dell’onorabile ambasciatrice." Disse il Terzo Zio Imperiale, alzandosi in piedi.


Sentendo queste parole, tutti i presenti furono sbalorditi. Si resero conto che, nonostante la donna fosse lì davanti a loro, non riuscivano a percepirne la presenza.


Il Terzo Zio Imperiale era l’unico in tutto il palazzo ad aver avvertito il suo arrivo.


"Non è necessario rivolgersi a me in questo modo. Io sono Shui Ningshuang." Disse la donna in rosso, facendo un passo avanti e apparendo improvvisamente davanti al trono. "Sono qui per conto del mio maestro per salutare il Terzo Zio Imperiale."

