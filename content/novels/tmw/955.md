---
weight: 9550
title: Capitolo 955 - La Competizione per diventare il suo discepolo
pubDate: 2025-06-30T06:30:43.879Z
tags:
    - tmw
---


Capitolo regolare,
9 capitoli in coda totali (9 Flavio),
0/1 sponsorizzazioni 1 euro a capitolo,
-Schadenfreude


Nell’immenso cosmo volava un incrociatore spirituale.


Il mezzo aveva raggiunto una zona nebulosa quando fu inghiottito da un ingresso nero apparso improvvisamente.


L’antico spazio autonomo all’interno dell’ingresso nero era il cuore dell’impero elfico dell’Oracolo nel Cielo Empireo dei Diecimila Elfi.
Le leggende narravano che alla formazione del Cielo Empireo dei Diecimila Elfi, un Antico Elfo era morto, lasciando dietro di sé il mondo che era nel suo corpo. Dopo un lungo periodo, quel mondo si era trasformato in uno spazio autonomo.


In quello spazio antico, galleggiava un’isola vasta, circondata da diverse isole più piccole. Erano abitate dai membri di alto rango dell’impero elfico dell’Oracolo. Intorno all’area c’erano anelli di restrizione che impedivano alle persone di avvicinarsi.


E sull’isola più grande, si estendeva il vasto e vivace impero elfico. Al centro si ergevano più di dieci torri maestose, da cui emanava un intenso intento marziale.


Chi Zhuiyun viveva in una di quelle torri. Da quando aveva perso contro Yi Yun nel clan Luo, si era ritirato in isolamento all’interno della torre.


Molti erano venuti a trovarlo, alcuni per confortarlo, altri per gongolare, ma Chi Zhuiyun non li aveva mai ricevuti.


Yu Tianfeng arrivò all’ingresso della torre e trasmise la sua voce alla porta ermeticamente chiusa: "Hai ancora intenzione di raggiungere un livello superiore nelle arti marziali, o hai intenzione di perdere per sempre contro Yi Yun?"


Appena Yu Tianfeng ebbe finito di parlare, la porta si aprì.


Chi Zhuiyun era sulla soglia e, fissando Yu Tianfeng, disse: "Yi Yun non è più il mio obiettivo. Il mio obiettivo è la mia via marziale."


Ci aveva riflettuto. C’era sempre qualcuno di più forte. Anche se non avesse perso contro Yi Yun, avrebbe perso contro qualcun altro.


Yu Tianfeng rimase sorpreso, poi scosse la testa. "Sono venuto per dirti che non tutto è perduto per diventare discepolo di Lord Pioggia Propizia."


L’espressione di Chi Zhuiyun cambiò.


Non considerava più Yi Yun il suo avversario, ma ovviamente desiderava ancora diventare discepolo di un Lord Divino. Quello era il suo più grande rimpianto.


"Il Lord Pioggia Propizia sta per lasciare l’impero elfico dell’Oracolo. Non è riuscito a reclutare un discepolo personale, ma ha accettato la richiesta del patriarca imperiale dell’Oracolo di ampliare il reclutamento, accettando alcuni discepoli in nome," disse Yu Tianfeng.


Discepoli in nome?


Chi Zhuiyun aggrottò le sopracciglia. Un Lord Divino poteva avere solo pochi discepoli personali, ma i discepoli in nome potevano essere centinaia o migliaia. I Lord Divini che vivevano particolarmente a lungo potevano persino avere discepoli in nome che morivano di vecchiaia, arrivando ad averne decine di migliaia in totale.


Una figura come Lord Pioggia Propizia, diventato Lord Divino da appena decine di migliaia di anni, aveva già una trentina di discepoli in nome.


"Non sottovalutare i discepoli in nome. Un discepolo in nome di un Lord Divino è paragonabile ai migliori geni di una grande fazione. Inoltre, lavorare per un Lord Divino permette di avere un discreto prestigio. Aspettò più importante, anche loro hanno la possibilità di diventare discepoli in nome!" Yu Tianfeng capì cosa passava per la mente di Chi Zhuiyun.


A volte, un Lord Divino avrebbe scelto il suo discepolo personale tra quelli in nome.


"In questo reclutamento, parteciperanno anche i discepoli in nome di Lord Pioggia Propizia, quindi potranno competere per un posto come discepoli personali." Disse Yu Tianfeng.


La scelta dei discepoli personali di Lord Pioggia Propizia avveniva attraverso una selezione in tutto il Cielo Empireo dei Diecimila Elfi. Quindi, i suoi discepoli in nome naturalmente potevano partecipare.


"Una possibilità di diventare un discepolo personale!"


Lo sguardo di Chi Zhuiyun si accese.


"Il patriarca imperiale non può impedire che la notizia si diffonda, e ora dovrebbero arrivare geni di varie grandi fazioni. Tuttavia, con la tua forza, e considerando che hai già ottenuto l’approvazione di Lord Pioggia Propizia, non dovresti avere problemi a diventare un discepolo in nome."


Yu Tianfeng nutriva ancora rancore verso Yi Yun. Chi Zhuiyun aveva ottenuto l’approvazione di Lord Pioggia Propizia, e se Yi Yun non avesse interferito, facendogli perdere la possibilità di diventare un discepolo personale, Chi Zhuiyun non avrebbe dovuto competere per un posto da discepolo in nome.


Ora, con il termine di un anno, il requisito incredibilmente difficile non era qualcosa che Yi Yun avrebbe potuto realizzare, anche avendo tre teste e sei braccia. Non era così semplice diventare un discepolo personale di un Lord Divino.


…


La notizia del reclutamento di discepoli in nome da parte di Lord Pioggia Propizia si diffuse rapidamente in tutta l’alleanza!


Nei giorni seguenti, gli incrociatori spirituali continuarono ad arrivare nello spazio autonomo antico.


La capitale dell’impero elfico dell’Oracolo divenne immediatamente un punto di ritrovo per molti geni.


Nei ristoranti e nelle case da tè, i geni delle grandi fazioni si riunivano ogni giorno, e il nome di Yi Yun veniva menzionato di tanto in tanto.


"Forse potrebbe arrivare anche Yi Yun del clan Luo." Disse un guerriero.


"Per competere per un posto da discepolo in nome? Molto probabile!" Rispose un altro. Avevano sentito che la Fata Ningshuang aveva elencato i requisiti per conto di Lord Pioggia Propizia, e che erano estremamente difficili. Nemmeno un genio come Yi Yun li avrebbe soddisfatti.


"Non ha possibilità di diventare un discepolo personale, ma ovviamente non può perdere l’occasione di diventare un discepolo in nome. Se venisse, non avremmo ancora meno possibilità di farcela?" Un altro guerriero scosse la testa con un sorriso amaro.


Arrivati lì, si erano resi conto che anche i posti da discepoli in nome di un Lord Divino erano molto ambiti. Erano arrivati geni di alto livello, e avrebbe partecipato persino Chi Zhuiyun.


Tuttavia, non se ne andarono. Dato che erano già lì, avrebbero approfittato dell’occasione per assistere al reclutamento. Forse avrebbero potuto trarre ispirazione dalle dimostrazioni di forza dei migliori geni.


"I requisiti menzionati dalla Fata Ningshuang per diventare un discepolo personale sono impossibili da completare."


"Esatto. Anche se Yi Yun potesse, è davvero troppo esigente."


Mentre i guerrieri conversavano, sentirono improvvisamente un sogghigno freddo. "Rane in un pozzo. Come osate diffamare la zia marziale Ningshuang?"


Questa voce fece corrugare le fronti ai geni che stavano bevendo vino. Anche loro erano talenti di vari paesi, come potevano essere ridicolizzati? Lanciarono subito sguardi arrabbiati.


Il sogghigno proveniva da due guerrieri che indossavano abiti neri e fasce di giada sulla testa. Uno di loro aveva lunghi capelli e due corna bianche. Sogghignava mentre li guardava.


I guerrieri li osservarono con disappunto. Non riuscivano a capire a quale fazione appartenessero. Non riconoscevano le loro divise, potevano solo vedere i motivi intricati sulle fasce di giada.


"Solo le persone superficiali pensano che anche gli altri siano limitati come loro..” Disse con tono arrogante il guerriero con le corna.


"Che spacconeria! Non hai paura che il vento ti tagli la lingua? Provaci tu, allora!" Ribatté con rabbia un talento.


"I miei fratelli maggiori, Song Wuchen e Tian Xun, potrebbero farlo." Rispose con calma il guerriero.


Song Wuchen? Tian Xun?


I presenti si guardarono l’un l’altro. Non avevano mai sentito quei nomi.


"Fratello Minore Zhang, perché sprechi tempo con loro?" Disse l’altro guerriero accanto a quello con le corna. "All’incontro di reclutamento, capiranno che il fratello maggiore Song Wuchen sarà sicuramente promosso a discepolo personale!
Questa gente crede che i requisiti della zia marziale fossero per Yi Yun, ma Yi Yun è solo il genio numero uno di un piccolo paese, come potrebbe essere degno di essere valutato da lei? I requisiti della zia marziale Ningshuang erano originariamente per i fratelli maggiori Song Wuchen e Tian Xun."


I due guerrieri continuarono a parlare, ignorando gli sguardi torvi degli altri avventori.


"Andiamo. Sono solo un branco di sognatori che vogliono raggiungere il cielo in un solo passo. Secondo me, Yi Yun e Chi Zhuiyun possono a malapena diventare discepoli in nome. Possono scordarsi di diventare discepoli personali!"


Il giovane che aveva parlato lasciò una reliquia e se ne andò.


"Promosso a discepolo personale? Hanno chiamato la Fata Ningshuang 'zia marziale'? Potrebbero… essere discepoli in nome di Lord Pioggia Propizia?!" Un guerriero esclamò, scioccato.


Dopo il suo arrivo nell’impero elfico dell’Oracolo, Lord Pioggia Propizia si era sistemato su un’isola galleggiante indipendente, circondata da pesanti restrizioni. Ma ora, l’incontro di reclutamento si sarebbe tenuto nella capitale per evitare che i geni disturbassero il Lord Divino.
Così naturalmente anche i suoi discepoli in nome erano venuti qui.


Detto questo, i due probabilmente facevano parte della categoria. E il Song Wuchen di cui avevano parlato era probabilmente un altro discepolo in nome.


I guerrieri guardarono nella direzione in cui i due se n’erano andati, ma avevano fatto due passi tra la folla ed erano svaniti, senza lasciare traccia.


