---
weight: 9580
title: Capitolo 958 - Sorprese ad ogni svolta
pubDate: 2025-06-30T06:30:43.886Z
tags:
    - tmw
---


Capitolo regolare,
8 capitoli in coda totali (8 Flavio),
0/1 sponsorizzazioni 1 euro a capitolo,
-Schadenfreude


Guardando i resti dell'incrociatore spirituale distrutto, l'espressione del Supremo Gulan era estremamente scontenta. Il terzo zio Imperiale gli aveva affidato il compito di proteggere Yi Yun. Inoltre, era già senza precedenti che un Supremo proteggesse un giovane all’Ascensione Celeste, eppure era successo l'impensabile.


La ragione principale era la potenza della setta degli Elfi Fantasma. I Supremi del clan Luo si potevano contare sulle dita di una mano, mentre quelli noti della setta degli Elfi Fantasma erano circa quindici. E ce n'erano altri di cui nemmeno il clan Luo sapeva nulla.


La setta degli Elfi Fantasma poteva facilmente inviare due Supremi per assassinare Yi Yun, mentre quelli del clan Luo dovevano rimanere a proteggere la capitale.


Il Supremo Gulan provava vergogna all'idea di tornare al clan Luo. Proprio mentre si sentiva scoraggiato, all’improvviso percepì qualcosa. Con sorpresa, notò che nella tempesta caotica brillava una luce che sembrava sul punto di essere risucchiata nella turbolenza spaziale.


Questo è...


Il Supremo Gulan si rianimò e fece un passo avanti per afferrare il bagliore.


Il punto luminoso volò verso di lui, rivelando una... piccola pagoda!


La torre era alta circa cinque centimetri ed emanava un’aura color oro scuro. Era ovvio che fosse un oggetto straordinario.


Era l'attacco di un Supremo, eppure la torre non era stata distrutta?


Che fosse…


Il Supremo Gulan trattenne il respiro quando un debole raggio di luce uscì dalla pagoda. Ruotando nell'aria, assunse infine la forma di Yi Yun. Il suo volto era pallido e il suo corpo grondava di sudore. Per quanto riguardava l’artefatto, volò nel suo corpo e svanì.


Per un palo, aveva sfiorato la morte!


Yi Yun era esausto, con una grave perdita di energia vitale. Ma in quel momento critico, aveva usato la Torre dell'Avvento Divino per resistere al colpo finale del Daoista You Ming!


L'attacco di un Supremo era stato terrificante! Anche se Yi Yun avesse raggiunto un livello superiore, non avrebbe potuto resistere, figurarsi al suo stato attuale.


Fortunatamente, aveva la Torre dell'Avvento Divino.


Da quando era arrivato nei dodici Cieli Empirei, Yi Yun non l'aveva mai usata. Dopotutto, era una reliquia del Lord Yang Azzurro.


Un oggetto ereditato da un Lord Divino ovviamente era straordinario. Sfortunatamente, la torre non era alimentata da un Lord Divino. Al suo attuale livello, poteva sfruttarla in modo limitato. Per fortuna la torre dell’Avvento divino aveva formazioni protettive. Nel regno inferiore, queste difese non erano riuscite a mostrare il loro pieno potenziale a causa della mancanza di energia.


Ma nei dodici Cieli Empirei, data l'abbondanza di Pietre del Mondo, Yi Yun aveva ricaricato al massimo le formazioni.


Il colpo di Daoista You Ming aveva quasi esaurito tutta l'energia immagazzinata nelle barriera difensive della torre!


In un solo attimo, aveva bruciato quasi duecentomila Pietre del Mondo!


Fortunatamente, Yi Yun era ricco. Solo i doni che erano stati mandati nella sua residenza da visconte dopo aver sconfitto Chi Zhuiyun gli avevano fruttato una fortuna.


A parte le reliquie e altri tesori, aveva ricevuto ottocento-novecentomila Pietre del Mondo, molte delle quali di qualità superiore.


Yi Yun non pensava che quei doni sarebbero stati così utili, per non parlare delle Pietre del Mondo. Tuttavia non si sarebbe mai aspettato che gli avrebbero salvato la vita.


Era proprio meglio avere più ricchezze.


Yi Yun era scosso. Era riuscito a sopravvivere all’attacco di un Supremo grazie a un tesoro come la Torre dell'Avvento Divino e alla sua enorme ricchezza.


"Yi Yun, stai bene?" Il Supremo Gulan non fece altre domande e sporse una mano per inviare impulsi di energia ed esaminare i meridiani di Yi Yun. Quando si rese conto che era solo esausto, tirò un sospiro di sollievo.


Ma allo stesso tempo, lo guardò anche con incredulità. Sapeva che la sopravvivenza di Yi Yun non era merito della sua forza, ma di quella pagoda.


Quella piccola torre era così impressionante?


Il Supremo Gulan non riusì a discernere la storia della Torre dell'Avvento Divino, rimpicciolita chissà quante volte. Dopotutto, il Lord Yang Azzurro era vissuto quaranta-cinquanta milioni di anni prima.


Quando il Lord Yang Azzurro regnava nel Cielo Empireo dello Yang Divino, il bisnonno del Supremo Gulan non era ancora nato. Inoltre, visto che era un Cielo Empireo così lontano da loro, era impossibile che il Supremo Gulan potesse riconoscere la torre dell’Avvento Divino, non importava quanto fosse esperto.


Tuttavia, il valore della torre dell’Avvento Divino era indubbio.


"Anziano Shi, Anziano Duanmu, come state?" Il Supremo Gulan si avvicinò ai due Anziani gravemente feriti da Daoista You Ming. Dopo aver verificato che Yi Yun stava bene, si occupò delle loro ferite.


"Non morirò." Disse l'Anziano Shi, ma mentre parlava, il sangue gli colava dagli angoli della bocca.


"Tu… hai bruciato la tua essenza vitale! Anche i tuoi meridiani sono danneggiati!" Il Supremo Gulan aggrottò le sopracciglia.


I due guerrieri, specialmente l'Anziano Shi, erano in gravi condizioni.


Gli attacchi di Daoista You Ming erano estremamente crudeli. Poteva prosciugare l'energia vitale e, visto che l'Anziano Shi aveva bruciato la sua essenza di sangue e aveva esaurito le energie, si era indebolito moltissimo.


"Non avevo altra scelta. Se non avessi bruciato essenza di sangue, probabilmente non sarei resistito neanche qualche secondo.” Disse l'anziano con un sorriso pieno di amarezza. "Sto invecchiando, sono sempre più inutile!"


"Anziano Shi..." Yi Yun si sentiva in colpa. Se non fosse stato per lui, come si sarebbe ridotto in queste condizioni?


E l'Anziano Duanmu aveva menzionato che l'Anziano Shi era uscito per regolare il suo stato d'animo. Voleva iniziare il suo isolamento finale e le speranze di diventare un Supremo erano già scarse per lui, ma ora che aveva subìto questo duro colpo, aveva ancora meno possibilità di avanzare al livello successivo!


"Non importa. Un guerriero deve impegnarsi, ma alla fine è il cielo a decidere se avrà successo o no. Indipendentemente dal risultato, sta a me scegliere. Se è davvero impossibile, sceglierò di rinunciare.” L’Anziano Shi sospirò. Sapeva che un isolamento forzato avrebbe avuto scarse probabilità di successo, ma non poteva arrendersi senza provare!


Yi Yun rimase in silenzio, guardando l'Anziano Shi.


Non c'era modo di esprimere la sua gratitudine per un sacrificio così grande. Yi Yun prese nota dei due Anziani che avevano rischiato la vita per salvarlo.


Avrebbe ripagato il debito in futuro. Se fosse diventato un guerriero senza pari, avrebbe potuto aiutare i due anziani a diventare Supremi!


In quel momento...


Shoo! Shoo! Shoo!


Arrivarono i rinforzi dell'impero elfico dell’Oracolo. Erano lontani e, a causa delle tempeste energetiche che distorcevano lo spazio, avevano solo intravisto ciò che era successo. Erano sbalorditi nel vedere Yi Yun sopravvissuto all'attacco di un Supremo.


Era un talismano protettivo?


Molti avevano visto il suo combattimento con Chi Zhuiyun e sapevano che Yi Yun aveva usato una spada spezzata, un tesoro impressionante.


"Yi Yun." L'Anziano Shi tossì, asciugandosi la bocca. La sua voce era roca. "Hai rivelato alcuni dei tuoi tesori questa volta. Nel clan Luo, il terzo zio Imperiale e Sua Maestà l'Imperatore Luo ti proteggeranno, così nessuno potrà derubarti. Ma fuori dal clan, devi stare attento.
Per fortuna non sarà un problema per te diventare un discepolo in nome di Lord Pioggia Propizia nell’impero elfico dell’Oracolo.. Una volta che sarai un discepolo in nome di un Lord Divino, nessuno oserà toccarti."


L'Anziano Shi era molto curioso riguardo alla storia della torre, ma non indagò. Era straordinaria, ma fortunatamente era solo un artefatto. Per i Supremi, i tesori più preziosi erano quelli che aumentavano direttamente la loro forza, come le tecniche di coltivazione supreme, ossa di Antichi Elfi o tesori che prolungavano la vita. Armi e artefatti esterni non facevano impazzire i Supremi.


In fondo, anche se Yi Yun avesse ottenuto un'eredità impressionante, era già incredibile che fosse arrivato così lontano con le sue sole forze.


Solo un genio benedetto dalla provvidenza poteva maturare. Senza abbastanza grazia, non solo gli sarebbero mancate le opportunità, ma la sua crescita stessa potrebbe essere troncata dalla morte.


