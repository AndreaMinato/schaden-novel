---
weight: 9590
title: Capitolo 959 - L’Evento Inizia
pubDate: 2025-06-30T06:30:43.887Z
tags:
    - tmw
---


Capitolo sponsorizzato, ringraziamo Flavio!
7 capitoli in coda totali (7 Flavio),
0/1 sponsorizzazioni 1 euro a capitolo,
-Schadenfreude


Le notizie di come Yi Yun era stato attaccato dai Supremi della setta degli Elfi Fantasma all’entrata dell’impero elfico dell’Oracolo si diffusero velocemente per tutta l’alleanza.


I due Supremi della setta degli Elfi Fantasma, compreso il figlio del daoista You Ming, You Feihua, ricevettero informazioni sull’esito della battaglia non molto tempo dopo la loro partenza dal regno elfico dell’Oracolo.


“Cosa?! Quella canaglia non è morta? Impossibile!”


Era stato il Daoista You Ming a scagliare quel colpo personalmente. Sapeva molto bene quanto era potente, così com’era riuscito a sopravvivere Yi Yun?


“Così è stato. Ora Yi Yun è sano e salvo nel regno elfico dell’Oracolo. Presto inizierà il reclutamento dei discepoli in nome di Lord Pioggia Propizia. Yi Yun probabilmente non mancherà. Se non ci credi, puoi sempre fare una visita e goderti l’atmosfera magnifica della cerimonia di selezione.” Disse in modo inquietante Gui Huazi, che era accanto al Daoista You Ming.


Anche se collaborava di frequente con il Daoista You Ming, si scambiavano spesso frecciate. Il loro rapporto non era armonioso.


Il Daoista You Ming si incupì. Non avrebbe mai osato presentarsi al reclutamento di Lord Pioggia Propizia, nemmeno se avesse avuto una vita di riserva. Gui Huazi lo stava solo prendendo in giro.


Era umiliante per un Supremo fallire nell'uccidere in un solo colpo un membro della giovane generazione!


“Eliminerò quel Yi Yun!"


"Eh! Parli con troppa facilità. Se diventasse un discepolo in nome di Lord Pioggia Propizia, oseresti ancora toccarlo?" Gui Huazi fece una battuta sarcastica. Anche un discepolo in nome avrebbe rappresentato l'onore di un Lord Divino.
Se avesse osato ucciderlo avventatamente, molto probabilmente avrebbe dovuto affrontare la vendetta del Lord Divino!


Il Daoista You Ming non poteva permettersi di correre quel rischio.


"E allora? Anche se fosse un discepolo in nome di Lord Pioggia Propizia, ci sono altri modi per uccidere Yi Yun, purché il Lord Pioggia Propizia non scopra che sono stato io." Gli occhi del Daoista You Ming lampeggiarono di fredda determinazione.


…


In quel momento, nella capitale del regno elfico dell'Oracolo, il nome di Yi Yun aveva nuovamente suscitato trambusto.


Dopotutto aveva sconfitto Chi Zhuiyun. Attirò molta attenzione nel regno elfico dell’Oracolo.


"È riuscito a sopravvivere all’attacco di un Supremo?"


Nella corte del Broccato della Primavera, nella capitale, un giovane vestito di nero suonava un guqin. La melodia scorreva fluida come un ruscello.


Dopo aver sentito la notizia, lentamente smise di suonare. Poi scosse la testa e disse: "È impossibile che un guerriero all’Ascensione Celeste resista al colpo di un Supremo. Nemmeno un genio al picco della Manifestazione Dao sopravviverebbe! Quel Yi Yun deve aver avuto un qualche tipo di metodo di salvataggio, come un talismano protettivo estremamente prezioso."


Il giovane in nero era Song Wuchen, uno dei migliori discepoli in nome di Lord Pioggia Propizia.


Questa classifica non era basata sulla forza, ma sul talento e sul favore del loro maestro.


Song Wuchen aveva già raggiunto la Manifestazione Dao. Il suo livello era considerato basso tra i discepoli in nome, ma era uno dei pochi che potevano incontrare il Lord in qualsiasi momento.


"Quindi era un talismano. Non significa nulla." Davanti a Song Wuchen c'erano altri due discepoli in nome. Erano i due che avevano discusso con altri guerrieri nel ristorante precedentemente. Si chiamavano Feng Zheng e Feng Qi. Non erano fratelli, ma provenivano dallo stesso clan.


Avevano sentito parlare di Yi Yun e Chi Zhuiyun solo di recente. Non molto tempo fa, avevano sentito del tentativo di assassinio fallito dei Supremi della setta degli Elfi Fantasmi e di come Yi Yun era riuscito a scappare. Erano sbalorditi, così corsi da Song Wuchen per riferirla.


"Ho sentito che Yi Yun viene dai regni inferiori. Come fa ad avere un talismano così prezioso?" Disse Feng Zheng, irritato. Lui proveniva da una grande famiglia, ma un povero mascalzone come Yi Yun possedeva oggetti migliori dei suoi.


Song Wuchen rispose: "Deve aver avuto le sue opportunità, ma ormai saranno quasi esaurite. Ora, probabilmente cerca di diventare discepolo in nome per le risorse del Maestro."


Feng Zheng e Feng Qi non ne furono contenti. In quanto discepoli di Lord Pioggia Propizia, preferivano che i compagni fossero pochi, così da ricevere più risorse.


"Fratello maggiore Wuchen, sei uno degli esaminatori della prova, vero?"


"Sì, sono solo uno degli esaminatori."


"Sii severo. È meglio che quella gentaglia non entri nei nostri ranghi." Disse Feng Zheng.


In realtà, Feng Zheng avrebbe preferito che non venisse accettato nessuno di nuovo. Tuttavia sapeva che talenti come Chi Zhuiyun e Yi Yun erano eccezionali, molto probabilmente sarebbero stati accettati come discepoli in nome.


Song Wuchen rifletté un attimo, poi disse: "Se le sue qualità saranno all'altezza e supererà la mia prova, gli darò una possibilità..."


"Certo... Fratello Wuchen è sempre giusto."


Dopo qualche convenevole, Feng Zheng e Feng Qi se ne andarono. Song Wuchen mise via il suo guqing.


"Così tanti cercano di diventare discepoli in nome..." Song Wuchen aggrottò le sopracciglia. Da anni sperava di diventare discepolo personale di Lord Pioggia Propizia, ma non era riuscito ad ottenerne l’approvazione.


Essendo uno dei migliori discepoli in nome, godeva già delle migliori risorse, e non voleva che nessuno minacciasse la sua posizione.


Era già infastidito da persone come Tian Xun. Se ne fossero arrivate altre, il suo margine di crescita sarebbe stato ulteriormente ridotto.


Song Wuchen non lo aveva mostrato negli ultimi anni, ma era ambizioso. Credeva che, rimanendo il primo tra i discepoli in nome, un giorno sarebbe diventato discepolo personale, se il Lord Pioggia Propizia non avesse trovato candidati migliori.


"Chi Zhuiyun... Yi Yun... Se volete un pezzo di questa torta, vediamo se riuscirete a superare la mia prova!" Mormorò tra sé e sé mentre volava via...


…


Dieci giorni dopo, nella corte del Broccato della Primavera, ebbe inizio l'evento: la selezione dei discepoli in nome di Lord Pioggia Propizia.


La corte del Broccato della Primavera era uno dei luoghi più prestigiosi del regno elfico dell’Oracolo e per l'occasione il reclutamento sarebbe stato condotto dal sovrano del paese.


Vista la sua partecipazione e la presenza di Shui Ningshuang, l'evento attirò l'élite di vari regni.  


Ma, sfortunatamente, il Lord Pioggia Propizia non si fece vedere.


"Che peccato non poter vedere il Lord Pioggia Propizia." Disse con costernazione un giovane talento. Per gente come lui, era impossibile perfino sperare di venire accettati come discepoli in nome. Erano qui solo per dare un’occhiata.


"È normale. Non è detto che il Lord Pioggia Propizia dia indicazioni personalmente ai discepoli in nome. Solo pochi dei migliori discepoli in nome potrebbero ricevere i suoi veri insegnamenti. È già un onore che la Fata Ningshuang gestisca il reclutamento.
Inoltre, ho sentito che tra gli esaminatori ci sono Song Wuchen e Tian Xun, due dei migliori discepoli in nome. Chissà quali prove prepareranno."

