---
weight: 96
title: Capitolo 96 - Iniziano le Semifinali
pubDate: 2023-08-11T14:09:48.033Z
tags:
    - tmw
---


La gente non sapeva quale sarebbe stato l’argomento di esame delle semifinali del regno. Mentre Yi Yun si dirigeva verso le pianure della periferia, sentì molte discussioni riguardo al tema della selezione.

Molti partecipanti squalificati e i cittadini vicini si erano radunati per guardare le semifinali, il posto dove si teneva il torneo era affollato da decine di migliaia di persone.

Le pianure nella periferia del clan tribale Tao non avevano un grosso palco. La gente di fronte poteva vedere, ma quelli dietro no. Anche così, molti si rifiutavano di andarsene.

Nel frattempo, il posto si era affollato di gente e il clan tribale Tao dovette usare i membri del suo campo dei guerrieri per mantenere l’ordine, per impedire che ci fossero incidenti.

A quanto pareva i superiori del clan tribale Tao erano stati costretti a mandare degli uomini dal campo per farlo. Nel momento in cui il primo e il secondo giovane maestro apparirono, la folla si riempì di un entusiasmo senza precedenti.

I due erano gli idoli della tribù, in particolare il primo giovane maestro, Hu Ya. Aveva diciotto anni, tranquillo e dall’atteggiamento noncurante. Appariva raramente e manteneva un basso profilo, emanando un senso di mistero. Questo, insieme alla sua espressione fredda, ma al suo bel viso, spingeva molte ragazze nella tribù Tao a venerarlo.

Questo specialmente perché Hu Ya aveva raggiunto gli stadi intermedi del Sangue Viola ed era ad un solo passo dal raggiungere il Corpo Temprato e la Pulsazione del Drago.

Nelle vaste lande selvagge mancavano risorse e le eredità erano carenti in confronto alle terre centrali. Per il primo giovane maestro raggiungere uno stadio del genere in condizioni del genere era un miracolo.

Per questo, la gente del clan Tao era estremamente orgogliosa di lui!

Avevano riposto molte speranze in lui!

Quando Hu Ya era apparso, molte giovani iniziarono a gridare il suo nome e alcune svennero per l’entusiasmo.

Questa scena ricordò a Yi Yun di alcuni concerti a cui aveva partecipato. Alcuni appassionati sarebbero rimasti scioccati vedendo i loro idoli e nelle vaste lande selvagge dove la forza era tutto, il carisma di Hu Ya superava quello delle celebrità che aveva visto in passato.

Dopo Hu Ya c’era il secondo giovane maestro, Tao Yunxiao, che ricevette molte acclamazioni.

In seguito apparirono sette guerrieri dal Sangue Viola. Le loro età variavano dai venti ai ventotto anni. In confronto a Hu Ya o Tao Yu, erano molto meno popolari.

A parte loro, si erano presentati molti Anziani del clan. Rappresentavano la classe governante della tribù Tao. In quanto superiori, avevano la loro dignità. Sarebbe stato indegno farsi strada tra la folla, così avevano ordinato di disporre una fila di tavoli. Avevano anche portato tè e frutta sui tavoli.

L’esaminatore delle semifinali era ancora Zhang Tan.

Circa dieci minuti prima che le semifinali iniziassero; andò a cavallo verso il centro dell’arena.

Un po’ di Anziani invitarono Zhang Tan nella loro “piattaforma”, ma il Mille Case li ignorò. Si mise di fronte a tutti i partecipanti e scorse con lo sguardo tagliente i sessanta guerrieri.

In quel momento, diversi Anziani del clan Tao divennero confusi. Non sapevano se sedersi o rimanere in piedi. Se Zhang Tan era ancora in piedi, chi avrebbe avuto il coraggio di sedersi?

Si scambiarono delle occhiate e decisero di non prendere ancora posto. Erano come bambini a scuola che erano stati puniti dal loro insegnante. Era estremamente imbarazzante.

I guerrieri dal Sangue Mortale e Viola erano stati divisi in due gruppi.

Le semifinali erano solo una formalità per gli esperti dal Sangue Viola. Se non fossero stati troppo terribili, avrebbero superato tutti l’esame.

Ma per i guerrieri dal Sangue Mortale, era completamente diverso. Avrebbero affrontato un’intensa competizione!

“Le semifinali del Regno Divino Tai Ah iniziano adesso!” Esclamò forte Zhang Ten tenendo la sua frusta.

“Annuncerò le regole delle semifinali!”

Con un cenno della mano, una luce bianca sfrecciò nel cielo e iniziò a crescere, diventando un palco di giada bianca.

Questo palco era ampio circa dieci metri quadrati. Fluttuava lentamente, rimanendo a mezz’aria nel cielo.

Le quattro parti del palco avevano quattro colonne, ognuna di esse conteneva un cristallo rosso sangue, delle reliquie delle ossa della desolazione.

Era chiaro che il palco includesse un qualche incantesimo e fosse alimentato da reliquie delle ossa della desolazione. Era un tesoro!

Ma nessuno sapeva come sarebbe stato utilizzato.

Zhang Tan salì sul palco dicendo: “Quando un guerriero pratica le arti marziali, devono accettare le loro eredità. L’eredità è composta da tecniche di coltivazione, di movimento, tecniche mistiche, della coltivazione dell’anima, di combattimento e di altri vari tipi. La più elementare è la tecnica di coltivazione! Questo deciderà subito i progressi della vostra coltivazione. Deciderà se potrete superare lo stadio del Sangue Mortale o del Sangue Viola in futuro!”

“Le vostre arti marziali sono ancora negli stadi iniziali. Il vostro Spirito e tecniche di coltivazione, che io metterò alla prova, sono le parti più basilari. Determineranno quasi interamente il vostro successo in futuro. Così cercate di fare del vostro meglio!”

“Ora salite tutti su questo palco di giada e dimostrate pubblicamente la tecnica di coltivazione che allenate. Allo stesso tempo riferite la vostra età e vi valuterò!”

“Questo palco di giada è un tesoro per coltivare usato dai membri d’élite delle truppe del Drago Brillante. È stato creato da un famoso maestro raffinatore. Usando reliquie delle ossa della desolazione per attivarlo, può radunare qi vitale del mondo, assicurando che rimaniate nello stato più ottimale quando dimostrerete la vostra tecnica di coltivazione!”

Dopo aver detto questo, risuonò un tonfo e il palco di giada cadde a terra, sollevando una nuvola di polvere.

“Così è per dimostrare la tecnica di coltivazione!” Tra i partecipanti del Sangue Mortale, Tao Yunxiao stava di fronte. Sorrise dopo aver sentito le parole di Zhang Tan.

Aveva già ideato un piano!

Le semifinali ideali per lui sarebbero state composte da scontri diretti, ma sarebbe stato ugualmente soddisfacente dimostrare la sua tecnica di coltivazione. Usando l’asso nella manica del clan tribale Tao, avrebbe avere il pubblico ai suoi piedi!

“Inizieremo con il gruppo del Sangue Mortale. Una volta che griderò i vostri nomi, potrete salire!”

“Il primo, Sun Yu!”

Zhang Tan gridò un nome. Sun Yu era un erede cresciuto da un piccolo clan. Non si sarebbe mai aspettato di essere il primo, così era un po’ nervoso.

Dopo aver fatto un respiro profondo, Sun Yu si calmò e balzò sul palco.

“Sun Yun, vent’anni, dimostrerò il pugno costola di drago osso di tigre!”

Nel Regno Divino Tai Ah, il “pugno costola di drago osso di tigre” era la tecnica di coltivazione numero uno del Sangue Mortale, così molti la allenavano. Inoltre comprendeva tecniche di combattimento di alto livello oltre ad un ottimo metodo per coltivare.

Sfortunatamente, Sun Yu era nato in un piccolo clan. Una tribù delle vaste lande selvagge avrebbe avuto pochi contatti con le terre centrali, così il pugno costola di drago osso di tigre che aveva ottenuto Sun Yu era incompleto. Impallidiva in confronto a quello di Lian Chengyu, che aveva avuto Yao Yuan come maestro.

Così la dimostrazione di Sun Yu fu mediocre e non riuscì a rivelare il pieno potere del pugno costola di drago osso di tigre. I suoi tendini e le sue ossa emisero solo un lieve suono ed era ben lontano dai requisiti fondamentali del pugno costola di drago osso di tigre.

Tao Yunxiao sbuffò. Non era affatto colpito da questo livello di coltivazione.

“Il prossimo, Zhou Kang!”

La reazione di Zhang Tan fu impassibile. Sembrava che non avesse nemmeno visto Sun Yu. Dopo che il giovane scese dal palco, il Mille Case gridò subito il secondo nome.

Zhou Kang era un membro d’élite cresciuto dal clan Tao. Usò anche lui il pugno costola di drago osso di tigre, ma in confronto a Sun Yu, fu molto più feroce visto che era stato istruito da un maestro al picco dello stadio del Sangue Viola.

Ogni colpo era intenso ed era accompagnato dallo scricchiolio di ossa!

“Ka-cha!”

Quando lanciò il suo ultimo pugno, Zhou Ku scese dal palco di giada e atterrò su uno spiazzo usando la “tigre discende appiattendosi tra la polvere”, distruggendo una pietra di granito delle dimensioni di una testa umana con un calcio!

“Bene!”

Molti tra la folla lo acclamarono.

Zhang Tan rimase impassibile: “Il prossimo, Cheng Pingguang!”

…

“Il prossimo, Lin Jun!”

…

“Il prossimo…”

Zhang Tan gridò i nomi di circa cinquanta guerriero dal Sangue Viola rimanendo impassibile. Dopo circa quattro ore, i più deboli avevano finito le loro dimostrazioni, lasciando solo i migliori tra i guerrieri del Sangue Viola. Questo includeva naturalmente Tao Yunxiao e Yi Yun.



