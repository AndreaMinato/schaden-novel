---
weight: 966
title: Capitolo 966 - Occhi Anomali
pubDate: 2025-07-07T07:33:06.188Z
tags:
    - tmw
---


Capitolo regolare,
31 capitoli in coda totali (1 Flavio + 30 Gae),
0/1 sponsorizzazioni 1 euro a capitolo,
-Schadenfreude


La sensazione di estraneità era il risultato della completa distruzione delle impronte mentali di Song Wuchen nella Perla Sfida i Demoni. Ora, il discepolo in nome la esaminò con la sua percezione. L’artefatto non era suo, così ci impiegò molto tempo per capire cosa fosse successo. I dodici nodi energetici al suo interno erano completamente distrutti!


Questo...


Song Wuchen ne fu sbalordito. Ogni nodo energetico segni di distruzione. Sembrava che fossero stati annientati con metodi ordinari, ma chi poteva essere in grado di eliminare i suoi nodi energetici?


Song Wuchen era furioso. Avrebbe fatto pagare caro a chiunque avesse osato farlo, se solo avesse saputo chi era stato!


"Che sia stato Tian Xun? O forse Mi Liu?"


I primi sospettati di Song Wuchen non erano i discepoli che avevano partecipato alla prova, ma i suoi stessi fratelli marziali. Sotto la guida di Lord Pioggia Propizia, non era raro che i discepoli in nome avessero conflitti tra loro.


Era possibile che qualcuno sapesse che lui avrebbe presieduto la valutazione e che voleva dimostrare la sua abilità, quindi aveva deliberatamente sabotato il suo lavoro?


Ma riflettendo meglio, il Lord Pioggia Propizia stava osservando. Chi poteva avere la capacità di ingannare il Lord Pioggia Propizia e manomettere la valutazione?


Era davvero possibile che un partecipante l'avesse fatto?


Song Wuchen lo trovava incredibile. Un gruppo di discepoli per lo più allo stadio dell'Ascensione Celeste, o addirittura alla Manifestazione del Dao, erano solo gente di poco conto. Nessuno di loro aveva quell'abilità!


In quel momento, molte persone erano in subbuglio, discutendo animatamente della valutazione.


Song Wuchen era seduto in un posto d'onore nella sala dell'albero maestoso, ma aveva la sensazione di essere seduto su degli spilli.


Aveva precedentemente fatto una dichiarazione trionfale, ma il risultato era stato disastroso. Ne era uscito umiliato.


Passò in rassegna tutti i discepoli che avevano superato il turno, prima che il suo sguardo si posasse su Yi Yun.


"Potrebbe essere lui? È solo al picco dell'Ascensione al Cielo, come ha potuto decifrare la mia formazione!?"


In quel momento, Yi Yun fluttuava a mezz'aria, mentre regolava in silenzio il respiro. Non aveva consumato troppe energie decifrando la formazione, perché tutto ciò che aveva dovuto fare era trovare i nodi energetici e distruggerli.


Dopodiché Yi Yun superò con calma le restanti otto sale del palazzo. Quando uscì, la maggior parte delle persone era già fuori. Yi Yun non si distinse quando apparve tra la pioggia di raggi di luce.


Nonostante stesse mantenendo un basso profilo, alcuni che gli prestavano particolare attenzione.


"Sei Yi Yun?"


Due uomini robusti si avvicinarono.


Yi Yun aprì gli occhi dalla sua meditazione.


I due erano coperti di pellicce animali. Non era raro vedere ibridi tra uomini e bestie tra i membri della razza elfica.


"Io sono Tigre Nera e lui è mio fratello, il Secondo Orso!" Disse uno degli uomini. Il Ragazzo Tigre era il suo soprannome nella tribù e naturalmente non suonava altrettanto imponente come Tigre Nera in un contesto formale.


Yi Yun alzò le sopracciglia. I due avevano rilasciato la loro aura e stavano mostrando intento omicida. Sicuramente non erano lì solo per salutarlo.


"Si dice che tu sia il genio numero uno del clan Luo, ma sembra che tu non sia stato così veloce!”


Le prime parole di Tigre Nera avevano un tono aggressivo.


Lui e Secondo Orso erano tra i primi a superare la formazione dei Nove Palazzi, quindi ovviamente si sentivano molto sicuri di sé.  


Anche se la gente si era resa conto che qualcosa fosse andato storto con la formazione dei Nove Palazzi, non c’erano stati problemi nei primi livelli. Essere tra i primi a uscire dalla formazione era comunque una prova della loro forza. Questo aveva reso Secondo Orso e Tigre Nera presuntuosi.


"Ho sentito che hai sconfitto Chi Zhuiyun?" Disse Secondo Orso con una voce bassa e cupa. "Chi Zhuiyun è definito il genio numero uno del regno elfico dell'Oracolo, ma è solo un titolo. Non pensare di aver spazzato via il regno elfico dell'Oracolo solo perché hai sconfitto Chi Zhuiyun!"


Yi Yun fu divertito dalle parole di Secondo Orso. Sapeva che molti geni erano orgogliosi e si sentivano fieri dei loro clan o fazioni. Erano naturalmente indignati dall'affermazione che il regno elfico dell'Oracolo fosse stato sconfitto da Yi Yun da solo.


Se non avesse decifrato la formazione dei Nove Palazzi, per i due sarebbe stato un problema persino uscirne. Tuttavia, il mondo era vasto, quindi era inevitabile che ci fossero persone con un'opinione esagerata delle proprie capacità. E queste persone potevano persino essere la maggioranza.


"La valutazione è appena iniziata. Avremo modo di competere." Tigre Nera lanciò la sua sfida a Yi Yun per poi allontanarsi.


…


Allo stesso tempo, in un'isola galleggiante fuori dalla capitale reale, il Lord Pioggia Propizia stava seguendo l'intera situazione. Si lasciò sfuggire una rara risata.


"Questo giovane è piuttosto interessante!"


Essendo il proprietario della Perla Sfida i Demoni, il Lord Pioggia Propizia aveva visto l'intero processo con cui Yi Yun aveva distrutto la formazione.


"Lord Divino, che metodo ha usato Yi Yun per decifrare la formazione?" Anche Fata Ningshuang aveva visto l'intero processo. Era vero che il controllo di Song Wuchen sulla Perla Sfida i Demoni era inadeguato, ma i nodi energetici erano comunque situati in punti piuttosto nascosti. Tuttavia, Yi Yun li aveva trovati tutti e dodici e li aveva distrutti.  


Questo atto aveva lasciato sbalordita fata Ningshuang. Persino i geni al picco della Manifestazione del Dao non avevano alcuna possibilità di decifrarlo, figuriamoci un guerriero allo stadio dell'Ascensione Celeste.


"Questo ragazzo potrebbe avere un talento speciale. Ha sensi molto acuti quando si tratta della percezione dell'energia! Nella formazione di Wuchen, a causa di alcune inizializzazioni imperfette, c'erano traiettorie energetiche residue. Yi Yun le ha seguite con precisione e alla fine ha raggiunto i nodi energetici."


Con il livello di coltivazione del Lord Pioggia Propizia, poteva facilmente percepire la distribuzione dei nodi energetici e le traiettorie dell'energia. Pertanto, capiva come Yi Yun avesse decifrato la formazione.


"Ha una percezione così acuta dell'energia, potrebbe essere nato con occhi anomali?"


In un mondo marziale, alcune persone possedevano tratti fisici speciali, come occhi anomali. Potevano vedere le leggi e le traiettorie dell'energia.


Le persone con tali tratti speciali erano estremamente rare, con pochissimi resoconti storici che le descrivevano. Nemmeno i più istruiti sapevano molto su queste persone nate con tratti fisici straordinari.


Inoltre, le persone con tratti straordinari non necessariamente avevano talento marziale. Chi era in grado di vedere le traiettorie del flusso di energia poteva non essere in grado di assorbirla. La loro capacità di apprendere e percepire non era necessariamente elevata. Questi fattori facevano sì che quel numero estremamente esiguo di persone finisse per perdersi nella folla e svanire nel dimenticatoio.


E quelli con un talento impressionante e tratti straordinari erano veramente benedetti del cielo. Erano particolarmente rari.


"Lord Divino, se Yi Yun fosse davvero nato con un tratto anomalo, considerando il suo talento marziale, sarebbe davvero un prodigio estremamente raro."


"È ancora presto per dirlo. Il modo in cui ha decifrato la formazione è comunque solo un trucco, non fatto con la sua forza e percezione interpretativa. Voglio vedere qual è il suo limite e qual è la sua comprensione del Dao."


Mentre il Lord Pioggia Propizia parlava, Shui Ningshuang poteva chiaramente vedere l'espressione di aspettativa nei suoi occhi. Non era facile far sì che il Lord Pioggia Propizia, che aveva requisiti estremamente elevati, mostrasse un'espressione del genere.


…


In quel momento, nella sala dell'albero maestoso.


"Giovane maestro Wuchen, cosa facciamo ora?"


Il sovrano del regno elfico dell'Oracolo fece una domanda esplorativa. Poteva vedere che la valutazione era caduta nel caos. Song Wuchen aveva subito una batosta notevole.


In teoria, la valutazione successiva richiedeva un piccolo gruppo di persone, con una prova del Dominio del Dao, ad esempio. Ogni persona avrebbe dovuto mostrare il proprio Dominio del Dao uno dopo l'altro. Ma ora, con quasi diecimila persone presenti, non si sapeva quanto tempo ci sarebbe voluto se si fossero messi in fila tutti.


Nota dell’autore: Ieri ho finito la registrazione del programma a Changsha prima di tornare a Chengdu. Ho fatto una sosta a Dujiangyan.
Ma a causa della situazione dei droni a Chengdu, i voli sono stati ritardati notevolmente. Sono partito nel pomeriggio, ma sono arrivato a casa solo all'una del mattino. Ho scritto circa metà capitolo fino alle due o tre prima di non poter più continuare. Molti voli sono stati costretti ad atterrare a Xi'an, Chongqing e Guiyang a causa dell'incidente del drone. Hanno volato finché gli aerei non erano quasi senza carburante e alla fine sono stati costretti ad atterrare. Era estremamente pericoloso.
Io sono stato ancora piuttosto fortunato. E pensare che solo un minuscolo drone abbia causato una perdita finanziaria così massiccia e un pericolo per il pubblico. Queste persone sono davvero malvagie. Sono passati così tanti giorni e non sono ancora stati catturati. Devono essere puniti severamente. Ahhhhhh!


