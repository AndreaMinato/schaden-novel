---
weight: 968
title: Capitolo 968 - Malconci
pubDate: 2025-07-07T07:33:06.190Z
tags:
    - tmw
---


Capitolo regolare,
30 capitoli in coda totali (30 Gae),
0/1 sponsorizzazioni 1 euro a capitolo,
-Schadenfreude


Nessuno si aspettava che la valutazione di Shui Ningshuang avrebbe offerto un'opportunità diretta a tutti i presenti. Solo il pensiero di entrare nel giardino di erbe di un Lord Divino per raccogliere piante era emozionante.


Circa novemila guerrieri attendevano impazienti davanti alla Porta della Pioggia Nebbiosa, in attesa che Shui Ningshuang desse il via.


Tigre Nera mostrò uno sguardo pieno di eccitazione mentre si preparava. In quel momento, notò Yi Yun, che non era molto lontano da lui, e non poté fare a meno di sogghignare: "Genio numero uno del clan Luo? Chissà se sarai ancora lento come una tartaruga."


"Fratello, tra poco ci lanceremo davanti a tutti. Se non sbaglio, ci sarà al massimo un Fiore dei Sette Cuori di diecimila anni. Se siamo troppo lenti, non ne troveremo!" Disse Secondo Orso.


"Esatto! Però stai attento a pericoli inaspettati. Il giardino di erbe probabilmente non è così semplice e potrebbe nascondere trappole lungo il percorso."


Appena Tigre Nera finì di parlare, Shui Ningshuang annuì leggermente e disse: "Potete iniziare."


Carica!


Spirito combattivo brillò negli occhi di Tigre Nera, Secondo Orso e molti altri partecipanti. Si lanciarono in avanti come frecce scoccate da un arco!


Tutti sapevano bene che la valutazione della Fata Ningshuang non era così semplice. Molti di loro avevano attivato le loro stirpi di razza elfica, facendoli risplendere di una luce divina. Dietro molte persone apparvero le immagini illusorie dei loro antenati. In un istante, la Corte del Broccato della Primavera sembrò un luogo dove migliaia di elfi galoppavano in una spettacolare carica!


Tigre Nera e Secondo Orso erano in testa al gruppo!


Ma proprio mentre raggiungevano la Porta della Pioggia Nebbiosa...


"Boom!"


Risuonò un forte boato mentre i due si schiantavano contro una cortina di luce invisibile. Tremarono violentemente e rimbalzarono all’indietro.


Tigre Nera e Secondo Orso furono scaraventati via ancora più velocemente di quanto si erano lanciati verso la porta. Caddero pesantemente a terra!


"Peng! Peng!"


Con due tonfi sordi, i due caddero a terra a faccia in su. Il volto di Tigre Nera era coperto di sangue; aveva corso a tutta velocità con la testa protesa in avanti. Aveva sbattuto la faccia contro la tenda invisibile, appiattendogli anche il naso.


Quanto a Secondo Orso, le sue condizioni erano peggiori. Si era fratturato sette o otto costole e il suo corpo stava fremendo per le convulsioni mentre la schiuma gli usciva dalla bocca.


Dopo di loro, circa un centinaio di persone si schiantarono contro la cortina di luce nello stesso modo, uscendone malconce e gemendo di dolore.


Solo quelli che erano partiti leggermente più piano riuscirono a frenare, avvertiti dal fallimento degli altri, evitando così di finire contro il muro di luce.


Quanto a Yi Yun, mentre la folla si era lanciata in avanti per poi volare all'indietro, lui non aveva mosso un solo passo da quando la Fata Ningshuang aveva dato inizio alla valutazione.


Dopo un bel po', Secondo Orso e Tigre Nera riuscirono a riprendere fiato.


Si alzarono a fatica e potevano a stento reggersi in piedi. Le loro teste dolevano e si sentivano storditi.


"Ma che diavolo?!"


"Cazzo, ci hanno fregati. Pensare che ci fosse una trappola del genere nel giardino di erbe del Lord Divino. Noi che siamo partiti per primi abbiamo preso una bella batosta, mentre quei vigliacchi dietro erano in vantaggio."


Mentre Tigre Nera si toccava il viso insanguinato, notò Yi Yun non lontano da loro. Lui era rimasto fermo tutto il tempo, come un osservatore esterno a ciò che accadeva.


Tigre Nera e Secondo Orso lo guardarono, e Yi Yun ricambiò l’occhiata.


Yi Yun non distolse gli occhi da loro. Il modo in cui fissava Tigre Nera e Secondo Orso era come se stesse guardando un paio di ritardati mentali.


Avevano solo muscoli e niente cervello. Erano superficiali e ignoranti, ma si credevano chissà chi, allora di chi era la colpa?


In realtà, grazie al Cristallo Viola, Yi Yun aveva già notato la densa energia radunata davanti alla Porta della Pioggia Nebbiosa. Chiunque avesse tentato di entrarvi a forza, si sarebbe condensata immediatamente diventando dura come metallo divino. Inoltre, la cortina poteva persino riflettere l'energia, restituendo tutta quella usata per colpirla. Ecco perché molti erano finiti in condizioni così tragiche.


"Quella canaglia!" Tigre Nera e Secondo Orso erano furiosi. Si erano feriti gravemente dopo essere rimbalzati contro la cortina, mentre Yi Yun se ne stava lì a guardarli divertito.


"Rimani solo lì a guardare, chi ti credi di essere? Provaci anche tu se ne hai il coraggio. Quanto è spudorato a prenderci in giro noi mentre se ne sta nascosto come una tartaruga!" Lo insultò scontento Tigre Nera.


In quel momento, un raggio di luce lampeggiò. Chi Zhuiyun si era avvicinato alla Porta della Pioggia Nebbiosa.


Vestito di rosso, stava dritto in piedi, maestoso. Tutta la sua energia si concentrò sulla lancia.


"Oh, Chi Zhuiyun?"


Mentre tutti erano sorpresi, Chi Zhuiyun estrasse la lancia all'improvviso!


Sembrava che l'inferno fosse sceso nel mondo mortale. Spiriti urlanti apparvero mentre un gigantesco demone Shura prendeva forma dietro Chi Zhuiyun.


Forma del Demone della Guerra — Shura!


"Boom!"


Con un forte boato, nel vuoto davanti a Chi Zhuiyun apparvero delle increspature visibili. La cortina di luce stava vibrando!


Tutti capirono finalmente che si trattava di una cortina di luce azzurro pallido, simile a una membrana d'acqua. E ora, l’affondo di Chi Zhuiyun aveva lacerato quella cortina!


Lo sguardo Chi Zhuiyun era concentrato mentre il suo corpo guizzava. Era già entrato nella cortina di luce!


Un attimo dopo, aveva varcato la Porta della Pioggia Nebbiosa!


"È entrato nel giardino di erbe del Lord Divino!"


Tutti fissarono a occhi sgranati. Chi Zhuiyun era riuscito a squarciare la cortina di luce con il suo potente attacco, guadagnandosi l'ingresso!


Il suo attacco era incredibilmente forte!


"Posso entrare anch'io!"


In un istante, un elfo mingherlino balzò fuori dalla folla. Con un machete in mano, seguì immediatamente le orme di Chi Zhuiyun.


"Dang!"


Colpì la cortina di luce che Chi Zhuiyun aveva appena attaccato. Aveva un piano astuto. Credeva che la parte della tenda appena squarciata da Chi Zhuiyun fosse ancora instabile. Attaccando lo stesso punto, c'erano più possibilità di aprirla.


Tuttavia...


"Fwoosh!"


Il suo colpo di lama rimbalzò, dirigendosi dritto contro il suo petto.


"Puah!"


Sputò una boccata di sangue mentre volava all'indietro, schiantandosi pesantemente a terra.


Aveva fallito!


Tutti rimasero sbalorditi. Chi Zhuiyun era riuscito con un solo colpo, mentre quest'altro, attaccando lo stesso punto, era finito così?


"Lo conosco. È Yuchi Long della famiglia Yuchi del regno elfico dell'Oracolo. È sicuramente uno dei migliori della zona sudorientale del regno, ma chi avrebbe mai pensato che il divario tra lui e Chi Zhuiyun fosse così ampio?" Esclamò qualcuno nella folla.


Nel regno elfico dell'Oracolo, Chi Zhuiyun era apparso pubblicamente una decina di anni prima. Anche se era famoso, pochi avevano avuto la possibilità di combattere davvero con lui. Senza un vero scontro, era difficile capire quanto fosse forte.


Un anno prima, Chi Zhuiyun aveva travolto il clan Luo, ma alla fine era stato sconfitto da Yi Yun. Questo aveva ridotto molto la sua aura di invincibilità, portando alcuni membri del regno elfico dell'Oracolo a pensare che non fosse poi così eccezionale.


Ma oggi avevano assistito alla dimostrazione di quanto Yuchi Long, famoso nella zona sudorientale, fosse inferiore a Chi Zhuiyun.


Vedendo questa scena, molti non poterono fare a meno di guardare Yi Yun.


Se Chi Zhuiyun era così forte, ma era stato comunque sconfitto, allora quanto era forte Yi Yun?


