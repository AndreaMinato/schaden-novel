---
weight: 97
title: Capitolo 97 - Il picco della vita di Lian Chengyu
pubDate: 2023-08-12T14:09:48.033Z
tags:
    - tmw
---


Da Zhou Kang in avanti, ogni partecipante sarebbe balzato giù dal palco di giada dopo aver finito di dimostrare la sua tecnica. Poi avrebbe trovato una roccia dalla forma sgradita e ci avrebbe scagliato un pugno, distruggendola per dare dimostrazione della sua forza. C’era ogni tipo di sasso attorno, dal granito dalla durezza ordinaria alla pietra di ferro nera!

I più deboli avrebbero colpito rocce di granito, mentre i più forti pietre di ferro nero. Alcuni dei membri d’élite del clan tribale Tao avrebbero potuto spaccare pietra di ferro nera ampia tre piedi con un pugno!

Anche se era stato sottinteso che non fosse una prova di forza, visto che Zhang Tan non aveva determinato i criteri che la dimostrazione avrebbe dovuto rispettare, gli sfidanti avevano iniziato a competere di nascosto tra di loro. L’obiettivo che attaccavano poteva esprimere i limiti della loro forza.

Quando si arrivò alla fine della coda di partecipanti, le pietre di ferro nero distrutte erano diventate più grandi, rendendo la competizione più difficile!

Questo destò l’entusiasmo della folla, che iniziò a gridare eccitata.

“Il prossimo, Lian Chengyu!”

Gridò di nuovo Zhang Tan. Finalmente era il turno di Lian Chengyu!

“Il giovane maestro Lian vincerà di sicuro!”

“Il giovane maestro vivrà per molte generazioni, unificherà le lande selvagge!”

Quando Lian Chengyu salì sul palco, i membri del campo dei guerrieri che stavano sgomitando tra la folla iniziarono a gridare. Da quando Zhao Tiezhu era stato mutilato, gli altri avevano iniziato a lottare per diventare il tirapiedi numero uno del giovane maestro. Questi guerrieri non avrebbero potuto superare la selezione del regno, ma erano più forti delle persone normali. Così erano riusciti a farsi largo tra una folla di diecimila persone per acclamare Lian Chengyu in prima fila.

Uno di loro era estremamente bravo a lusingare Lian Chengyu; Yi Yun non sapeva il suo nome, ma ogni volta che lo vedeva, lo avrebbe etichettato istintivamente come “il secondo Zhao Tiezhu”.

Stavolta “Zhao Tiezhu il secondo” urlò così forte che perfino Lian Chengyu divenne a disagio. Le parole “il giovane maestro vivrà per molte generazioni, unificherà le lande selvagge” potevano essere dette nel loro territorio, ma gridarlo nell’arena della selezione del clan tribale Tao era ridicolo!

In effetti la gente attorno cominciò a ridere.

Lian Chengyu tossì e ignorò i membri del campo dei guerrieri. Chiuse gli occhi per concentrarsi e cominciò a percepire il qi vitale del cielo e della terra.

Questo palco di giada bianco era un tesoro delle truppe del Drago Brillante, così la quantità di energia era molto densa qui!

“È grandioso!” Lian Chengyu fece un respiro profondo e cominciò ad eseguire la sua tecnica, che era naturalmente il “pugno costola di drago osso di tigre”!

Bisognava dire che la sua dimostrazione era straordinaria!

Mentre lo eseguiva, avrebbe attivato il qi vitale del mondo attorno, formando correnti invisibili che sarebbero viaggiate in ogni direzione.

La dimostrazione di un esperto era ovvia.

Molti Anziani del clan tribale Tao vicino alla piattaforma avevano sorriso provocatoriamente, ma lentamente smisero di farlo. Dopotutto Lian Chengyu poteva essere considerato un talento visti i risultati che aveva ottenuto nonostante fosse cresciuto in un piccolo clan tribale.

Ma anche se Lian Chengyu era riuscito a dimostrare la versione completa del “pugno costola di drago osso di tigre”, per Yi Yun c’erano diversi difetti nella sua esecuzione!

Il pugno costola di drago osso di tigre di Yi Yun proveniva da Lin Xintong. Naturalmente era una versione completa e anche quella più autentica nel Regno Divino Tai Ah. Le figure erano più profonde delle versione scritte.

Solo il manuale di Lin Xintong da solo era inestimabile, figuriamoci con i suoi commenti.

Lin Xintong era una ragazza estremamente seria. Aveva scritto meticolosamente ogni cosa che aveva compreso leggendo il pugno costola di drago osso di tigre. Yi Yun ne aveva beneficiato molto perché la giovane era ad un livello completamente diverso.

Yi Yun immaginava che Lin Xintong provenisse da un Sect superiore o da un antico clan.

La comprensione della giovane rappresentava anche le conoscenze profonde di quelle famiglie. Come poteva una tribù nelle vaste lande selvagge competere con loro?

Mentre Lian Chengyu dimostrava il pugno costola di drago osso di tigre, Yi Yun iniziò a contare con attenzione ogni imperfezione nei suoi movimenti.

Anche se ogni sua mossa sembrava perfetta agli occhi di molti, Yi Yun poteva ancora trovare degli errori.

Fino ad ora aveva già contato ventotto difetti.

Era difficile immaginare che, anche se Lian Chengyu si muoveva velocemente, Yi Yun era riuscito ad individuare ogni difetto con accuratezza. Questo era dovuto anche al fatto che era diventato più forte e la sua percezione si stava affinando.

Se Yi Yun avesse lottato contro Lian Chengyu, avrebbe potuto approfittarsi dei suoi punti deboli e sconfiggerlo!

Se aveva individuato ventotto errori, significava che Lian Chengyu non avrebbe più potuto competere con lui direttamente.

“Pa! Pa! Pa! Pa!”

In quel momento il corpo di Lian Chengyu stava emettendo degli scoppi.

E dopo: “Peng! Peng! Peng!”

Erano i suoi tendini che schioccavano all’unisono, come un forte arco che veniva tirato!

L’essenza del pugno costola di drago osso di tigre era allenare le ossa e i tendini. L’obiettivo era di allenare il fisico al punto da dargli costole di drago e ossa di tigre.

Così gli schiocchi delle ossa e dei tendini erano il simbolo più importante che indicava di aver padroneggiato la tecnica.

“Ah!”

Dopo un forte grido, Lian Chengyu balzò giù al palco di giada bianco e colpì una pietra di ferro nero delle dimensioni di un rullo.

“Crack!”

Con un tremito, il macigno si frantumò!

I pugni di Lian Chengyu erano intorpiditi, ma il suo sguardo era pieno di entusiasmo.

Ci era riuscito! Aveva fatto un’ottima dimostrazione. Quel pugno era anche il suo massimo potere d’attacco. Ogni sua mossa poteva essere definita perfetta.

Lian Chengyu era soddisfatto di sé. Ritrasse il pugno che si stava arrossando e rilassò le dita. Con un sorriso, guardò la folla e poi osservò Yi Yun.

Il suo sguardo conteneva un po’ di provocazione.

Poteva aver perso contro Yi Yun ai preliminari, ma era naturale per lui superarlo nelle semifinali. Yi Yun aveva solo un forte Spirito, ma lo Spirito era solo una dimostrazione di forza vuota. In un vero combattimento, erano necessarie tecniche e forza!

Anche se le semifinali non erano una dimostrazione di forza, non era molto diverso da un confronto di tecniche di coltivazione!

Lian Chengyu sapeva che la tecnica di coltivazione di Yi Yun era il pugno costola di drago osso di tigre. Anche se Yi Yun aveva allenato il Divoramento dell’Elefante, era solo una tecnica di supporto, non permetteva di coltivare, così avrebbe potuto dimostrare solo il pugno costola di drago osso di tigre.

Precedentemente, tutti avrebbero mostrato la forza del loro pugno costola di drago osso di tigre e attaccato un pezzo di pietra di ferro nero per mettere in mostra la loro forza distruttiva.

Se Yi Yun avesse voluto risaltare, naturalmente avrebbe dovuto mostrare la potenza del suo pugno.

Ma quanto potere distruttivo potevano avere le sue tecniche? Poteva spaccare una pietra di ferro nera delle dimensioni di una vasca? Forse avrebbe colpito una roccia di granito.

Per Lian Chengyu, il livello di Yi Yun doveva essere al massimo al picco dello stadio dei Meridiani. Era già una sopravvalutazione. Anche se Yi Yun era al livello iniziale dello stadio di Raccoglitore di Qi, che importava? La tecnica del pugno di Yi Yun era stata ottenuta impropriamente. Dubitava perfino che il ragazzino potesse eseguire tutto il pugno costola di drago osso di tigre visto che lo aveva imparato di nascosto da Yao Yuan, così come poteva fare una dimostrazione brillante?

Lian Chengyu scese dal palco.

L’ordine delle semifinali era stato stabilito seguendo la classifica dei preliminari. Chi era arrivato in cima nella prima fase naturalmente sarebbe stato l’ultimo a fare una dimostrazione sul palco.



