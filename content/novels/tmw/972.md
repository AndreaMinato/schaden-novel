---
weight: 9720
title: Capitolo 972 - Godere dei frutti del lavoro altrui
pubDate: 2025-07-08T14:39:54.177Z
tags:
    - tmw
---


Capitolo sponsorizzato, ringraziamo Gae!
27 capitoli in coda totali (27 Gae),
0/1 sponsorizzazioni 1 euro a capitolo,
-Schadenfreude


Cos’è… appena successo?


Mentre la folla guardava Yi Yun andare avanti, senza avere l’intenzione di raccogliere un Fiore dai Sette Cuori a sei petali, rimasero sbigottiti.


Era già incredibile che lo avesse trovato dando un calcetto ad una roccia di un’area così remota, ma poi l’aveva rimessa apposto e se n’era andato via. La era rimasta senza parole.


Non significava che… a Yi Yun non interessava minimamente il Fiore dai Sette Cuori a sei petali?


Anche se prima aveva dichiarato la sua intenzione di raccogliere un Fiore dai Sette Cuori di diecimila anni, la realtà si era dimostrata diversa all'inizio della valutazione. Era difficile fare anche un solo passo nel giardino del Lord Divino.
Gli spettatori avevano già trovato incredibile la scoperta di Yi Yun di un Fiore dai Sette Cuori a sei petali, ma lui ne stava ancora cercando uno a sette petali.


Gli altri avevano passato tutto il giorno a cercare, ma i fiori che li avevano riempiti di gioia erano inferiori a quello che Yi Yun aveva appena scartato. Il contrasto era scoraggiante.


In quel momento, Yi Yun aveva continuato a cercare il prossimo Fiore dai Sette Cuori.


Anche Yi Yun provò un po' di rammarico nell'abbandonare un Fiore dai Sette Cuori a sei petali. In precedenza, aveva solo percepito che c'era una grande quantità di puro qi vitale del mondo radunato in quel punto, ma non era riuscito a distinguere la qualità del Fiore dai Sette Cuori. Poteva solo disperdere la nebbia e dare un'occhiata. Ma sfortunatamente, non era il Fiore dai Sette Cuori a sette petali che voleva.


Non era vero che Yi Yun lo considerasse di poco valore. Avrebbe desiderato grandi quantità di erbe così preziose. Sarebbe stato meglio se avesse potuto raccoglierne un cesto pieno e tornare carico.


Tuttavia, Yi Yun aveva chiesto precedentemente a Shui Ningshuang e lei aveva detto che Yi Yun poteva prenderne solo uno per ogni tipo.  


Yi Yun voleva un Fiore dai Sette Cuori di diecimila anni, quindi doveva abbandonare quello a sei petali.


E quando Yi Yun lasciò l'area, Tianya Haoyue, che era ancora a una certa distanza da Yi Yun, improvvisamente rivolse lo sguardo verso di lui e cercò di farsi strada con fatica verso l'area di lui.


La sua intenzione non poteva essere più chiara. Voleva il Fiore dai Sette Cuori a sei petali che Yi Yun aveva appena scartato.


Voleva ciò che Yi Yun non voleva!


In quel momento, la dignità apparentemente non era così pragmatica come un beneficio immediato. Era più importante ottenere un Fiore dai Sette Cuori a sei petali.


Non solo ottenere un tesoro simile avrebbe migliorato i suoi risultati nella valutazione, ma avrebbe anche aiutato notevolmente la condensazione del suo frutto del Dao.


Gli spettatori videro Tianya Haoyue come un pesce intrappolato in una pozza di fango, muoversi in avanti poco a poco con grande sforzo.


"Quel Tianya Haoyue è così spudorato!"


"Che buono a nulla, raccogliere qualcosa che qualcun altro ha scartato. Si può considerare un risultato?"


Fuori dalla Porta della Pioggia Nebbiosa, si alzarono proteste. Le proteste venivano dal regno elfico dell’Oracolo e dal clan Luo.


I membri del clan Luo ovviamente non volevano che il frutto del lavoro di Yi Yun venisse rubato da altri. Anche se Yi Yun non lo voleva, non importava. Perché dovrebbe dovrebbe essere dato a te?


Quanto alle persone del regno elfico dell’Oracolo, erano frustrate dal fatto che il Fiore dai Sette Cuori quasi a sei petali che Chi Zhuiyun aveva trovato con i suoi sforzi sarebbe stato peggiore di quello che Tianya Haoyue aveva raccolto con la sua mancanza di vergogna.


Tuttavia, nonostante tutte le proteste, Shui Ningshuang, che era nella sala dell'albero maestoso, non disse nulla. Chiaramente, stava tacitamente permettendo che il risultato fosse conteggiato come parte della valutazione.


In realtà, Shui Ningshuang stava osservando Yi Yun con interesse. Non vedeva l'ora che le desse ancora più piacevoli sorprese.


Altri potevano non saperlo, ma in quanto guardiana della Porta della Pioggia Nebbiosa, Shui Ningshuang sapeva ovviamente che l'area in cui Yi Yun stava camminando conteneva una formazione predisposta appositamente dal Lord Pioggia Propizia.
In questa zona, il qi vitale del mondo era diretto nel terreno sotto forma di nove radici spirituali. Erano come nove draghi che circondavano una perla, con le erbe al centro che ricevevano l’energia necessaria per crescere.


Ed era per questo motivo che la regione sembrava povera di qi vitale del cielo e della terra. Era stato estratto dalle radici spirituali.


Chiaramente non era una coincidenza che Yi Yun fosse arrivato qui. Aveva sicuramente scoperto qualcosa.


Era davvero interessante.


Visto che Shui Ningshuang non aveva fermato Tianya Haoyue, era inutile brontolare ulteriormente. Guardarono impotenti mentre Tianya Haoyue si 'contorceva' con grande difficoltà verso l'area remota.
E proprio quando stava per raccogliere con successo il Fiore dai Sette Cuori a sei petali, un giovane magro apparve improvvisamente accanto a Tianya Haoyue a una velocità molto maggiore. Era uno dei due giovani misteriosi, il duo grasso e magro.


La persona si diresse direttamente verso il Fiore dai Sette Cuori a sei petali e fece rotolare via la pietra.


Cosa?


Tutti furono indignati. Il duo aveva bighellonato davanti all'ingresso della Porta della Pioggia Nebbiosa, quindi nessuno gli aveva prestato attenzione. Ma ora, il giovane magro era improvvisamente apparso per raccogliere il Fiore dai Sette Cuori a sei petali.


Non si erano impegnati mentre gli altri cercavano, quindi avevano conservato molta della loro energia. Ora, erano saltati fuori all'improvviso per ottenere qualcosa a buon mercato. Un atto così spregevole era più disgustoso delle azioni di Tianya Haoyue.


"È stato così facile trovarlo!" Borbottò tra sé il giovane magro mentre coglieva il Fiore dai Sette Cuori.


"Preso. È davvero un’erba di buona qualità!" Disse il giovane magro guardando Yi Yun. Gli angoli della sua bocca si sollevarono mentre mostrava uno sguardo beffardo. Potevi essere più stupido da regalare un Fiore dai Sette Cuori a sei petali che avevi faticosamente trovato?


"Grazie!" Disse il giovane magro, facendo voltare Yi Yun a guardarlo.


"Quindi mi sta prendendo in giro." Yi Yun si strofinò il mento. Aveva cercato nel posto sbagliato e aveva trovato per caso un Fiore dai Sette Cuori a sei petali. Visto che non poteva portarlo via, aveva dovuto lasciarlo dove era.
Ma ora, non solo qualcuno aveva preso i frutti del suo lavoro, ma lo aveva anche preso per uno stupido. Questo lo rese scontento.


E in quel momento, anche il giovane grasso si avvicinò lentamente.


Sorrise e, con i suoi doppi menti, sembrava piuttosto gentile.


Il duo grasso e magro iniziò a seguire Yi Yun a una distanza appropriata. Ora, ovunque Yi Yun andasse, loro lo seguivano.


Era evidente che, dopo aver assaporato alcuni benefici, stavano chiaramente aspettando che Yi Yun trovasse erbe per loro, per godere dei frutti del lavoro degli altri senza alzare un dito.


"Cazzo, che gente spudorata!"


Fuori dalla Porta della Pioggia Nebbiosa, si alzarono forti proteste. Non erano nemmeno limitate al clan Luo, anche i membri delle altre fazioni dell'alleanza non lo sopportavano.


"E pensare che un fiore così prezioso sia finito nelle mani di quei due miserabili. Sarebbe meglio darlo in pasto ai cani!" Imprecò un agitato discepolo del clan Luo.


Avrebbe voluto entrare nella Porta della Pioggia Nebbiosa e picchiare brutalmente il duo.


Il duo ignorò le invettive e alle proteste fuori dalla Porta della Pioggia Nebbiosa.


Il giovane grasso guardò Yi Yun con un sorriso raggiante. Yi Yun si era fermato per un bel po'.


"Perché ti sei fermato? Mio fratello ha già un Fiore dai Sette Cuori a sei petali, ma io no. Perché non mi dai il prossimo che trovi?" Disse il giovane grasso con un sorriso.


Il tono faceva venire voglia di dargli due schiaffi ben assestati.


Yi Yun si pizzicò la punta del naso e disse sorridendo: "Certo."

