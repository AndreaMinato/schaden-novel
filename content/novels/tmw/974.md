---
weight: 9740
title: Capitolo 974 - Potente come un Fulmine
pubDate: 2025-07-11T07:55:04.558Z
tags:
    - tmw
---


Capitolo sponsorizzato, ringraziamo Gae!
25 capitoli in coda totali (25 Gae),
0/1 sponsorizzazioni 1 euro a capitolo,
-Schadenfreude


Dal punto di vista di Yi Yun, la roccia nera sotto i suoi piedi e l'area in cui si trovava erano straordinarie.


Aveva già percepito che il piccolo mondo all'interno della Porta della Pioggia Nebbiosa era diviso in diverse regioni, ognuna sostenuta da una grande formazione. E i Fiori dai Sette Cuori crescevano proprio in una di quelle regioni.


Ma la piccola zona sotto di lui era il luogo dove si trovava il nucleo della formazione del Fiore dai Sette Cuori! E in profondità, sotto terra, si celava una fonte di energia terrificante.


Yi Yun aveva confermato che il motivo per cui quest'area sembrava remota e povera di qi vitale del mondo era proprio l'enorme energia nascosta nel sottosuolo.


Il qi vitale del cielo e della terra era condensato in una radice spirituale, e le nove radici sotterranee convergevano proprio in quel punto!


Il Lord Pioggia Propizia aveva usato una formazione per contenere queste radici, e il sigillo era naturalmente molto robusto. Ma in realtà, ci sarebbe sempre stata una piccola fuoriuscita di energia.
Dato che all'interno della Porta della Pioggia Nebbiosa c’erano enormi quantità d’energia, anche una piccola dispersione sarebbe stata significativa. Per questo, proprio nel punto di convergenza delle radici spirituali era stato collocato un artefatto magico, progettato appositamente per sigillare l'energia che fuoriusciva dal sottosuolo.


L’artefatto era la grande roccia nera. In realtà, non era una semplice pietra, ma un enorme sigillo.


E sotto di esso si trovava un'erba!


Un'erba straordinaria, carica di un'energia così vasta da distorcere lo spazio circostante. Creava un piccolo spazio isolato e indipendente.


Yi Yun si era fermato lì per quasi un'ora, e non sembrava avere alcuna intenzione di andarsene.


"Cosa sta cercando di fare quella canaglia? Vuole fare il misterioso?"


Passarono altri quindici minuti, ma Yi Yun rimaneva immobile nello stesso punto. I due discepoli della setta della Pioggia Immortale, il grasso e il magro, stavano già perdendo la pazienza.


"Fratello maggiore, è possibile che quella canaglia abbia esaurito la fortuna? Quel fiore a sei petali che ha trovato prima era solo un colpo di fortuna?" Lo smilzo trasmise la sua voce al grassone.


Il tipo paffuto continuava a sorridere, con un'espressione gentile e cordiale. Scosse la testa e disse: "Non può essere una coincidenza che la prima cosa che ha trovato in un'area così remota sia stato un Fiori dai Sette Cuori a sei petali. Deve avere un metodo particolare. E adesso..."


Un bagliore brillante gli attraversò gli occhi mentre fissava Yi Yun. "So che stai aspettando il momento per attaccarci. Ma ti consiglio di lasciar perdere, altrimenti finirai davvero male.”


"Inoltre, ti consiglio di ritirarti dalla selezione per diventare discepolo di Lord Pioggia Propizia, non è alla tua portata. Devi stare attento altrimenti farai una brutta fine.”


Il grassone trasmise la seconda frase con una trasmissione di qi vitale piena di significati nascosti.  


Yi Yun alzò un sopracciglio. Sembrava che il grassone avesse un potente sostegno alle spalle.


Tuttavia non gli importava minimamente delle sue origini. Non se ne sarebbe nemmeno preoccupato perché faceva ciò che voleva, senza curarsi dei desideri degli altri.


"Stai dicendo che aspetto il momento per attaccarvi? Sembra che vi sopravvalutiate. Non volete provare a scavare per le erbe? Allora continuate ad aspettare."


Il tono di Yi Yun suonava svogliato. Ma appena finì di parlare, il qi vitale nel suo corpo esplose improvvisamente. Era come un leone pigro che si risvegliava all'improvviso!


Oh?


I due discepoli della setta della Pioggia Immortale entrarono subito in allerta. Stavano quasi per attaccare Yi Yun.


Ma in quel momento, tutta l'energia di Yi Yun si concentrò verso il basso. Apertura!


Boom!


Yi Yun spostò con vigore la roccia nera sotto i suoi piedi!


Con il sigillo rimosso, l'energia esplose. Yi Yun aveva aperto lo spazio sigillato sotto la pietra nera!


Brillò una luce simile a un arcobaleno divino, abbagliando tutti.


Tra quella luce, un fiore alto circa metà di un uomo sbocciò. Aveva una corolla ampia e luminosa, circondata da sette petali. Era magnifico.


Un Fiori dai Sette Cuori di diecimila anni!


Tutti rimasero sbalorditi. Era davvero un fiore di diecimila anni!


Yi Yun aveva trovato con noncuranza un fiore a sei petali prima, e ora ne aveva scoperto uno perfetto, a sette petali e di diecimila anni!


Era probabilmente l'unico Fiori dai Sette Cuori di diecimila anni all'interno della Porta della Pioggia Nebbiosa. Eppure, Yi Yun l'aveva trovato. Come ci era riuscito?


La sua audace dichiarazione di voler cogliere un fiore di diecimila anni era stata considerata un'esagerazione, ma aveva davvero mantenuto la parola!


Il fiore divino emanava un fascino irresistibile, attirando gli sguardi di tutti.


Compresi i due discepoli della setta della Pioggia Immortale.


I loro occhi brillarono, pieni solo di avidità.


"Magnifico! Davvero un Fiori dai Sette Cuori di diecimila anni. Ahah, bravo!"


Disse il tipo grasso rivolto a Yi Yun. Se avesse ottenuto quel fiore, il frutto del Dao che aveva condensato sarebbe stato potenziato. Avrebbe ottenuto ancora più risorse dalla setta della Pioggia Immortale!


Yi Yun lo guardò con un sorriso freddo.


Il tipo grasso avanzò verso di lui, il suo corpo iniziò a vibrare. "Ti avevo detto che certe cose non sono alla tua portata. Sembra che non l'abbia capito. Credi che diventare un discepolo in nome di Lord Pioggia Propizia ti farà salire alle stelle? Che ingenuità!"


"Non l'hai capito? C'è solo una regola nella raccolta delle erbe nella Porta della Pioggia Nebbiosa. Devi solo portare delle erbe fuori, ma non ci sono restrizioni sui metodi di raccolta."


"Quindi, derubare gli altri con la forza è permesso!"


Anche dopo queste parole, il grassone continuò a sorridere. Ma ora il suo ghigno metteva i brividi.


Mentre il grassone si avvicinava a Yi Yun, lo smilzo estrasse una spada dal suo anello spaziale.


Era una spada flessibile, simile alla lingua di un serpente velenoso. Di un blu intenso, come se fosse immersa nel veleno. E il tipo magro stesso emanava un'aura sinistra, come se fosse un serpente.


Il tipo paffuto, con il suo qi vitale travolgente, era accompagnato dallo smilzo, con la sua aura strana e tecniche letali!


I due provenivano da un setta isolata e i loro livello di coltivazione erano superiori a quelli di Yi Yun. La loro forza combattiva era evidente!


"Yi Yun, attento!"


Gli Anziani Duanmu e Shi erano in ansia. Anche se sapevano che Yi Yun era straordinariamente forte, resistere agli attacchi combinati dei due era impossibile!


Probabilmente erano entrambi più forti perfino di Chi Zhuiyun. E quando Yi Yun lo aveva sconfitto, aveva vinto a stento!


In quel momento, il tipo grasso si mosse!


Nonostante la sua mole, il suo attacco fu come un fulmine celeste. Il suo slancio era travolgente!


Pioggia dell'Annientamento!


Appena il grassone attaccò, nuvole nere avvolsero il cielo, e una pioggia torrenziale si abbatté su di loro. Sembrava che un lago fosse scoppiato dai nove cieli, mandando fiumi d’acqua!


Ogni goccia di pioggia era incisa con rune nomologiche, carica di un potere immenso!


L'Anziano Shi cambiò espressione. Questa era una tecnica suprema della setta della Pioggia Immortale, e il suo potere non era paragonabile alle tecniche del clan Luo! Il tipo paffuto era davvero formidabile. Prima non era evidente, ma ora che si era mosso, aveva cambiato i colori del mondo!


"Una tecnica mistica di un clan recluso è davvero potente." A differenza dell'Anziano Shi, Song Wuchen era pieno di entusiasmo. Quel colpo avrebbe ferito gravemente Yi Yun, forse avrebbe potuto perfino ucciderlo!


E mentre il grassone scatenava la Pioggia dell'Annientamento, anche lo smilzo attaccò. La sua spada sibilò, un raggio blu che squarciò il vuoto, come un drago serpente che si avvolgeva nella pioggia, diretto verso Yi Yun!


L'attacco combinato dei due era travolgente, sembrava inarrestabile!


Yi Yun sentì il cuore stringersi vedendo un attacco così terrificante. Non era da sottovalutare. I due avevano una forza straordinaria. Il potere combinato dei loro attacchi probabilmente era sufficiente ad uccidere qualsiasi genio allo stadio della Manifestazione del Dao.


Anche per Yi Yun sarebbe stato estremamente difficile resistere.


Mentre i raggi blu e la Pioggia dell'Annientamento lo avvolgevano, tutto il suo qi vitale divmapò. Ma non verso i due discepoli, verso il terreno!


Il qi vitale di Yi Yun ruggì nelle profondità, risvegliando le radici spirituali sotterranee!


Prima, aveva rimosso il sigillo nero, indebolendo la formazione che conteneva le radici spirituali. Ora, con un colpo concentrato e il Cristallo Viola come condotto, aveva finalmente risvegliato le nove radici spirituali addormentate!


Buzz!


Il terreno tremò violentemente. Proprio quando la Pioggia dell'Annientamento stava per colpire, le nove energie delle radici esplosero come un vulcano!


Anche se era solo una frazione dell'energia totale, era spaventosa come una punizione divina!


Quella pressione si diffuse dalla Porta della Pioggia Nebbiosa fino alla Corte del Broccato della Primavera. Le figure leggendarie nelle grandi sale cambiarono espressione all'istante. Nessun giovane poteva possedere un potere così travolgente!


"Indietro! Ritiratevi!"


Tutti i partecipanti radunati davanti alla Porta della Pioggia Nebbiosa si ritrassero in fretta. Solo la pressione era già troppo spaventosa!


Boom! Boom! Boom! Boom!


Nove draghi ascesero al cielo, scontrandosi con la Pioggia dell'Annientamento e i raggi blu!


Da una parte, l'attacco combinato di due giovani. Dall'altra, il potere accumulato nella Porta della Pioggia Nebbiosa per decine di migliaia di anni. Non c’erano paragoni.


Boom!


Risuonò un'esplosione assordante mentre il cielo tuonava. I raggi di spada blu si frantumarono immediatamente e la Pioggia dell'Annientamento fu spazzata via. Le nubi nere svanirono, lasciando solo il vuoto!


Cosa?!


I due discepoli della setta della Pioggia Immortale strabuzzarono gli occhi, increduli!


Che razza di attacco era quello di Yi Yun? Come poteva essere così potente?! Nemmeno gli Anziani della loro setta potevano produrre un simile potere!


Il loro attacco sicuro era stato polverizzato come foglie secche davanti ai nove draghi.


L'esplosione fu troppo rapida. I due non fecero in tempo a reagire prima di essere travolti dalla coda di uno dei draghi!


“Puah!”


Il tipo grasso si riempì di ferite e vomitò sangue come una fontana. Lo smilzo fu scaraventato via come un uccellino. Molte delle sue ossa si erano fratturate ed era coperto di lesioni. Il suo corpo era stato ridotto in poltiglia!


“Peng!”

“Peng!”


Caddero pesantemente a terra, il sangue che macchiava le rocce.


Il tipo magro ansimò dal dolore, il grassone sopportava l'agonia delle ossa che infilzavano la carne. Non poteva più continuare a sorridere e invece guardava stordito le onde d’urto d’energia nel cielo. Il suo sguardo era pieno di incredulità.


Non è possibile... Yi Yun non può aver scatenato un tale potere. Che diavolo è successo?!

