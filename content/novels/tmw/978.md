---
weight: 9780
title: Capitolo 978 - Shi Changsheng
pubDate: 2025-07-14T09:21:19.774Z
tags:
    - tmw
---


Capitolo regolare,
23 capitoli in coda totali (23 Gae),
0/1 sponsorizzazioni 1 euro a capitolo,
-Schadenfreude


Nota traduzione: Changsheng significa “dalla vita lunga”.


Tutti nel regno elfico dell'Oracolo attendevano con ansia la valutazione che si sarebbe tenuta tra tre giorni.


Sarebbe stato presente un Lord Divino. Era un evento grandioso che non si verificava da dieci milioni di anni nel regno elfico dell'Oracolo! Naturalmente, oltre al Lord Divino, i giovani guerrieri erano concentrati su un'altra persona: Yi Yun.


Le storie e le imprese di Yi Yun riempivano ogni ristorante del regno elfico dell'Oracolo, come quando aveva usato la formazione della Porta della Pioggia Nebbiosa per sconfiggere i discepoli della setta della Pioggia Immortale. Ora sarebbe stato esaminato di persona da Lord Pioggia Propizia!


I tre giorni passarono in un batter d'occhio!


Le strade che portavano alla Corte del Broccato della Primavera erano già affollate.


Tuttavia, quando i guerrieri entusiasti raggiunsero l'ingresso della Corte del Broccato della Primavera, vennero informati che l’evento non sarebbe stato aperto al pubblico.


Il Lord Pioggia Propizia preferiva la quiete e c'erano troppi spettatori.


Sentendo questa notizia, la folla rimase sbalordita. Non potevano nemmeno varcare la porta?


Coloro che erano arrivati con grandi aspettative rimasero estremamente delusi.


Molti di loro erano accorsi dalle fazioni dell'alleanza, ma la Corte del Broccato della Primavera non sarebbe stata aperta al pubblico.


In quel momento, un Anziano del regno elfico dell'Oracolo si alzò e disse: "Signore e signori, il sovrano del regno elfico dell'Oracolo e il patriarca imperiale hanno ottenuto il permesso speciale del Lord Divino di allestire una formazione di proiezione. Al momento opportuno, le scene della valutazione saranno trasmesse attraverso la formazione. Non c'è bisogno di agitarsi."


In quanto paese ospitante, il regno elfico dell'Oracolo non voleva certo offendere le persone di tante altre fazioni, quindi aveva naturalmente fatto i suoi preparativi.


Formazione di proiezione?


Molti furono riluttanti quando lo seppero. Come poteva guardare una formazione di proiezione essere meglio che assistere di persona?


Tuttavia, riflettendoci, capirono che solo guerrieri famosi potevano entrare nella Corte del Broccato della Primavera. Se l’accesso fosse stato libero, la corte probabilmente si sarebbe riempita troppo.


...


In quel momento, nella corte del Broccato della Primavera regnava una strana quiete.


Una formazione era stata attivata per isolare tutti i rumori esterni.


Nella sala dell'albero maestoso, nella corte Raccolta delle Stelle, il punto più alto nel Broccato della Primavera, musicisti suonavano e danzatrici ballavano. Le danzatrici appartenevano alla razza delle succubi o delle donne-serpente.


Le elfe erano esperte nella danza. Alcune delle loro razze sembravano addirittura nate per danzare. Non erano abili nelle arti marziali, ma le donne di queste razze venivano reclutate dalle fazioni più importanti. Quando danzavano, le loro maniche sembravano riempire il cielo in uno spettacolo di bellezza mozzafiato.


In quel momento, nel cortile Raccolta delle Stelle, erano sedute le figure più importanti del regno elfico dell'Oracolo.


Il sovrano del regno elfico dell'Oracolo sedeva solo al terzo livello sul lato destro. Alla sua sinistra sedeva un anziano in ampie vesti gialle. Sembrava piuttosto vecchio e il suo sguardo era spento. Era il patriarca imperiale del regno elfico dell'Oracolo, la vera figura suprema che deteneva il potere nel paese!


E seduta in una posizione corrispondente a quella del re c'era una bellissima donna vestita di bianco. Dava una sensazione di freschezza simile ad una pioggia autunnale, ma emanava un gelo che impediva agli altri di avvicinarsi. Era Shui Ningshuang.


E tra Shui Ningshuang e il sovrano sedeva un uomo di mezza età. Indossava un semplice abito azzurro. La sua aura era contenuta e sembrava una persona ordinaria. Il suo aspetto non aveva nulla di speciale, ma osservandolo attentamente, la sua aura sembrava fondersi perfettamente con l'ambiente. Trasmetteva un senso di ritorno alla semplicità delle origini.


Senza dubbio, questa persona era una figura il cui nome era noto in tutta l'alleanza. Con un solo titolo, era riuscito a incutere timore alla Setta degli Elfi Fantasma: il Lord Pioggia Propizia!


Il Lord Pioggia Propizia sedeva sul suo trono d'onore mentre sotto di lui si esibivano le danzatrici. Le danzatrici e i musicisti erano stati selezionati con cura dal regno elfico dell'Oracolo, ma il Lord Pioggia Propizia non li degnava nemmeno di uno sguardo, come se stesse aspettando qualcosa.


"Lord Divino, forse possiamo iniziare?" Chiese il Patriarca Imperiale accanto al Lord Pioggia Propizia.


"Non c'è fretta." Rispose il Lord Pioggia Propizia con tono leggero, mentre il suo sguardo si posava in lontananza.


"Oh? Sta arrivando qualcun altro?"


Il Patriarca Imperiale divenne pensoso. In quel momento, violente fluttuazioni dello spazio apparirono a soli pochi centimetri da lui. Immediatamente dopo, il vuoto fu lacerato da una persona. Era un anziano dai capelli e dalle sopracciglia bianche.


Aveva una corporatura robusta e indossava un vestito bianco su cui erano disegnate montagne immortali avvolte da una pioggia nebulosa. Al centro delle sopracciglia aveva un leggero segno runico che sembrava una goccia di pioggia.


"Pioggia Propizia, è da tanto che non ci vediamo." Disse l'anziano.


Il Patriarca Imperiale rimase scioccato sentendo che si era rivolto a Lord Pioggia Propizia senza titolo. Capì subito l'identità dell'anziano: doveva essere qualcuno della setta della Pioggia Immortale.


Solo i membri della setta della Pioggia Immortale potevano rivolgersi al Lord. Provenendo dallo stesso di Lord Pioggia Propizia, l'anziano poteva benissimo essere un membro della generazione più grande.


Prima che l'anziano apparisse, il Patriarca Imperiale non aveva percepito nulla. Non poteva immaginarsi quanto fosse potente.


Quanto agli altri, come l'Anziano Duanmu e compagnia, anche loro avevano intuito l'identità dell'anziano.


"Vecchio Changsheng, come sta?" L'espressione del Lord Pioggia Propizia era impassibile, come se stesse salutando un conoscente.


Vecchio Changsheng... Era Shi Changsheng?


I presenti non avevano mai sentito il nome del vecchio Changsheng, ma il Patriarca Imperiale aveva viaggiato per il Cielo Empireo dei Diecimila Elfi in gioventù e conosceva molti segreti delle sette recluse.


Aveva sentito parlare del vecchio Changsheng, un Anziano della setta della Pioggia Immortale.


Si era fatto un nome molto tempo prima. Il Patriarca Imperiale non era più giovane, ed era molto più anziano del Lord Pioggia Propizia. Tuttavia, Shi Changsheng era già un Supremo quando il Patriarca Imperiale era ancora un giovane!


Era passato così tanto tempo, eppure il vecchio era ancora vivo?


Il Patriarca Imperiale era sbalordito. Nel mondo dei guerrieri, una lunga vita era prova di grande forza.


L'atteggiamento di Lord Pioggia Propizia non sembrò irritare il vecchio Changsheng.


Fece un passo avanti e, con un balzo, si sedette accanto al Lord Pioggia Propizia.


"Oggi è il giorno in cui recluterai un discepolo. È un evento così importante che anche tuo padre ne è preoccupato." Disse il vecchio Changsheng.


Il Lord Pioggia Propizia non reagì alla parola "padre". Rimase impassibile e disse: "Chi doveva e non sarebbe dovuto venire ora è arrivato. Iniziamo."


"Chi è Yi Yun?" Il vecchio Changsheng guardò la piazza davanti alla corte Raccolta delle Stelle.


I guerrieri che partecipavano all'esame erano tutti riuniti lì.


Il Vecchio Changsheng scrutò la piazza finché non individuò un giovane.


"È lui?"


Il Vecchio Changsheng emise un lieve grugnito. Poteva percepire che il Lord Pioggia Propizia teneva in alta considerazione Yi Yun.


Se Yi Yun fosse diventato discepolo in nome di Lord Pioggia Propizia, un giorno avrebbe potuto accompagnarlo. Non sarebbe stato impossibile che avesse avuto la possibilità di apprendere direttamente dal Lord Pioggia Propizia le pagine residue del "Canone Divino dei Diecimila Elfi". Come poteva un libro così prezioso finire nelle mani di un ragazzo senza nome proveniente da un paesino sperduto? Doveva assolutamente essere ottenuto da un discepolo della setta della Pioggia Immortale!


Proprio mentre Yi Yun arrivava nella piazza, ebbe la sensazione di venire infilzato da degli aghi. Alzò lo sguardo e seguì la sensazione.


L'aura imponente che lo avvolgeva non era affatto nascosta e Yi Yun poteva percepirla chiaramente.


Guardò l'anziano dalle lunghe sopracciglia nel cortile Raccolta delle Stelle.


‘Chi diavolo è quel vecchio?’


Yi Yun aggrottò le sopracciglia. Non aveva mai visto quell'anziano prima d'ora. Si sentiva estremamente a disagio con la sua aura che lo avvolgeva.


