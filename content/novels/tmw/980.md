---
weight: 980
title: Capitolo 980 - Provocazione
pubDate: 2025-07-14T09:21:19.775Z
tags:
    - tmw
---


Capitolo sponsorizzato, ringraziamo Gae!
22 capitoli in coda totali (22 Gae),
0/1 sponsorizzazioni 1 euro a capitolo,
-Schadenfreude


Quando un guerriero nella sala dell'albero maestoso pose questa domanda, Shi Changsheng rispose prima del Patriarca Imperiale: "Per un vero Tapiro del Dao, è così. Una volta che il Dao viene divorato, scompare. Non è diverso dall’essere ucciso per un guerriero.”


"Tuttavia, il Tapiro del Dao davanti a voi è stato allevato in cattività. È stato addomesticato per decine di migliaia di anni, quindi la sua natura selvaggia è gradualmente scomparsa. Inoltre, l’altra dimensione nel suo corpo è stata sigillata, quindi non rappresenta una minaccia!"


Quando Shi Changsheng disse queste parole, tutti tirarono un sospiro di sollievo. Altrimenti, la prova sarebbe stata troppo pericolosa.


Tuttavia, in quel momento, videro Shi Changsheng estrarre un’altra borsa per le bestie spirituali. Lo aprì e ne uscì una figura oscura dall'aura rosso pallido.


Poi cominciò a trasformarsi in un'ombra color rosso scuro che galleggiava a mezz’aria. Fece gesti minacciosi, come se avesse un forte desiderio di attaccare tutto ciò che la circondava. Si estese lentamente perfino verso il Tapiro del Dao che il Lord Pioggia Propizia aveva mostrato poco prima, come se volesse divorarlo.


"Quello è... "


Tutti sussultarono. Rabbrividirono davanti all’ombra rosso scura.


Il Lord Pioggia Propizia si accigliò leggermente ed emise un lieve grugnito. Il suono che emise si abbatté fulmineo sul Tapiro del Dao, costringendolo a ritirarsi.


Hum Hum Hum...


Il corpo del Tapiro del Dao tremò violentemente. Si ritrasse a una velocità incredibile, come se fosse estremamente timoroso nei confronti di Lord Pioggia Propizia. Tuttavia, in pochi secondi, cominciò ad emanare una sete di sangue soffocante!


"Pioggia Propizia, cosa ne pensi del mio Tapiro del Dao?" Chiese Shi Changsheng ridendo.


"Non è tuo. È il Tapiro del Dao delle forze dell’ordine della setta della Pioggia Immortale."


Il Lord Pioggia Propizia riconobbe immediatamente da dove proveniva.


Nel Cielo Empireo dei Diecimila Elfi, i Tapiri del Dao erano estremamente rari. Non tutte le sette potenti ne allevavano uno. Ma la setta della Pioggia Immortale aveva cresciuto Tapiri del Dao per generazioni. Anche il Lord Pioggia Propizia era stato influenzato dalla setta della Pioggia Immortale visto che aveva il proprio Tapiro del Dao.


In quanto antica setta isolata, la setta della Pioggia Immortale aveva un'eredità tramandata per centinaia di milioni di anni.
Le sue fondamenta erano spaventose e in termini di ricchezza, il Lord Pioggia Propizia da solo non poteva certo competere con loro. Pertanto, il Tapiro del Dao Zanne Infernali che il vecchio Changsheng aveva rivelato era ancora più forte!


In quel momento, il Tapiro del Dao aveva formato una sottile ombra spettrale a mezz'aria. La sua ombra frastagliata assomigliava ai denti di un rasoio. Lo faceva apparire sinistro come uno spettro venuto dalle profondità dell'inferno.


"Questo è il Tapiro del Dao Zanne Infernali che proviene dalle profondità della voragine. La sua ferocia è stata completamente mantenuta e il mondo interno nel suo corpo non è sigillato. È completamente diverso da un Tapiro del Dao addomesticato. I Domini del Dao che divora scompariranno davvero e la vittima ne sarà anche menomata!"


"Nella setta della Pioggia Immortale, ci sono molti modi per condensare il proprio Dominio del Dao. Si può usare il Tapiro del Dao Zanne Infernali per spingersi oltre ai propri limiti rischiando la vita. Non è male come mezzo per una svolta. Inoltre, per le forze dell’ordine, il Tapiro del Dao Zanne Infernali è un eccellente strumento di tortura."


Il Vecchio Changsheng presentò con calma il Tapiro del Dao. E la sua descrizione inorridì la gente. Il guerriero punito non sarebbe stata ridotto ad un invalido visto che il Tapiro del Dao Zanne Infernali poteva divorare il suo Dominio del Dao?


Inoltre, perché aveva tirato fuori un Tapiro del Dao simile? Il vecchio voleva sostituire il Tapiro del Dao di Lord Pioggia Propizia e cambiare le condizioni della prova?


Accanto al Vecchio Changsheng, il Patriarca Imperiale aggrottò leggermente le sopracciglia. Non era a suo agio con una valutazione che comportava un pericolo così grave.


"A pari condizioni, la difficoltà e il pericolo dell'uso di un Tapiro del Dao Zanne Infernali sono notevolmente aumentati. Shifei e Shiping sono della setta della Pioggia Immortale, quindi sono avvantaggiati rispetto a voi.
Credo che, per essere corretti, Shifei e Shiping possano sperimentare il divoramento del Tapiro del Dao Zanne Infernali. Per quanto riguarda gli altri, possono usare il Tapiro del Dao ordinario. Cosa ne pensate?" Disse il Vecchio Changsheng con tono provocatorio.


Tutti capirono cosa intendesse. Anche se diceva di voler rendere la prova più equa, non stava solo mostrando le fondamenta della setta della Pioggia Immortale e il talento dei suoi discepoli?


Da un lato, c'era un pericoloso e feroce Tapiro del Dao Zanne Infernali, e dall'altro uno ordinario. Prima ancora che la competizione iniziasse, gli altri avrebbero già perso in partenza!


"Pioggia Propizia, cosa ne pensi della mia richiesta? Non sarebbe considerato un sopruso verso i pochi discepoli che hanno attirato la tua attenzione, vero?" Disse con un sorriso Shi Changsheng.


Anche se il Lord Pioggia Propizia era l'esaminatore che decideva tutto, era quasi impossibile rifiutare una proposta simile.


In effetti, il Lord Pioggia Propizia non aveva intenzione di rifiutare. Non gli importava molto del Tapiro del Dao Zanne Infernali che Shi Changsheng aveva estratto. Disse con tono estremamente calmo: "Va bene."


"Dal momento che Pioggia Propizia non ha problemi, cominciamo!"


Il Lord Pioggia Propizia non si preoccupò troppo di queste piccole regole, ma per Chi Zhuiyun e Tianya Haoyue, si sentirono umiliati. Prima ancora di competere, era stati già messi in ombra!


Accanto a Chi Zhuiyun, Shiping e Shifei avevano espressioni orgogliose. "Perché? Non siete contenti?" Il grassone guardò con disprezzo Chi Zhuiyun, Tianya Haoyue e Yi Yun. Il suo tono era chiaramente derisorio quando disse: "Se non siete contenti, potete anche scegliere il Tapiro del Dao Zanne Infernali! Nessuno ve lo impedisce. Ma probabilmente non avrete il coraggio di farlo!"


Non lo aveva detto tramite una trasmissione della voce. Tutti lo sentirono chiaramente nella silenziosa corte del Broccato della Primavera.


Tutti lo sentirono. Far scegliere a Chi Zhuiyun, Tianya Haoyue e Yi Yun il Tapiro del Dao Zanne Infernali?


Il Tapiro del Dao Zanne Infernali apparteneva alla setta della Pioggia Immortale!


Era una bestia elfica delle forze dell’ordine, se avesse divorato il loro Dominio del Dao, sarebbero rimasti praticamente invalidi. Chi avrebbe osato provarci?


Inoltre, il Tapiro del Dao era stato allevato dalla setta della Pioggia Immortale. I membri del regno elfico dell'Oracolo non l'avevano mai provato prima, quindi naturalmente non avevano molta fiducia in loro!


"Chi Zhuiyun, cosa sceglierai?" Chiese lo smilzo con fare aggressivo.


Vedendo lo sguardo di disprezzo e provocazione del tipo magro, Chi Zhuiyun si infuriò. Sapeva che era chiaramente una provocazione.


Fin da giovane, Chi Zhuiyun aveva un talento eccezionale ed era più coraggioso degli altri. Quando aveva mai ammesso la sconfitta prima di combattere? Anche prima del suo scontro con Yi Yun, aveva combattuto una battaglia gloriosa!


Ma oggi, Chi Zhuiyun sapeva che se avesse scelto il Tapiro del Dao Zanne Infernali, molto probabilmente avrebbe subito una grande perdita. Un atto all’apparenza coraggioso in realtà si sarebbe solo rivelato un’incoscienza.


I membri della setta della Pioggia Immortale lo avrebbero anche deriso per essere caduto facilmente nel tranello. Se l’avesse davvero pagata cara e fosse stato deriso per essere arrogante e presuntuoso, alla fine sarebbe stato lui il responsabile.


Come diceva il proverbio, "ciò che non ti uccide ti rende più forte". Chi Zhuiyun disse con tono grave: "È la mia scelta, non la tua!”


Detto questo, si mise davanti al Tapiro del Dao di Lord Pioggia Propizia.


Aveva mostrato debolezza in questo modo, ma il sovrano del regno elfico dell'Oracolo e il Patriarca Imperiale tirarono un sospiro di sollievo mentre i loro volti mostravano segni di rassicurazione.


I migliori talenti non potevano essere impulsivi. A volte era necessario anche sopportare angherie.


"Ahah!" Vedendo Chi Zhuiyun assumere un atteggiamento così morbido, il grassone e lo smilzo lo trovarono noioso. Guardarono Tianya Haoyue e Yi Yun, e con uno sguardo provocatorio, uno di loro disse: "E voi due? Sarete dei fannulloni come Chi Zhuiyun?"

