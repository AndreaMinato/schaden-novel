---
weight: 984
title: Capitolo 984 - Dominio del Dao della Pioggia
pubDate: 2025-07-15T06:23:56.319Z
tags:
    - tmw
---


Capitolo sponsorizzato, ringraziamo Gae!
33 capitoli in coda totali (18 Gae+15 Marco),
0/1 sponsorizzazioni 1 euro a capitolo,
-Schadenfreude


La folla osservava con stupore curioso l'alone grigiastro emanata da Yi Yun. Un Dominio del Dao si formava quando la comprensione di un guerriero del Dao raggiungeva un certo livello. Quando le sue leggi erano in grado di creare un piccolo mondo, uno spazio minuscolo intorno ai loro corpi si separava dal resto del mondo, formando un Dominio del Dao.


Tuttavia, l’aureola grigia di Yi Yun non sembrava formare un mondo a sé stante. Era completamente diversa dall'impressione comune che tutti avevano dei Domini del Dao.


Ma, stranamente, era in grado di resistere alla forza divorante del Tapiro del Dao Zanne Infernali.


"Che tipo di Dao è quello?" Shi Fei ne fu sorpreso. Non poté fare a meno di sogghignare mentre diceva: "Non importa che Dao sia. È solo l'antipasto. Preparati a diventare un invalido!"


Le aure di Shi Ping e Shi Fei aumentavano di intensità. Un dominio dalla pioggia nebulosa apparve immediatamente intorno a loro.


Dominio del Dao della Pioggia! In esso, ogni goccia di pioggia rappresentava la condensazione del Dao. Erano prodotte e riattirate dai loro corpi, un ciclo dell’acqua infinito. La forza divorante del Tapiro del Dao Zanne Infernali era incessante, ma non poteva spezzare questo ordine.


Il potere della pioggia era perpetuo. Si poteva vedere che l'ambiente circostante di Shi Ping e Shi Fei sembrava fondersi in un tutto più grande, formando un mondo piovoso.


Vedendo questa scena, il vecchio Changsheng annuì con apprezzamento. "Pioggia Propizia, cosa pensi della comprensione del Dao della Pioggia Immortale di Shi Fei e Shi Ping?"


Il Dominio del Dao della Pioggia era una delle eredità fondamentali della setta eremitica della Pioggia Immortale. Non era un fenomeno atmosferico ordinario… era la Pioggia Immortale del Dao Celeste. Ogni goccia era come un'ambrosia condensata dall'essenza del mondo.


Il Dominio del Dao della Pioggia aveva la capacità di rinnovarsi costantemente e il suo tratto unico di essere un ecosistema completo lo rendeva il migliore nel resistere alla forza divorante.  


Il Lord Pioggia Propizia non fece commenti. Tutta la sua attenzione era su Yi Yun, o per essere precisi, sull’aura grigia attorno a lui.


Cos’è quell’aura grigia…?


Le sopracciglia di Lord Pioggia Propizia fremettero lievemente. L'alone grigio gli dava una strana sensazione.


E in quel momento, la voce fredda di Shi Changsheng risuonò: "Tapiro del Dao Zanne Infernali, scioglimento del quarto sigillo."


Il quarto sigillo!


Si diceva che la forza risucchiante del Tapiro del Dao Zanne Infernali potesse divorare montagne e mari quando il quarto sigillo veniva rilasciato! Persino l'aria circostante sibilava come se potesse essere lacerata da un momento all'altro.


"Quello... quello è il quarto stadio?"


Dalla parte di Chi Zhuiyun e Tianya Haoyue, stavano ancora resistendo alla forza divorante del secondo sigillo rilasciato. Eppure, Yi Yun stava già affrontando il quarto. La differenza era semplicemente troppo grande. Inoltre, Chi Zhuiyun e Tianya Haoyue stavano fronteggiando un Tapiro del Dao ordinario, mentre Yi Yun stava resistendo ad un un Tapiro del Dao Zanne Infernali!


"Vediamo quanto puoi durare!"


Anche Shi Ping e Shi Fei erano in difficoltà!


Stavano usando il Dominio del Dao della Pioggia per sostenersi. Quanto a Yi Yun, come avrebbe resistito alla forza divorante con quell’aura grigio sconcertante?


Chi! Chi! Chi!


La forza divorante triturò freneticamente l'alone grigio intorno a Yi Yun. Era come se l’aura grigia stesse venendo fatta a pezzi.


Yi Yun poteva vedere i sorrisi beffardi di Shi Ping e Shi Fei, così come lo sguardo freddo e sprezzante dalla Corte Raccolta delle Stelle sopra di lui. In quel momento, la sua espressione era estremamente cupa.


Volete che io muoia?


Un lampo di intento omicida brillò negli occhi di Yi Yun. Nell'ultimo anno, aveva approfondito la sua comprensione della Ruota Karmica delle Miriadi di Demoni, che toccava il Grande Dao della Distruzione.


Le leggende dicevano che quando l'universo sperimentava il suo annientamento finale più grande, avrebbe manifestato le supreme leggi della distruzione.


E in questo universo, nulla poteva rimanere eterno. Tutto sarebbe stato distrutto che fosse la vita, i corpi celesti, i mondi sconfinati e ogni origine e fine.


Se il Caos era l'inizio del Dao, allora la Distruzione Finale era il suo termine. Allora, perfino il Dao stesso sarebbe stato annientato.


Perfino Yi Yun era riuscito a comprendere solo un barlume di un tale mistico Grande Dao Supremo.


Era estremamente impegnativo per lui produrre un dominio con quel briciolo di Grande Dao della Distruzione. Inoltre, avrebbe consumato una grande quantità della sua energia e resistenza.


Nel momento in cui il Grande Dao della Distruzione veniva rilasciato, qualsiasi forza divorante avrebbe rappresentato solo una brezza gentile per Yi Yun. Non avrebbe rappresentato alcuna minaccia.


Ma l’aspetto più importante era che il Dominio del Grande Dao della Distruzione di Yi Yun poteva durare meno di trenta secondi!


La valutazione era una prova per vedere quanto tempo un guerriero era in grado di resistere alla forza divorante e non aveva lo scopo di rivelare la potenza del Dominio del Dao.


Si sarebbe stato stancato dopo trenta secondi. E una volta arrivato a quel punto, non sarebbe più stato in grado di resistere alla forza divorante del Tapiro del Dao Zanne Infernali non appena avesse perso la protezione del Dominio del Dao.


In quel momento, la forza divorante stava aumentando di intensità, come se una tempesta si fosse abbattuta sull'area intorno a lui. Yi Yun stava affrontando la tempesta e l’aura grigia intorno a lui appariva effimera. Era come una piccola barca in una tempesta tumultuosa.


Anche se l'alone grigio non era appariscente, tutti sapevano quanto fosse terrificante la forza divorante che Yi Yun stava affrontando.


Era ovvio paragonandola alla valutazione con il Tapiro del Dao ordinario. In quel momento, Lord Pioggia Propizia aveva appena sciolto il terzo sigillo del suo Tapiro del Dao. Tianya Haoyue non poteva più sopportare la potente forza divorante. Quanto a Chi Zhuiyun, aveva attivato la Forma del Demone Celeste del suo Dominio del Dao Shura. Stava dando il massimo!


Anche se c’era un mare agitato di sangue che emetteva ululati spettrali di fronte a Chi Zhuiyun, la forza divorante lo stava consumando gradualmente.


Tutti sapevano che Chi Zhuiyun era famoso per il suo potente Dominio del Dao. Ma anche così, era già al limite quando affrontava un Tapiro del Dao ordinario con tre sigilli sciolti.


Quanto sarebbe stato terrificante un Tapiro del Dao Zanne Infernali con quattro sigilli sciolti? Era completamente inimmaginabile!


"Yi Yun riesce ancora a resistere!?"


"Incredibile. Cos'è quell’aura grigia intorno a lui? Non coltiva leggi di puro Yang? Non sembra affatto un Dominio del Dao di puro Yang."


La gente stava discutendo animatamente. E in quel momento, la forza divorante del Tapiro del Dao Zanne Infernali era al quarto stadio e aveva raggiunto il suo limite. Le sue fauci terrificanti sembravano sul punto di inghiottire completamente Yi Yun.


Yi Yun aveva la sensazione che il suo sangue vitale stesse per essere prosciugato. Aveva usato le leggi della Distruzione per resistere alla forza divorante, ma non era comunque un Dominio del Dao. C'era un limite ai suoi effetti, quindi sapeva che stava rapidamente raggiungendo il suo limite.


"Canaglia, il tuo Dominio del Dao è già schiacciato contro la superficie del tuo corpo, e non sei ancora morto?"


Non lontano da Yi Yun, il grasso di Shi Fei tremava, come se stesse per essere spazzato via da una tempesta.


"Stai solo tirando avanti con l'ultimo respiro. Non credo che tu possa resistere fino al momento in cui il quinto sigillo verrà rilasciato!"


Mentre parlava, Shi Fei scambiò un’occhiata con Shi Ping. Si avvicinarono mentre i Domini del Dao della Pioggia intorno a loro iniziavano lentamente a fondersi.  


I due domini piovosi si erano uniti.


Mentre la pioggia subiva uno scambio, il Dominio del Dao della Pioggia si espanse. Il vasto schermo d’acqua resisteva alla forza divorante che cadeva dal cielo mentre proteggeva Shi Fei e Shi Ping.


Tuttavia, una scena del genere suscitò l’indignazione dei membri dell’alleanza.


"I due stanno unendo le forze?"


"Sono proprio spudorati. Hanno unito le forze per resistere al risucchio? Che razza di abilità è quella!?"

