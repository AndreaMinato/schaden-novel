---
weight: 99
title: Capitolo 99 - Yi Yun sale sul palco
pubDate: 2023-08-14T14:09:48.034Z
tags:
    - tmw
---


“Nove Misteriose Spade Celesti?” Zhang Tan ne fu lievemente sorpreso. Aveva sottovalutato il clan tribale Tao. Era incredibile che un piccolo gruppo nella vasta landa selvaggia possedesse una tecnica del genere.

“Va bene, mostrami le tue tecniche di spada!”

Tao Yunxiao fu incoraggiato dalle parole di Zhang Tan e divenne più sicuro.

Iniziò a muovere la spada e i raggi dell’arma si trasformarono velocemente in uno spettacolo di luci!

Le mosse delle Nove Misteriose Spade Celesti erano davvero splendide!

Il pugno costola di drago osso di tigre poteva essere una tecnica di coltivazione di massimo livello, ma non poteva competere con le Nove Misteriose Spade Celesti in quanto ad eleganza.

Ogni mossa e posizione delle Nove Misteriose Spade Celesti assomigliava ad un’opera d’arte.

E queste posizioni dall’aspetto grandioso potevano allenare ogni pollice del corpo di un coltivatore. Regolando il respiro, l’energia poteva entrare negli organi e nel sangue, rafforzandoli.

Le Nove Misteriose Spade Celesti si concentrava sul rafforzare gli organi, mentre il pugno costola di drago osso di tigre rinsaldava muscoli e tendini. Così si complementavano a vicenda.

Coltivandole entrambe avrebbe permesso di raggiungere un’efficienza superiore.

Tao Yunxiao poteva essere arrogante, ma aveva i mezzi per farlo. La spada nelle sue mani sembrava aver preso vita.

Questa spada femmina lunga due piedi era veramente preziosa. Mentre ondeggiava, avrebbe generato suoni simili al ruggito di un drago o una tigre.

Tao Yunxiao era completamente concentrato sulla sua dimostrazione. Anche se non si poteva dire che fosse tutt’uno con la spada, poteva riversare il suo spirito nella lama, rendendola un’estensione del suo braccio.

“Buzz!!”

Mentre la spada femmina iniziava ad emettere suoni più aggressivi, da un basso mormorio arrivò ad un chiaro ronzio. Era diventata una cosa sola con Tao Yunxiao, formando una “forza” indescrivibile.

Quando la sua aura raggiunse il suo picco, riecheggiò un suono tagliente.

“Whew!”

La spada femmina emise una potente onda d’urto!

“Cha!”

A dieci piedi da Tao Yunxiao, un pezzo di pietra di ferro nero delle dimensioni di una vasca fu scaraventata via per poi essere fatta a pezzi!

Vedendo questo, il pubblico non poté trattenersi dal gridare!

“Qi di spada!” Zhang Tan alzò le sopracciglia. Iniettando energia in una spada, quando un guerriero attaccava, avrebbe rilasciato una forza conosciuta come qi di spada.

Pochissimi guerrieri del Sangue Mortale sapevano come usare le spade, così poter rilasciare qi di spada era ancora più raro!

Se Tao Yunxiao era arrivato a questo punto, questo dimostrava che aveva talento con le spade!

Tao Yunxiao non ringuainò la sua spada femmina, ma fece grandi passi avanti; stava inseguendo la pietra che era stata scaraventata via.

I colpi di spada piovvero come una tempesta!

“Cha! Cha! Cha!”

Nell’arco di due respiri di tempo, Tao Yunxiao aveva effettuato decine di attacchi. La spada femmina trattava il metallo come fango; la pietra di ferro nera delle dimensioni di una vasca fu ridotta alle dimensioni di un cubetto di zucchero per poi cadere a terra.

“Bene!” La folla del clan tribale Tao si esaltò e giubilò. Le loro acclamazioni risuonarono a più non posso, ogni ondata di lodi era superiore a quella precedente e ci misero molto tempo per tranquillizzarsi!

Il pubblico era estremamente orgoglioso della sua tribù.

Il Grande Anziano ne fu soddisfatto. Sapeva che avevano raggiunto il loro obiettivo oggi. Costruire un clan familiare sarebbe stato arduo e avrebbe potuto anche causare massacri.

Mostrare la loro forza avrebbe potuto intimorire le altre tribù e avrebbe aumentato l’orgoglio della loro gente.

Tao Yunxiao finì la splendida danza di spada ringuainando la sua spada senza fare errori. Sorrideva con sicurezza. Anche lui pensava che la sua dimostrazione fosse stata perfetta!

Zhang Tan annuì lievemente e infine disse: “Hai rilasciato qi di spada, ma anche se sei stato aiutato dal potere della spada, non è male!”

Il suo giudizio di solito era solenne e duro. “Non è male” era già un grandissimo complimento!

La gente del clan tribale Tao provò orgoglio. Zhang Tan aveva lodato il loro terzo giovane maestro!

E avevano ancora il primo e il secondo giovane maestro. E il primo, Hu Ya, era la figura più brillante nel loro clan.

“Ben fatto Yunxiao!”

Sulla piattaforma, diversi Anziani non esitarono a lodarlo. Grazie all’apprezzamento delle truppe del Drago Brillante, Tao Yunxiao aveva dato orgoglio alla sua tribù.

Un Anziano disse ad un uomo di mezz’età non lontano da lui: “Phinghai, hai proprio un bravo figlio.”

L’uomo di mezz’età rise: “C’è ancora un grosso divario tra Yunxiao e Hu Ya. Quando Hu Ya userà la spada maschio sul palco, scalderà ancora di più l’atmosfera!”

Questa atmosfera calda durò per almeno circa trenta minuti, ma la gente era riluttante a fermarsi.

Avevano tutti la sensazione che Tao Yunxiao avrebbe ottenuto il primo posto nelle semifinali.

Poi Zhang Tan annunciò: “L’ultimo partecipante del Sangue Mortale, Yi Yun.”

“Oh? Non è finita?”

“Giusto, manca ancora un’altra persona!”

Molti si ricordarono che Yi Yun non era ancora salito sul palco.

Yi Yun dopotutto era arrivato primo ai preliminari e, unito al fatto che era giovane, avrebbe dovuto ricevere molta attenzione; ma a causa della dimostrazione sbalorditiva di Tao Yunxiao, la gente si era dimenticata temporaneamente di lui.

“Yi Yun, è il ragazzino dallo spirito più forte?”

“Esatto. Se non ha usato una scorciatoia ai preliminari, allora Yi Yun è la persona dallo spirito più forte tra tutti i guerrieri del Sangue Mortale presenti. Può avere un grande spirito, ma com’è la sua forza?”

“Quanto può essere capace? Non può essere un granché. Ha solo dodici anni. Il nostro giovane maestro Yunxiao è un ottimo talento, ma ha già quattordici anni. Se non altro, anche se il talento di quel ragazzino potesse competere con il nostro giovane maestro, ci sarebbe comunque un divario di due anni tra di loro, così dev’essere molto più debole.”

La gente iniziò ad annuire, pienamente d’accordo con i commenti del guerriero del clan tribale Tao.

Gli abitanti delle vaste lande selvagge avevano difficoltà a capire cosa fosse lo spirito.

Ma potevano comprendere cosa fosse la forza di una tecnica di coltivazione. Se Yi Yun avesse potuto rompere una pietra di ferro nero con il suo pugno, allora sarebbe stato considerato forte.

Se non avesse potuto farlo, allora avrebbe dimostrato che lo spirito era solo una trovata appariscente.

Questo era ciò che pensava la gente delle vaste lande selvagge, semplice e diretto!

“Ti auguro buona fortuna ragazzino!” Vedendo Yi Yun dirigersi verso il palco, Lian Chengyu si compiacque della sua sfortuna. Si era ingelosito dopo aver visto la dimostrazione sbalorditiva di Tao Yunxiao.

Ma per quanto potesse essere geloso, era consapevole del divario che c’era tra la tribù Tao e la tribù Lian, così non ebbe troppe difficoltà ad accettarlo.

E così era il turno di Yi Yun. Lian Chengyu si stava rallegrando perché sapeva bene quali erano le origini di Yi Yun. Il ragazzino avrebbe potuto dimostrare il pugno costola di drago osso di tigre e l’aveva imparato di nascosto da Yao Yuan.

Primo, gli insegnamenti di Yao Yuan non potevano competere con gli esperti del clan tribale Tao; secondo, Yi Yun lo aveva imparato di nascosto. Così la differenza sarebbe stata enorme!

Lian Chengyu non poteva smettere di ridere pensando a come Yi Yun avrebbe usato un pugno costola di drago osso di tigre imparato di nascosto per competere con le nove misteriose spade celesti di Tao Yunxiao.

Era una tortura fare un confronto, ma perché avrebbe dovuto fare la sua dimostrazione dopo Tao Yunxiao?

Il contrasto sarà troppo ovvio.

“Piccolo schiavo, impegnati. Non umiliare me, il tuo padrone.” Mentre passava oltre Lian Chengyu, nelle orecchie di Yi Yun risuonò la voce del giovane maestro.

Yi Yun si fermò e si voltò verso di lui.

“Che stai a guardare?” Disse con un sorriso provocatorio Lian Chengyu.

“Sto guardando un ritardato.” Rispose con calma per poi continuare a camminare verso il palco di giada bianca.

L’espressione di Lian Chengyu si incupì mentre si irrigidiva: “Piccolo ba***rdo ingrato!”

Rivelò un’occhiata malevole mentre Yi Yun era già salito sul palco, ignorando le minacce.



