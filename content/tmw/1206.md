---
title: Capitolo 1206 - Livello di quasi-saggio
pubDate: 2025-12-01T12:49:30.469Z
tags:
    - tmw
---


Capitolo regolare,
6 capitoli in coda totali (6 Alessandro)
0/1 sponsorizzazioni 1 euro a capitolo,
-Schadenfreude


Il tempo passava in modo imperscrutabile. Nel mondo sotterraneo dove Yi Yun era in isolamento, si potevano distinguere i giorni e le notti dal sole di puro Yang nel cielo, ma c'era una sola stagione. Grazie al qi vitale ricco, la vegetazione qui era sempreverde.


Era veramente un paradiso. Ling Xie'er sentiva di poter vivere felice per l'eternità in questo mondo in miniatura, specialmente quando guardava il paesaggio idilliaco e pensava che Yi Yun era con lei.


L'unica imperfezione era che non vedeva quasi mai Yi Yun prendersi una pausa.


Giorno dopo giorno, era costantemente occupato. Ad esempio, una volta era entrato nel laboratorio alchemico ed era rimasto lì dentro per due anni con la porta chiusa.


Da quando Ling Xie'er si era svegliata, il Seme del Fuoco del Dio Eretico aveva subito un cambiamento qualitativo. Questo aveva permesso a Yi Yun di controllarlo ancora meglio.


Quando Yi Yun aveva ottenuto per la prima volta il Seme del Fuoco del Dio Eretico, poteva controllarne solo un filo durante il raffinamento. In seguito, grazie all'erba preziosa che Dong Shaoqing gli aveva portato, Yi Yun aveva raffinato e consumato pillole Nutrimento dell’Anima. Acquisendo un maggiore controllo, era riuscito a malapena a controllare due lingue di fuoco contemporaneamente.


E ora, dopo il risveglio di Ling Xie'er, il Seme del Fuoco del Dio Eretico aveva recuperato il suo spirito. Inoltre, Ling Xie'er riponeva un'immensa fiducia in Yi Yun. Questo si rifletteva nel Seme del Fuoco del Dio Eretico, visto che ora poteva essere controllato con naturalezza da lui.


Ora, quando Yi Yun usava il Seme del Fuoco del Dio Eretico, gli sembrava di possederlo da decine di milioni di anni. Poteva manipolare dieci fiamme mentre raffinava una pillola senza il minimo sforzo.


Questo gli permise di migliorare rapidamente la sua alchimia e la sua Divina Tecnica della Desolazione. Perciò, durante i due anni di isolamento, Yi Yun iniziò a tentare di raffinare le pillole al livello saggio che erano registrate negli appunti del divino alchimista.


A causa della grande varietà di pillole e reliquie, a parte nel caso si scoprissero nuove formule, i medicinali di qualità inferiore non venivano valutati.


Per quelle di qualità superiore invece c’erano dei livelli impliciti che corrispondevano al grado della pillola prodotta.


Il motivo dell'orgoglio di Sacre Mani del Fuoco Celeste era che la setta alchemica Nove Calderoni aveva precedentemente prodotto due saggi nel campo dell’alchimia. Fu uno di loro che riuscì a ottenere la fiamma madre del Ghiaccio Estremo.


Questi due saggi avevano creato l'eredità della setta alchemica Nove Calderoni. Era questo il motivo dietro la superbia dell’organizzazione.


E ora, dato che Yi Yun aveva ottenuto grandi quantità di erbe preziose grazie allo smantellamento del Padiglione Immortale delle Miriadi, aveva decine di materiali, tutti estremamente preziosi.


Con questi tesori, il Seme del Fuoco del Dio Eretico potenziato e l'aiuto del Cristallo Viola, Yi Yun finalmente soddisfaceva i requisiti minimi necessari per tentare di raffinare pillole di livello saggio.


Sfortunatamente, gli mancava ancora qualcosa. Tutto ciò che poteva raffinare erano pillole di livello di quasi-saggio.


Questa differenza di una sola parola lasciò Yi Yun estremamente insoddisfatto. Nonostante si trovasse in ogni sorta di condizione favorevole, non poteva superare quel piccolo ostacolo.


In effetti, anche nel Territorio Divino Calderone dell’Illuminazione, noto per la sua alchimia, gli alchimisti di quasi-saggi godevano già di un grandissimo onore. Erano al livello di maestri di setta o grandi Anziani di una setta principale.


Persino lo stesso Sacre Mani del Fuoco Celeste era ancora lontano dall'essere un quasi-saggio.


"Phew…"


All'interno del laboratorio alchemico, Yi Yun sospirò. Provò amarezza quando guardò le scorie distrutte nel calderone. Sebbene avesse fatto del suo meglio per evitare di usare le erbe più preziose per il raffinamento, trovava comunque un peccato quando alcune erbe supplementari di valore venivano distrutte.


Alcune delle erbe supplementari avrebbero fatto diventare i Supremi verdi d'invidia. Solo una persona ricca come Yi Yun poteva usare erbe di quel grado come materiale di prova per un esperimento.


‘Non posso continuare così. Se facessi un altro tentativo, sprecherei troppe erbe. Ho rimandato la coltivazione e sono ancora troppo giovane. Mi manca la preparazione, quindi è semplicemente troppo difficile diventare subito un saggio!’


Pensando a questo, lanciò un'occhiata al Calderone dell'Alchimia Divina che fluttuava. Improvvisamente, ebbe un'idea.


Il Calderone dell'Alchimia Divina era di qualità suprema. In misura molto ampia, determinava il tasso di successo della raffinazione delle pillole. Sfortunatamente era incompleto!


La sua qualità era drasticamente diminuita a causa della mancanza della sua formazione centrale.


‘Se… riesco a riparare il Calderone dell'Alchimia Divina, allora forse sarò in grado di raffinare pillole di livello saggio.’


Yi Yun si sentì un po' tentato.


Tutto sarebbe completamente diverso una volta diventato un saggio nel campo dell’alchimia. Avrebbe potuto tentare di raffinare pillole dell’energia vitale celestiale, reliquie del Vero Drago, pillole della Fortuna della Grande Unità e altre pillole di livello saggio. Allora, il giorno in cui sarebbe diventato un Supremo non sarebbe stato lontano.


A quel punto, organizzazioni come il Padiglione Immortale delle Miriadi non sarebbero state nulla per lui. Non avrebbe avuto bisogno di prendere in prestito la forza del signore della città Qin e degli altri. Avrebbe facilmente annientato qualsiasi nemico da solo.


Sfortunatamente, la qualità del Calderone dell'Alchimia Divina era troppo alta. Per ripararlo, aveva bisogno di un maestro del raffinamento e di un’antica formazione mistica. Più facile a dirsi che a farsi.


Passò un altro anno e arrivò il giorno in cui Yi Yun uscì finalmente dall’isolamento.


Ling Xie'er si era terribilmente dispiaciuta di non vederlo per così tanto tempo.


"Fratello Yi, perché sei entrato in isolamento per così tanto tempo? Cosa hai fatto?" Ling Xie'er lo cercò subito. Gli era già corsa incontro e gli teneva calorosamente le braccia.


Yi Yun sorrise mentre le scompigliava la testolina. Non disse nulla, ma invece tirò fuori un certo numero di bottigliette.


Tutte le migliori erbe preziose che erano state prelevate dal Padiglione Immortale delle Miriadi erano state trasformate in pillole da Yi Yun.


Tra queste c'erano quasi cento pillole di grado quasi-saggio! Per quanto riguardava i medicinali di grado leggermente inferiore, ce n'erano più di mille.


Anche se a Yi Yun mancava ancora la capacità di raffinare pillole di grado saggio, questo non gli impedì di usarle. Senza risparmiare nulla, le raffino tutte.


Sebbene fosse un po' uno spreco dell'essenza medicinale, era comunque un compromesso accettabile. Dopotutto, le erbe preziose erano fatte per essere usate. Se in futuro fossero finite, avrebbe sempre potuto cercarne di nuove. Tuttavia, se il suo tempo e il suo potenziale fossero andati sprecati, non avrebbe mai più potuto recuperarli. Ora, Yi Yun stava cercando di aumentare la sua forza a tutti i costi.


"Così tante pillole!" Disse Ling Xie'er stupita.


"Sì. Sfortunatamente, le mie abilità alchemiche sono carenti. Non sono riuscito a raffinare le migliori, ma posso arrangiarmi con queste."


Se altre sette avessero sentito la risposta noncurante di Yi Yun, probabilmente si sarebbero messe a piangere.


Una manciata di pillole simili valeva più delle camere di medicinali di diverse grandi fazioni combatinate. Anche se avessero avuto le stesse erbe preziose di Yi Yun, avrebbero comunque dovuto supplicare altre sette di raffinamento per trasformarle in pillole per loro. Anche allora, se fossero riuscite ad assumere qualcuno per farlo, il risultato sarebbe stato al livello di Sacre Mani del Fuoco Celeste. La qualità delle pillole raffinate sarebbe stata di gran lunga inferiore a quella di Yi Yun.


Yi Yun scelse circa una dozzina di pillole Nutri-Anima dalla sua scorta, incluse le pillola dell’Anima Cava rimaste, e le passò a Ling Xie'er.


"Xie'er, è ora che tu inizi a coltivare."


"Coltivare?" Ling Xie'er divenne un po’ confusa quando sentì quel termine. Da quando era nata, nel corso delle sue centinaia di milioni di anni di esistenza, non aveva mai coltivato.


"Sì. Più coltivi, più forte sarà la tua anima. Anche il tuo corpo incorporeo diventerà più difficile da danneggiare. Inoltre, la spiritualità della tua vera forma, il Seme del Fuoco del Dio Eretico, diventerà anche più forte. Sarà più facile per me controllarlo, permettendomi di creare pillole di grado ancora più alto."


Ling Xie'er fu colta alla sprovvista per un momento quando sentì le parole di Yi Yun. "La mia coltivazione aiuterà il fratello Yi?"


"Sì. Xie'er, dopo il tuo risveglio, la mia capacità di controllare il Seme del Fuoco del Dio Eretico è aumentata di diverse volte."


"Va bene, allora coltiverò." Ling Xie'er annuì con forza. I suoi occhi neri corvini sembravano brillare.


