---
title: Capitolo 1217 - Saldare i conti
pubDate: 2025-12-15T08:19:46.214Z
tags:
    - tmw
---


Capitolo regolare,
10 capitoli in coda totali (10 Alessandro)
0/1 sponsorizzazioni 1 euro a capitolo,
-Schadenfreude


“Anziano, potrei chiedere chi è?”


Chiese con cortesia Yi Yun porgendo i suoi rispetti.


Il vecchio rispose con un sorriso: “Mi chiamo Mo Shen.”


Mo Shen…


Yi Yun non ricordava un nome del genere. Disse: “La ringrazio Anziano Mo per aver salvato le mie amiche. Mi chiedo se l’Anziano Mo abbia qualche indicazione per me.”


“Non oserei definirle indicazioni. È solo che il mio maestro vorrebbe incontrarti. Abito in una capanna sul versante meridionale della montagna del Dono Celeste, a ovest della città. Dopo che avrai sistemato le cose qui, puoi cercarmi quando avrai tempo. A quel punto, ti condurrò a incontrare il mio maestro. Per quanto riguarda la situazione nel Territorio Divino delle Miriadi, sono questioni che dovrà risolvere il giovane maestro Yi. Non interferirò.”


Dopo aver detto questo, l’Anziano Mo si voltò e se ne andò. Yi Yun trattenne il fiato quando lo sentì.


Maestro?


Anziano Mo era solo un vecchio servitore?


Che tipo di persona poteva avere l’Anziano Mo come servitore? A quale livello poteva essere?


Dietro Yi Yun, molti degli alti ranghi delle maggiori fazioni del Territorio Divino delle Miriadi si scambiarono sguardi. Una figura del genere superava di gran lunga la loro immaginazione.


“Perché sembra che siamo come rane in un pozzo…” Disse Qin Zhengyang ridendo con amarezza.


Aveva sempre saputo che l’universo non si limitava ai dodici Cieli Empirei. Molto lontano, nell’Abisso, esistevano entità ancora più inafferrabili. Inoltre, c’erano molti mondi in miniatura sconosciuti in cui si nascondevano grandi coltivatori.


Tuttavia, quello era solo sentito dire. Quando si resero davvero conto di essere stati osservati da figure del genere e che volevano perfino incontrare Yi Yun, gli altri rimasero sbalorditi.


Rispetto a questi coltivatori, loro erano fin troppo insignificanti.


“Yi Yun, hai intenzione di…” Chiese Qin Zhengyang.


Yi Yun esitò leggermente mentre la sua percezione seguiva l’Anziano Mo fuori. Smise di osservarlo solo quando l’Anziano Mo superò il suo raggio d’azione. Disse: “Sacre Mani del Fuoco Celeste ed io dobbiamo saldare i conti. Il risveglio dei servi demoniaci non è limitato solo al Territorio Divino delle Miriadi. Quello che posso fare è anche estremamente limitato. Ho intenzione di incontrare il maestro dell’Anziano Mo.”


Yi Yun era diverso dal signore della città Qin e gli altri. Le persone più forti che il signore della città Qin aveva visto erano solo Lord Divini con Sigilli Reali.


Ma Yi Yun aveva incontrato più di una manciata di super esperti nel Grande Mondo Legno Azzurro, nel Cristallo Viola e nel Palazzo della Spada di Puro Yang. Inoltre, tra questi guerrieri, c’erano grandi differenze.


Era evidente che i veri esperti in questo universo erano numerosi e potenti.


Mentre Yi Yun rifletteva su questo, si diresse direttamente verso il pronipote di Guiyuan Potian: Guiyuan Li. Con un semplice gesto della mano, annientò lo spirito maligno all’interno del suo dantian. A questo punto, Yi Yun era esperto nel rimuoverli.


“La ringrazio, giovane maestro Yi.” Guiyuan Potian osservò il qi vitale di Guiyan Li riprendersi rapidamente. Si sentì sollevato ma provava anche un po’ di amarezza.


Aveva sofferto per questa questione per un anno. Aveva usato ogni mezzo e pagato un prezzo immenso. Per Yi Yun invece risolvere il problema era semplice come bere un bicchier d’acqua.


“Giovane maestro Yi, negli anni del suo isolamento, mi è capitato di raccogliere alcune erbe. Ce ne sono di ottime e sarebbero sprecate nelle mie mani. Vorrei darle al giovane maestro Yi, visto che credo che saranno ben utilizzate.” Disse il patriarca Zhou in modo un po’ imbarazzato.


Yi Yun capì immediatamente che i giovani della famiglia Zhou erano stati infettati e che i suoi servizi erano richiesti.


Yi Yun non aveva nulla contro il patriarca della famiglia Zhou. Anche se era una persona che cambiava bandiera a seconda del vento, aveva mutilato con decisione Zhou Baifeng. Il modo in cui agiva era piuttosto rinfrescante.


“Portateli tutti qui. Li curerò…”


Yi Yun si fermò all’improvviso. Alzò lo sguardo mentre i suoi occhi penetravano le mura del palazzo e uscivano dalla città delle Miriadi.


A centinaia di chilometri di distanza, su una montagna desolata, un uomo vestito di nero era in piedi sulla vetta. Il suo volto era pallido e il suo viso era punteggiato di macchie rosse, ma i suoi lineamenti erano ancora vagamente familiari.


Era proprio Sacre Mani del Fuoco Celeste.


Dopo venticinque anni si era ridotto in queste condizioni.


Inoltre, Yi Yun vide che non solo Sacre Mani del Fuoco Celeste aveva un aspetto ancora più orrendo, ma il suo odio era ancora più intenso. Yi Yun sentiva che Sacre Mani del Fuoco Celeste ormai si era ormai perso nelle sue ossessioni.


Il cambiamento nella sua tecnica di coltivazione e nella sua aura lo faceva apparire ancora più sinistro. Sembrava che volesse distruggere ogni cosa.


Questo stato demoniaco amplificava anche l’odio che provava per aver perso il suo Fuoco Celeste contro Yi Yun.


In quel momento, Sacre Mani del Fuoco Celeste alzò lentamente la mano. Le sue unghie erano nere e affilate, simili agli artigli di bestie selvatiche. Puntò a Yi Yun da una grande distanza, come se stesse stringendo la gola di Yi Yun.


“Sembra che non sarò in grado di occuparmi dei giovani del patriarca Zhou in questo momento.”


“Al riguardo…” il patriarca Zhou esitò leggermente prima di percepire qualcosa. “Sacre Mani del Fuoco Celeste!?”


Il patriarca Zhou guardò immediatamente nella direzione di Sacre Mani del Fuoco Celeste.


“Sembra che abbia saputo del ritorno di Yi Yun. Questo demone osa addirittura apparire apertamente nella città delle Miriadi. Da tempo volevo saldare il conto per il male che ha fatto a Li’er.”


Guiyuan Potian era furioso. Se non fosse stato per il tempestivo ritorno di Yi Yun, Guiyuan Li sarebbe indubbiamente morto.


“Fratello Potian, so che sei furioso. Tuttavia, ci abbiamo provato numerose volte in passato. Non c’è modo per noi di catturare Sacre Mani del Fuoco Celeste. Va e viene come un fantasma. Non rimane a lungo in un posto ed è astuto. È quasi impossibile per noi affrontarlo.”


Si ricordavano bene delle arti di fuga di Sacre Mani del Fuoco Celeste. Poteva trasformarsi in innumerevoli demoni maligni e dissolversi. Nemmeno una formazione poteva trattenerlo.


In quel momento, Yi Yun disse: “È qui per me. Dato che mi ha informato del suo ritorno, andrò da lui e salderò i conti degli ultimi vent’anni e più.”


Yi Yun era il tipo che non avrebbe mai risparmiato Sacre Mani del Fuoco Celeste, a meno che non avesse altra scelta.


Mentre parlava, Yi Yun stava già per uscire dalla tenuta.


“Yi Yun, dato che Sacre Mani del Fuoco Celeste si è presentato sfacciatamente, deve avere qualche asso nella manica. Potresti cadere nella sua trappola andando da lui. Perché non aspetti nel palazzo del signore della città? Con noi qui, Sacre Mani del Fuoco Celeste non sarà in grado di farti nulla.”


Qin Zhengyang era preoccupato che Yi Yun potesse avere la peggio. Sapeva naturalmente che la forza del giovane doveva essere aumentata notevolmente nel corso degli anni, ma anche Sacre Mani del Fuoco Celeste non era da sottovalutare. Cedendo alla via demoniaca, ora seguiva la via non ortodossa e la sua forza era aumentata a un ritmo sorprendente.


Anche se Yi Yun era considerato un genio, praticava tecniche di coltivazione ortodosse, che tendevano ad avere progressi più lenti.


Yi Yun disse: “Signore della città Qin, non si preoccupi. Anche se lascio il palazzo, non lascerò il raggio della sua percezione. Tutti voi potrete percepire il campo di battaglia in ogni momento.”


“In tal caso… va bene.”


Qin Zhengyang annuì. Con così tanti di loro presenti, la loro percezione era costantemente focalizzata su Sacre Mani del Fuoco Celeste. Se qualcosa fosse andato storto, avrebbero potuto aiutarlo in modo tempestivo.


La folla uscì dalla città con Yi Yun che guidava il gruppo. Visto che c’erano tutti gli alti ranghi della città delle Miriadi nel corteo, naturalmente attirarono l’attenzione di molte persone. La gente ancora non era a conoscenza di ciò che stava accadendo.


Quando arrivarono alle porte della città, Qin Zhengyang e gli altri si fermarono. Lasciarono che Yi Yun balzasse e si trasformasse in un lungo raggio di luce, dirigendosi direttamente verso Sacre Mani del Fuoco Celeste.


