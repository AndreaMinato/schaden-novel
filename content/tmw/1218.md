---
title: Capitolo 1218 - Mettere Radici
pubDate: 2025-12-15T08:19:46.214Z
tags:
    - tmw
---


Capitolo regolare,
10 capitoli in coda totali (10 Alessandro)
0/1 sponsorizzazioni 1 euro a capitolo,
-Schadenfreude


Fuori dalla città delle Miriadi svettavano verdi montagne senza fine con foreste rigogliose. C’erano sorgenti rinfrescanti e rocce intricate, con innumerevoli creature che si muovevano tra i boschi. Sembrava un ecosistema fiorente.


Sacre Mani del Fuoco Celeste si trovava in cima su una montagna desolata tra le vette verdi.


Un raggio azzurro lampeggiò mentre Yi Yun arrivava davanti alla montagna. Atterrò gradualmente, fermandosi con la punta del piede sulla cima della montagna. Fronteggiò Sacre Mani del Fuoco Celeste a mezz’aria.


“Yi Yun, dopo più di vent’anni da tartaruga codarda, finalmente hai osato uscire allo scoperto.” Sacre Mani del Fuoco Celeste guardò Yi Yun mentre i suoi occhi traboccavano di scherno e intento omicida.


Negli ultimi venticinque anni era stato costretto ad abbandonare la sua setta, perdendo il prestigio di cui godeva un tempo. Tutto a causa di Yi Yun.


Yi Yun guardò freddamente Sacre Mani del Fuoco Celeste. Poteva sentire un’aura estremamente familiare dal suo corpo, era praticamente per metà un servo demoniaco.


“Quando ti ucciderò, estrarrò il tuo seme del fuoco e lo raffinerò. Risolverò le mie ossessioni e userò il tuo sangue per forgiare il mio nuovo cammino come imperatore demoniaco!” Gridò Sacre Mani del Fuoco Celeste mentre si lanciava su Yi Yun.


Da quando era caduto in disgrazia, Sacre Mani del Fuoco Celeste si era riempito di risentimento. Aveva atteso più di due decenni per questa occasione. Avrebbe assaporato l’esperienza di torturare Yi Yun, facendolo soffrire per alleviare il proprio odio.


E se avesse mutilato Yi Yun e lo avesse consegnato al supremo, sarebbe stato senza dubbio generosamente ricompensato.


Data la posizione del supremo, naturalmente non era rimasto nel minuscolo Territorio Divino delle Miriadi per vent’anni. Aveva lasciato Sacre Mani del Fuoco Celeste a capo della città delle Miriadi. Oltre a nutrire un gran numero di servi demoniaci, l’uomo dai capelli rossi gli aveva assegnato il compito di cercare Yi Yun.


Sacre Mani del Fuoco Celeste si lanciò improvvisamente, muovendosi come un gufo notturno. La sua figura nera piombò giù mentre un potere terrificante avvolgeva i dintorni di Yi Yun da lontano.


In quel momento, il signore della città Qin e gli altri erano a circa cinque chilometri di distanza, così videro Sacre Mani del Fuoco Celeste trasformarsi in una nube nera che avvolgeva l’intera cima della montagna. Il cielo si rabbuiò. Sacre Mani del Fuoco Celeste sembrava essersi fuso con le nubi cupe. Non c’era più traccia di lui.


La strana aura fece tremare di freddo la gente mentre strida acute sembravano colpire il profondo delle loro anime.


Il signore della città Qin e gli altri avevano visto Sacre Mani del Fuoco Celeste trasformarsi in un’ombra nera prima, ma non si aspettavano mai che i suoi attacchi fossero così diabolici.


Persino la figura stessa di Sacre Mani del Fuoco Celeste diventò oscurità, al punto da diventare invisibile. Per quanto riguardava Yi Yun, era nel mezzo della legione di nuvole nere.


Yi Yun sferrò un colpo di spada mentre affrontava le nubi cupe e travolgenti, fendendo il vuoto sconfinato.


Boom!


Il ronzio della spada era fragoroso come un serpente elettrico che aveva diviso le nuvole scure.


Il cielo azzurro riapparve mentre Yi Yun rimaneva sospeso a mezz’aria. La spada spezzata nella sua mano entrava in risonanza in risposta.


Il qi vitale che emanava era color oro pallido. Era puro e antico.


In seguito, l’aura di Yi Yun sembrò trasformarsi in qualcosa di appena distinguibile. Nonostante fosse visibilmente in piedi lì, sembrava come se fosse solo un’ombra.


Questa sensazione lasciò il signore della città Qin e gli altri sbalorditi.


Le nuvole nere  divise chiusero rapidamente il divario mentre formavano un volto gigantesco al loro interno. I lineamenti del volto erano quelli di Sacre Mani del Fuoco Celeste.


“Yi Yun, sei davvero cresciuto molto. Tutti dicono che sicuramente raggiungerai lo stadio di Lord Divino e andrai anche oltre. Uccidere un genio assoluto come te sarà davvero una sensazione piacevole!” Sacre Mani del Fuoco Celeste rise fragorosamente.


Le nuvole nere erano straordinarie perché formate da un amalgama di aure demoniache. Semplicemente toccarle avrebbe prosciugato il sangue vitale di guerrieri ordinari. Tuttavia Yi Yun era stato in grado di respingerle.


Anche se il suo primo attacco aveva fallito, era solo l’inizio per Sacre Mani del Fuoco Celeste.


“Non avevi un modo per contrastare i servi demoniaci? Ti farò sapere cos’è la disperazione oggi!”


Sacre Mani del Fuoco Celeste ruggì forte, facendo tremare violentemente la montagna desolata sotto di sé. In seguito, si sentirono lamenti demoniaci striduli. Fantasmi di servi demoniaci si lanciarono fuori dalla montagna e dritto nel cielo!


Questa scena lasciò tutti sbalorditi. Quella non era una montagna!


Avevano pensato che la vetta desolata sembrasse fuori posto. Era priva di vita e dava una sensazione inquietante. Era ovvio che fosse una trappola, ma Yi Yun si era comunque fatto avanti. Qin Zhengyang e compagnia diventarono ansiosi. Avevano pianificato di osservare la battaglia estendendo la loro percezione fuori città, ma non potevano scrollarsi di dosso il loro disagio così decisero di seguire.


Ora, i loro sospetti erano confermati. Questa montagna era stata specificamente preparata da Sacre Mani del Fuoco Celeste. Aveva ammassato una grande quantità di servi demoniaci all’interno della vetta e li aveva nutriti negli ultimi vent’anni e più.


Anche se Yi Yun era potente, lanciarsi dritto nella trappola del suo avversario era troppo rischioso. Avrebbe solo avuto la peggio.


In quel momento, Yi Yun vide i servi demoniaci volare nel corpo di Sacre Mani del Fuoco Celeste come fenici che sfrecciavano verso il sole. Il corpo di Sacre Mani del Fuoco Celeste si stava rapidamente gonfiando.


“Attacchiamo!”


Qin Zhengyang credeva originariamente che, se fosse stato troppo vicino, avrebbe spaventato Sacre Mani del Fuoco Celeste e l’avrebbe spinto a ritirarsi. Non sarebbe stato in grado di impedire che fuggisse.
Sarebbe stato uno spreco di sforzi, ma ora, vedendo Sacre Mani del Fuoco Celeste rilasciare migliaia di servi demoniaci, non aveva più il lusso di prendersi tempo per soppesare le opzioni. Avrebbero unito le forze per spaventare insieme Sacre Mani del Fuoco Celeste in una ritirata. Garantire la sicurezza di Yi Yun era della massima priorità!


Istantaneamente, Qin Zhengyang, Guiyuan Potian ela Perfezionata Qianhua volarono verso Sacre Mani del Fuoco Celeste. Attraversarono istantaneamente una distanza di diversi chilometri!


Qin Zhengyang brandì il suo spadone e caricò avanti. Un raggio di spada nero spaccò le terre in modo indomabile!


Guiyuan Potian seguì da vicino. Scagliò due pugni neri che avrebbero schiacciato Sacre Mani del Fuoco Celeste.


Ma in quel momento, videro che migliaia di servi demoniaci si erano riuniti insieme, formando un’enorme sfera nera. Fuori dalla palla, fiamme demoniache bruciavano ferocemente. Un potere così immenso si stava avvicinando a Yi Yun a una velocità incredibile.


Sacre Mani del Fuoco Celeste era preparato da tempo. Aveva posto una trappola e iniziato con un colpo formidabile, senza lasciare opportunità al nemico.


Credeva che, anche se questo colpo non fosse riuscito a uccidere Yi Yun, lo avrebbe almeno gravemente ferito!


Tuttavia, nell’istante in cui l’energia nera iniziò a convergere, Yi Yun pestò con forza il piede sulla montagna desolata sotto di lui.


Boom!


Con una forte esplosione, l’immagine illusoria dell’Albero Divino Legno Azzurro si manifestò dietro Yi Yun. Le radici spesse si fecero strada attraverso la montagna come grandi pitoni di colore azzurro. Si inabissarono dritto nel terreno della vetta desolata.


Hu! Hu! Hu!


Le radici dell’albero divino si sparsero per la montagna, con la radice principale che si divideva in migliaia di piccoli follicoli radicali. Quelle più grandi erano spesse quanto il braccio di una persona mentre quelle piccole erano più sottili di un mignolo. Le radici proliferarono rapidamente l’intera montagna desolata.


Sopra la rete di radici, si agitava una fitta nebbia di luce azzurra. Era il fenomeno naturale che avveniva quando il qi vitale raggiungeva il massimo della sua condensazione.


Tuttavia, nonostante le radici apparissero propizie, erano estremamente terrificanti. Ovunque passassero, i servi demoniaci emettevano strida acute che si aggiungevano ai fruscii degli spettri che si disperdevano in fumo color azzurro.


Sembravano metallo fuso che veniva versato sulla neve. I fiocchi di neve si sarebbero rapidamente sciolti, senza alcuna speranza di resistere.


Naturalmente Yi Yun aveva notato la trappola all’interno della montagna desolata. Così aveva deciso di battere Sacre Mani del Fuoco Celeste sul suo stesso terreno. Avrebbe lasciato che il suo albero divino mettesse radici nella montagna desolata formata dai servi demoniaci.


