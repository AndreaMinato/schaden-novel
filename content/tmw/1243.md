---
title: Capitolo 1243 - Tolleranza Straordinaria
pubDate: 2026-01-04T17:08:42.369Z
tags:
    - tmw
---


BUON ANNO!


Capitolo sponsorizzato, ringraziamo Alessandro!
2 capitoli in coda totali (2 Alessandro)
0/1 sponsorizzazioni 1 euro a capitolo,
-Schadenfreude


Il livello di coltivazione di Yi Yun era evidente a colpo d'occhio. Era anche facile vedere che Yi Yun aveva fondamenta robuste, ma le sue intuizioni nomologiche e la forza delle sue tecniche erano naturalmente meno appariscenti.
I discepoli personali della Cresta delle Miriadi di Divinità erano persone orgogliose. La setta aveva impiegato grandi quantità di risorse per crescerli, quindi trovavano incredibile che fossero inferiori a un nuovo discepolo.


"Fratello minore Song, stai bene!?"


In un lampo, il giovane smilzo apparve accanto a Song Bowen. Quando esaminò le sue ferite, si illividì.. Il dantian e i meridiani di Song Bowen avevano subito gravi ustioni. Sebbene la sua coltivazione fosse rimasta intatta, sarebbe sicuramente rimasto a letto per un mese.


"Hai lanciato all'improvviso un attacco subdolo e spietato mentre non era preparato. Hai apertamente violato le regole della setta! Che insolenza!" Disse con severità il giovane smilzo.


Secondo le regole della Cresta delle Miriadi di Divinità, ai discepoli non era permesso attaccare all'improvviso un altro. Se ci fosse stato qualche conflitto tra loro, entrambe le parti potevano fare accordi per risolverla combattendo alla piattaforma Miriadi di Divinità. Il perdente avrebbe poi compensato l'altra parte secondo quanto stabilito.


Una volta che i combattimenti raggiungevano la piattaforma Miriadi di Divinità, sarebbe stata una battaglia epocale. Sebbene le regole della setta proibissero di uccidere, nessuno si sarebbe trattenuto perché il risarcimento di solito era piuttosto sostanzioso. Era inevitabile che capitassero dei morti, dopotutto erano scontri violenti!


Pertanto, anche se ci fosse stato un conflitto tra discepoli, non sarebbero stati così veloci a recarsi alla piattaforma Miriadi di Divinità.


Così era scorretto che Yi Yun attaccasse all'improvviso, causando gravi ferite nel processo.


"Eheh!" Yi Yun sogghignò. "È chiaro chi abbia effettivamente iniziato questo conflitto. Non provate a usare le regole della setta su di me. Se siete risentiti, possiamo sempre andare alla piattaforma Miriadi di Divinità e accordarci sull’importo di risarcimento. Sarò lieto di accontentarvi!"


"Tu…"


La voce del giovane smilzo si bloccò e non riuscì a rispondere.


Sebbene avesse detto che Yi Yun aveva vinto con un attacco a sorpresa, era acutamente consapevole che era comunque molto più forte di Song Bowen.


Era persino altamente probabile che non avesse usato tutta la sua forza. Non aveva fiducia in di poter battere Yi Yun, quindi come poteva rischiare di risolvere la disputa alla piattaforma Miriadi di Divinità?


"Stai cercando di provocarmi a combattere nella piattaforma Miriadi di Divinità? Pensi che abbia paura di te!?"


Sebbene al giovane smilzo mancasse il coraggio di andare fino in fondo, mostrò una facciata irremovibile. Era già un discepolo personale da due decenni. La sua forza era di gran lunga superiore a quella di Song Bowen, che era stato solo recentemente promosso a discepolo personale.


Osservava silenziosamente Yi Yun come se stesse cercando di capire quanto fosse davvero potente.


E in quel momento, Yi Yun disse a Zuoyan Xiaoyu: "Xiaoyu, dato che il cibo è stato rovesciato, vai a prendermene dell'altro."


Ah?


Xiaoyu si ridestò improvvisamente dal suo torpore quando sentì le parole di Yi Yun.


Yi Yun aveva sconfitto Song Bowen con la rapidità di un tuono improvviso che non dava tempo di coprirsi le orecchie. Lei aveva visto tutto e non si aspettava che il giovane maestro che serviva fosse così potente.


"Giovane maestro… Riguardo al cibo…"


Zuoyan Xiaoyu era un po' sorpresa. Lo aveva già rovesciato per terra, quindi dove avrebbe preso un'altra porzione? A una persona era permessa solo una porzione del cibo dell’Anziana Lanqin.


Proprio mentre stava per dire qualcosa, vide Yi Yun indicare verso il tavolo di Song Bowen.


Le stava… chiedendo di portare via il cibo di Song Bowen?


Vedendo il giovane smilzo seduto al tavolo, con un'espressione così cupa, Zuoyan Xiaoyu si sentì estremamente apprensiva.


Esitò per un momento per poi stringere i denti e camminare verso il tavolo.


Sebbene avesse paura del giovane smilzo, sapeva che Yi Yun aveva attaccato in parte per difenderla.


In tal caso, come poteva disubbidire a Yi Yun? Rispetto all'assalto brutale di Yi Yun, tutto ciò che lei stava facendo era prendere una porzione di cibo.


Quando si trovò di fronte al tavolo di Song Bowen, Zuoyan Xiaoyu vide la serva che l'aveva fatta inciampare. Stava in piedi dietro al giovane smilzo e la fissava con rabbia.


I discepoli personali avevano i loro conflitti, e così anche le serve. La forza di Zuoyan Xiaoyu poteva essere carente, ma era impossibile per lei perdere contro la serva dell'altro. Afferrò il cibo di Song Bowen.


E in quel momento, Yi Yun parlò di nuovo. "Prendi entrambe le porzioni!"


Cosa!?


L'atmosfera nella sala da pranzo si gelò completamente nel momento in cui Yi Yun pronunciò quelle parole!


Gli occhi del giovane smilzo lampeggiarono freddamente. Doveva chiudere su come avrebbe portato via il pasto di Song Bowen, ma voler prendere anche il suo era assurdo.


"Canaglia! Stai esagerando!"


"E se anche fosse? Non sono uno che soffre in silenzio. Tu prima hai istigato la tua serva a far inciampare Xiaoyu, rovesciando il mio cibo. È giusto e doveroso che te la faccia pagare. Anche se questo dovesse arrivare al Tavolo degli Anziani, non sarò ritenuto colpevole."


"Se vuoi tenerti quel tuo pasto, fa’ pure. Se accetti di combattere con me nella piattaforma Miriadi di Divinità tra tre giorni, puoi tenerti il pasto."


Yi Yun disse questo con indifferenza, ma le sue parole lasciarono tutti i presenti senza parole.


Era questa la vera arroganza!


Anche se il giovane smilzo non era stato colpito nemmeno una volta da Yi Yun, la sua sorte fu peggiore. Yi Yun gli stava causando la formazione di un demone mentale.


Se avesse accettato di affrontare Yi Yun sulla piattaforma Miriadi di Divinità, probabilmente sarebbe stato battuto. A quel punto, sarebbe rimasto gravemente ferito e avrebbe anche dovuto risarcire Yi Yun.


Tuttavia, se avesse rifiutato e avesse permesso a una semplice serva di portargli via il cibo, come avrebbe fatto a mostrarsi agli altri in futuro?


"Come osi?"


Il discepolo smilzo guardò Zuoyan Xiaoyu come se potesse ucciderla con il suo sguardo.


La giovane sentì il suo corpo irrigidirsi, soffocata dal suo sguardo.


Ma in quel momento, Zuoyan Xiaoyu percepì un'aura morbida permeare il suo corpo. Sentì immediatamente una sensazione di leggerezza e la pressione su di lei che si dissipava.


Zuoyan Xiaoyu si voltò a guardare Yi Yun. Sapeva che la stava proteggendo con la sua aura.


Questo diede a Zuoyan Xiaoyu uno strano senso di sicurezza. Era di umili origini e non aveva mai provato la sensazione di avere un potente sostenitore alle spalle. Si sentì incoraggiata, anche se affrontava un nemico di solito insormontabile.


Stringendo i denti, Zuoyan Xiaoyu allungò le braccia e prese il cibo di fronte al giovane smilzo!


Gli occhi del giovane smilzo si accesero di intento omicida mentre, in quel momento, Yi Yun premette sul suo anello interspaziale.


"Intendi combattere con me ora invece di aspettare nella piattaforma Miriadi di Divinità?"


La voce di Yi Yun sembrava provenire da un abisso infernale. Fece venire i brividi a tutti.


Nella Cresta delle Miriadi di Divinità, le cosiddette regole servivano a trattenere i deboli. Più si era forti, minori erano le punizioni per aver violato le regole. Inoltre, erano stati il giovane smilzo e Song Bowen a iniziare il conflitto.
Yi Yun già stava dalla parte della ragione. Era indubbio che Yi Yun avrebbe davvero reagito non appena l’altra parte si fosse mossa.


In effetti, Yi Yun aveva ordinato a Zuoyan Xiaoyu di portare via il pasto perché era certo di poter ferire gravemente il giovane smilzo prima che potesse persino toccarla.


In quel momento, il tempo sembrò fermarsi. Gli altri guardarono mentre le mani minute di Zuoyan Xiaoyu afferravano con delicatezza il frutto spirituale del giovane smilzo.


Tutti divennero silenziosi. Nessun discepolo personale si fece avanti. I sovrintendenti lasciarono che la questione si svolgesse così visto che non li riguardava.


L'espressione del giovane smilzo non poteva essere più scontenta di così. Voleva uccidere la serva di fronte a lui, ma non avrebbe ripristinato la sua reputazione. Sapeva molto bene che se fosse veramente intervenuto, avrebbe dato a Yi Yun una ragione per picchiarlo senza pietà. Alla fine, il conflitto sarebbe arrivato alla piattaforma Miriadi di Divinità e la situazione sarebbe solo peggiorata.


E se avesse agito per primo, uccidendo la serva di fronte a lui, Yi Yun non avrebbe nemmeno subito punizioni dalle regole della setta.


Alla fine, il giovane smilzo poté solo guardare impotente mentre Zuoyan Xiaoyu portava via il suo cibo!


"L'ha tollerato… l’ha davvero tollerato…"


"Cosa ne sapete? Coloro che hanno successo sono sempre tolleranza straordinaria."


Alcuni risero con scherno. Tra i diversi discepoli personali presenti, c'erano molti che non andavano d'accordo con il giovane smilzo. Alcuni non poterono trattenersi dal fare battute. E la loro derisione fece solo vergognare a morte il giovane smilzo.


Non era mai stato umiliato così in vita sua!


