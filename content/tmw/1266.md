---
title: Capitolo 1266 - Il Seme dell'Anima
pubDate: 2026-01-18T09:59:34.042Z
tags:
    - tmw
---


Capitolo sponsorizzato, ringraziamo Alessandro!
6 capitoli in coda totali (6 Alessandro),
0/1 sponsorizzazioni 1 euro a capitolo,
-Schadenfreude


Tre mesi dopo, nella sala del Dio all'ultimo piano del ristorante Miriadi di Divinità, era imbandita una tavola di prelibatezze sontuose. Il prezzo del banchetto superava quello dei piatti che aveva ordinato Yi Yun in passato.


Otto cameriere vestite con abiti rivelatori circondavano il tavolo, servendo i clienti. Alcune versavano alcol, altre offrivano il tè. Alcune servivano cibo, mentre le altre massaggiavano i clienti.


Feng Yunyang era seduto tra le otto assistenti femminili mentre le abbracciava, godendosi completamente i loro massaggi.


E seduti di fronte a lui c'erano altri discepoli personali. Sebbene Feng Yunyang fosse stato brutalmente picchiato da Yi Yun al punto di perdere un braccio, era comunque l'ultimo discepolo del patriarca. Così c’erano ancora persone che lo trattavano con fare ossequioso e che lo adulavano.


Feng Yunyang amava giornate come questa. Era venuto da una piccola setta per diventare il successore di una potente organizzazione. Era un cambiamento inimmaginabile. Gli dava un immenso senso di soddisfazione.


"Giovane maestro della setta, quel Yi Yun è già stato confinato nella sua torre per quasi sei mesi. A quanto pare, continuerà così. È chiaramente una punizione, ma è troppo lieve.” Disse qualcuno.


Tutti sapevano che Yi Yun era una spina nel fianco per l’ultimo discepolo del patriarca. Era necessario parlare male di lui se si voleva rimanere in buoni rapporti con Feng Yunyang.


Quando sentì il nome di Yi Yun, Feng Yunyang aggrottò le sopracciglia. Digrignò i denti per la rabbia. Se il suo maestro non avesse pagato un enorme prezzo per riattaccargli il braccio, sarebbe rimasto un invalido per tutta la vita.


"Umpf! Il maestro ha già cercato una grande quantità di tesori naturali per me. Tra pochi mesi, li raffinerà in un fluido medicinale che purificherà il mio corpo. Quando arriverà quel momento, la mia forza aumenterà drasticamente.
Quel Yi Yun mi ha mozzato il braccio sei mesi fa, ma una volta che diventerò più potente, gli mozzerò tutti gli arti, gli taglierà naso e orecchie, e lo ridurrò ad un palo umano!


Feng Yunyang aveva tracannato circa mezza brocca di Ebbrezza Immortale ed era già un po' brillo. Aveva già una personalità ostinata e intrattabile, così da alticcio non si stava trattenendo più dal dire ciò che voleva.


"Oh? Giovane maestro della setta, intendi forse che hanno già raccolto tutti gli oggetti della lista che il patriarca ha rivelato sei mesi fa?”


Sentendo le parole di Feng Yunyang, le persone presenti non poterono fare a meno di ricordare la pergamena che il patriarca aveva tirato fuori allora. Gli ingredienti elencati avevano un prezzo astronomico, quindi, per trovarli, ci volevano grandi quantità di ricchezze e anche di un po’ di fortuna.


Anche lo stesso Patriarca del Miriadi di Divinità avrebbe trovato estremamente difficile raccogliere questi ingredienti. Questo era il motivo per cui aveva offerto ricompense allettanti per motivare le oltre cento famiglie della setta a usare le loro connessioni.


Con l’aiuto di così tanti clan, molti di loro ben radicati nel Mare Calmo, la ricerca era diventata molto più efficiente.


"Ne hanno raccolto più della metà. Ne mancano alcuni. Credo non ci siano possibilità di trovarli a breve, quindi il patriarca ha già pianificato di iniziare a raffinare il fluido medicinale.” Disse Feng Yunyang con aria compiaciuta.


Che importava se Yi Yun era formidabile? Non era stato comunque ignorato nonostante la sua forza? Non era stato confinato nella sua torre? Come poteva competere con Feng Yunyang? Una volta che il suo corpo fosse stato purificato con successo, Yi Yun sarebbe stato spacciato.


Feng Yunyang era determinato ad ucciderlo. Poteva capire che né il patriarca, né il maestro della setta fossero affezionati a Yi Yun, anzi sembravano quasi detestarlo.


Pensava che si fossero limitati a confinare Yi Yun nella sua torre perché temevano che un giorno sarebbe diventato molto potente e che avrebbe cercato vendetta contro la Cresta delle Miriadi di Divinità. Così, anche se avesse ucciso Yi Yun, non sarebbe stato biasimato dal patriarca e dal maestro della setta. Invece, avrebbe risolto una loro preoccupazione.


Pensando a questo, Feng Yunyang divenne ancora più euforico.


Uccidere Yi Yun avrebbe potuto eliminare l’ossessione che lo tormentava e recuperare l’onore perduto. Ciò che lo attendeva in futuro erano prospettive illimitate. Il mondo sarebbe stato ai suoi piedi, permettendogli di godere di innumerevoli bellezze e una durata di vita di dieci milioni di anni. Non era forse questo l'apice della vita!?


"Giovane maestro della setta, sei davvero fortunato ad essere tenuto in così buona considerazione dal patriarca. Ci rendi estremamente invidiosi."


I presenti erano pieni di invidia. Sapevano che il talento di Feng Yunyang non era sbalorditivo, ma era sufficiente a battere il loro. Era piuttosto inferiore rispetto ad uno scherzo della natura come Yi Yun. Non sembrava meritare il numero di risorse che il patriarca stava spendendo per crescerlo. Questo tipo di favore faceva esplodere di gelosia gli altri!


In effetti, alcuni mesi fa, iniziarono a circolare voci di come Feng Yunyang fosse il figlio illegittimo del patriarca!


Anche se il patriarca era stato a capo della Cresta delle Miriadi di Divinità per tanti anni, non era mai stato menzionato che avesse un figlio. In effetti non aveva mai avuto donne al suo fianco.


La gente speculava che fosse dovuto alle strane tecniche di coltivazione che il patriarca praticava. Aveva trasformato il suo corpo in quello di un ragazzo e non poteva avere rapporti sessuali, rendendo molto difficile per lui produrre eredi.
Ed era possibile che, avvicinandosi alla fine della sua vita, avesse usato metodi speciali per produrre con grande difficoltà un figlio illegittimo, Feng Yunyang. E questo era risultato nel suo trattamento favorevole. Altrimenti, non c’erano spiegazioni adeguate.


In tal caso, nessuno poteva protestare, indipendentemente da quale trattamento Feng Yunyang ricevesse.


Come poteva Feng Yunyang non accorgersi di come la pensavano? I loro sguardi invidiosi e gelosi lo rendevano solo più compiaciuto.


In quel momento, il gettone da discepolo di Feng Yunyang si illuminò improvvisamente. Una trasmissione della voce dal patriarca!


Dopo aver sentito il messaggio, l'espressione di Feng Yunyang cambiò. "Ho una questione che richiede la mia attenzione. Mi congederò. Continuate a mangiare!"


Mentre parlava, Feng Yunyang lampeggiò e svanì dal Ristorante Miriadi di Divinità.


Sebbene Feng Yunyang amasse concedersi dei piaceri, era ancora consapevole della sua posizione. Il patriarca gli aveva dato tutto, quindi avrebbe dovuto ubbidire immediatamente ad ogni suo ordine.


Quindici minuti dopo, Feng Yunyang era arrivato nelle stanze di isolamento del patriarca del Miriadi di Divinità.


"Maestro!"


Feng Yunyang fece un inchino da discepolo. Mostrava un estremo rispetto nei confronti del vecchio. Ma nel profondo del suo cuore, non era del tutto a suo agio con il fatto che questa persona potesse determinare il suo destino in qualsiasi momento.


"Ti ho convocato qui per piantare il Seme dell'Anima." Disse il ragazzo vestito di rosso con la sua voce roca.


"Un altro impianto? Sono passati solo diciotto giorni."


Un Seme dell'Anima era un metodo di coltivazione spirituale scoperto dal patriarca Miriadi di Divinità. In passato, aveva ripetuto il processo dopo ottantuno giorni, poi quarantanove, e in seguito trentasei. Ora erano trascorsi solo diciotto giorni dall’ultimo impianto del Seme dell’Anima.


Ad oggi, Feng Yunyang aveva già più di trenta Semi dell'Anima impiantati nel suo corpo.


Dopo aver sperimentato il battesimo di ogni Seme dell'Anima, la forza spirituale di Feng Yunyang aumentava enormemente. Questo aveva anche ridotto gradualmente i suoi dubbi.


L’impianto dei Semi dell'Anima richiedeva che Feng Yunyang non opponesse resistenza. Doveva essere un processo completamente consensuale. All'inizio, Feng Yunyang era scettico, ma dopo aver pensato alla sua posizione in quanto membro della giovane generazione, si era calmato pensando che non c'era motivo per cui una figura così potente complottasse contro di lui. In seguito, il patriarca aveva speso un gran numero di risorse per lui e lo aveva nominato come successore del maestro della setta.
Questo aveva aumentato sempre di più la sua fiducia nel patriarca.


Mentre il ragazzo vestito di rosso formava sigilli con le mani, un'aura grigia partì dalla sua punta delle dita ed entrò nella fronte di Feng Yunyang.


Il giovane tremò improvvisamente mentre impallidiva. In seguito, sentì un dolore nel mare spirituale che durò per un intero quarto d'ora prima di recedere gradualmente.


Ogni impianto del Seme dell'Anima portava dolore al suo spirito e ogni tentativo era più intenso dell'altro. Secondo il patriarca, questa era una reazione naturale man mano che la coltivazione della tecnica diventava più profonda.


Sebbene Feng Yunyang fosse esitante, l’aveva già praticata per così tanto tempo. Non poteva più tornare indietro e quindi doveva continuare lungo il percorso.


"È quasi fatto." Disse il ragazzo vestito di rosso in un tono lento. La sua voce suonava come un vecchio che si avvicinava sempre di più alla bara.


"Domani sarà probabilmente il giorno in cui purificherò il tuo corpo."


Sentendo le parole del patriarca, Feng Yunyang divenne sorpreso e felice. "Così in fretta!?"


"Sì, ho gli ingredienti necessari per purificare il tuo corpo. Non c'è bisogno di aspettare ancora."

