---
title: Capitolo 1267 - Assicurare il Successo
pubDate: 2026-01-19T11:09:38.719Z
tags:
    - tmw
---


Capitolo sponsorizzato, ringraziamo Alessandro!
5 capitoli in coda totali (5 Alessandro),
0/1 sponsorizzazioni 1 euro a capitolo,
-Schadenfreude


In una notte, il picco principale della Cresta delle Miriadi di Divinità divenne improvvisamente gelido. Grandi fiocchi di neve, grossi come piume d'oca, svolazzarono nel cielo e continuarono a cadere per circa dieci ore. La mattina presto, quando i discepoli aprirono le porte delle loro dimore, videro uno strato di neve spesso un metro. Chi ci camminava, sprofondava fino alle ginocchia, producendo crepitii.


"Che bufera di neve!"


Duanmu Qingwen era affascinata dal mondo esterno ricoperto d'argento.


Bisognava sapere che la Cresta delle Miriadi di Divinità si trovava su una montagna alta più di diecimila metri, dove avrebbe dovuto fare estremamente freddo. Ma era coperta da formazioni che mantenevano la temperatura a un livello confortevole. Una nevicata così pesante era davvero rara.


La Cresta delle Miriadi di Divinità era originariamente coperta da ogni tipo di vegetazione spirituale. Anche i palazzi erano per lo più costruiti con splendida giada. Ora, erano coperti da fiocchi di neve cristallini, tra cui scorreva un limpido ruscello di brina. Era davvero come se fiori fossero in piena fioritura tra gli alti edifici di giada. Tutto assumeva un aspetto cristallino e incantevole.


"È stata proprio una bufera..."


Anche Yi Yun arrivò all'ingresso del cortile. L'aria del mattino era al picco della sua freschezza sotto la brezza gelida e lo faceva sentire proprio rinvigorito.


Duanmu Qingwen si sentì molto più felice dopo aver visto lo splendido paesaggio. Sebbene fosse stata confinata anche lei nella torre negli ultimi sei mesi, non si era annoiata, nonostante le giornate fossero state piene di nient'altro che ozio.


"Giovane maestro, riguardo a Zuoyan Xiaoyu..."


Per tutto questo tempo, Duanmu Qingwen non aveva idea di dove fosse Zuoyan Xiaoyu. Sebbene un tempo la considerasse una rivale, provava anche un senso di affinità con lei e quindi si chiedeva dove fosse.


"Sta benissimo. Non c'è bisogno che ti preoccupi."


Yi Yun non aveva dove nascondere Zuoyan Xiaoyu, quindi aveva potuto solo riporla nella torre dell’Avvento Divino e darle alcune tecniche di coltivazione per tenerla occupata. Era tutto ciò che poteva fare finché non avesse risolto la situazione con la Cresta delle Miriadi di Divinità.


Mentre Yi Yun parlava, la campana del mattino improvvisamente risuonò dal picco principale della setta.


Gong! Gong! Gong! Gong...


Il suono della campana poteva essere udito da ogni parte del territorio della Cresta delle Miriadi di Divinità.


"Oh? Questa è la campana che convoca tutti i discepoli personali e gli Anziani."


Yi Yun ne fu sorpreso. L'ultima volta che il patriarca era tornato, aveva convocato tutti, ma non aveva fatto suonare la campana.


"Hanno suonato la campana. Tutti i discepoli personali sono stati convocati al Palazzo dell'Imperatore di Giada in cima alla montagna. Anche tu devi andare!"


Alcuni guardiani vestiti di nero si presentarono davanti alla torre Luna Sommersa e informarono Yi Yun con un tono perentorio.


Nell'ultimi sei mesi, Yi Yun era stato confinato nella sua dimora. Questi guardiani vestiti di nero pattugliavano l'area ogni giorno. Non si erano riposati nemmeno quando aveva nevicato per tutta la notte.


"Devo andare?" Yi Yun aggrottò le sopracciglia. Doveva andare nonostante fosse confinato qui...


Aveva il presentimento che sarebbe successo qualcosa durante il suo viaggio al Palazzo dell'Imperatore di Giada. Tuttavia, Vecchio Serpente aveva lasciato un marchio su di lui. L’avrebbe saputo immediatamente se avesse incontrato qualsiasi pericolo. Inoltre, Vecchio Serpente aveva menzionato che anche il patriarca Miriadi di Divinità non era alla sua altezza, quindi non sembrava ci fosse troppo di cui preoccuparsi.


Con questo pensiero che gli dava coraggio, Yi Yun seguì i guardiani vestiti di nero e si diresse verso il Palazzo dell'Imperatore di Giada.


Lungo la strada, vide numerosi discepoli personali e Anziani che viaggiavano in gruppi. Calpestando la neve accumulata, rovinarono lo splendido paesaggio con i loro passi disordinati sulla neve piatta e liscia.


Alla fine, gli anziani e i discepoli convocati arrivarono in una piazza di fronte al Palazzo dell'Imperatore di Giada. Tuttavia, Yi Yun era un po' speciale. Era circondato da alcuni guardiani vestiti di nero, il che lo faceva risaltare.


Al centro del Palazzo dell'Imperatore di Giada, Yi Yun notò subito Feng Yunyang.


Feng Yunyang oggi indossava un abito speciale da giovane maestro di setta. Era stato fatto su misura e, a giudicare dalla lavorazione dei materiali, erano stati usati solo i tessuti migliori. Aiutava sia la coltivazione che la difesa e valeva otto milioni di giade spirituali. Molti erano invidiosi di questo abbigliamento così sontuoso.


Visto che la sua posizione non era mai cambiata, Feng Yunyang rimaneva la luna circondata dalle stelle. Questo formava un netto contrasto con Yi Yun.


"Quello non è Yi Yun? È stato davvero rilasciato? Beh, meglio. Ha bisogno di prendere una boccata d'aria o potrebbe soffocare lì dentro."


Disse con tono derisorio qualcuno accanto a Feng Yunyang. Era il padre di Song Bowen, Song Zhanchen.


Negli ultimi sei mesi, sembrava che la Cresta delle Miriadi di Divinità stesse facendo ogni sforzo per compensare le famiglie Song e Zhang per la morte dei loro eredi. Aveva selezionato due dei loro giovani dal talento eccezionale e li aveva nominati discepoli personali.
Questo aveva rassicurato molto i due clan. Inoltre, avevano saputo da Cang Wu e Feng Yunyang che Yi Yun non era in alcun modo apprezzato dal patriarca, che anzi sembrava avere intenzione di eliminare di nascosto Yi Yun, e così le due famiglie non avevano più avuto paura di lui.


Feng Yunyang guardò indietro verso Yi Yun con un accenno di derisione.


Sapeva benissimo che il patriarca aveva convocato questa riunione oggi per purificare il suo corpo. Dopodiché, il suo livello di coltivazione sarebbe aumentato drasticamente e Yi Yun non sarebbe più stato alla sua altezza.


"Yi Yun, da quanto tempo. Come va? Sei fuori in libertà vigilata? Perché non sei in un carro da prigionieri? Quanto sei patetico. Quindi cosa importa se mi hai sconfitto sei mesi fa? Oggi, io sto con il Maestro su questa piattaforma dell'Imperatore di Giada, mentre tu non sei che un prigioniero di basso rango. La differenza tra di noi non cambierà mai!"


"A proposito, devi essere curioso del perché il mio maestro ti abbia imprigionato. Lascia che te lo dica ora. Il maestro mi stava dando tempo, tempo per sviluppare la mia forza prima di sconfiggerti. Tu sei solo uno strumento per affinare le mie capacità!”


Feng Yunyang non si contenne affatto nel suo discorso. Parlò con gioia e un deliberato senso di vendetta. Molte persone lo sentirono.


Questa informazione in effetti era stata confermata ieri dal maestro della setta. Anche e intendeva rendere Yi Yun un palo umano, Feng Yunyang aveva ancora le sue riserve. Così aveva chiesto al maestro della setta il motivo dietro l'imprigionamento di Yi Yun. Non si aspettava di ricevere una risposta che gli desse una così piacevole sorpresa.


"Cosa? Il patriarca e il maestro della setta hanno imprigionato Yi Yun per renderlo uno strumento per affinare le capacità del giovane maestro della setta?”


Le persone erano stupite ma, a pensarci bene, era davvero possibile. Se il patriarca avesse voluto punire Yi Yun, non c'era bisogno di prendersi il disturbo di imprigionarlo. Non importava quanto fosse talentuoso Yi Yun, era solo un membro della giovane generazione. Sarebbe bastato distruggere la sua coltivazione, perché ci sarebbe stato bisogno di imprigionarlo? Allora era questo il motivo!


In effetti, dopo che era stato sconfitto brutalmente da Yi Yun, il Cuore del Dao di Feng Yunyang era rimasto danneggiato. Lo scherno che avrebbe affrontato in futuro sarebbe diventato un demone mentale che lo avrebbe tormentato. Solo sconfiggendo Yi Yun si sarebbe liberato da quell’ossessione.


Una volta che lo avesse battuto dopo aver purificato il suo corpo, avrebbe potuto rimuovere il suo demone mentale e la sua coltivazione sarebbe salita alla stelle.


"Quindi è questo il motivo. Mi chiedevo perché il patriarca avesse imprigionato Yi Yun."


Zhang Tianxing rise fragorosamente. Si sentì sollevare un peso dal cuore. Allora Yi Yun era spacciato.


"Il patriarca si è proprio impegnato. È davvero invidiabile che il giovane maestro della setta abbia un tale maestro."


"Da quello che ha detto il giovane maestro della setta, Yi Yun non sarebbe stato praticamente ridotto ad una bestia cresciuta per l’addestramento delle nuove generazioni?” Disse con una risata il giovane della famiglia Song promosso di recente.


Era magro e aveva le sopracciglia oblique. Visto che Yi Yun era troppo potente, non aveva osato fare dichiarazioni eccessive per evitare di essere preso di mira. Al massimo, lo avrebbe deriso alle spalle. Ma ora, conoscendo il destino di Yi Yun, questo ragazzo che aveva raggiunto solo il primo piano del Palazzo del Dao iniziò a fare lo spaccone come gli altri.


Ora, le famiglie Song e Zhang avevano un obiettivo chiaro. Si sarebbero aggrappati disperatamente al potente noto come Feng Yunyang.


Quando il discepolo irrispettoso dalle sopracciglia oblique fece il commento, la gente attorno cominciò a ridere fragorosamente. "Il ragazzo della famiglia Song ha fatto un'analogia così perfetta!"


Yi Yun rimase indifferente nei confronti del biasimo che Feng Yunyang, così come i molti Anziani e discepoli personali della Cresta delle Miriadi di Divinità, gli avevano rivolto. Rimase in silenzio.


Era già abituato a trovarsi in una situazione pericolosa. Stava solo aspettando il patriarca Miriadi di Divinità e il Calderone del Drago Ascendente.


In quel momento, l'atmosfera della piazza improvvisamente cambiò. Un'energia potente e fredda discese dal cielo.


Yi Yun guardò in alto. In qualche modo, il ragazzo vestito di rosso era apparso sopra la piazza senza che nessuno se ne accorgesse.


Poggiò i suoi piedi nudi su un calderone gigantesco. Yi Yun aveva già visto quell’artefatto; era una replica del Calderone del Drago Ascendente. Anche l'ultima volta che il ragazzo vestito di rosso era apparso, era stato sul calderone!


"Porgiamo i nostri saluti al patriarca!"


Tutti gli Anziani e i discepoli personali si inchinarono immediatamente al patriarca.


Yi Yun non poteva disturbarsi a mostrare rispetto. Dato che era quasi al punto di perdere ogni decoro con il patriarca Miriadi di Divinità, non gliene importava.


Il ragazzo vestito di rosso non diede nemmeno uno sguardo a Yi Yun, che era rimasto in piedi. Era come se l'esistenza stessa di Yi Yun non avesse alcuna importanza per lui.


Guardò in alto mentre nuvole scure avvolgevano il cielo. La forte nevicata della notte precedente non si era placata.


"Nuvole, disperdetevi!"


Il patriarca disse con noncuranza queste due parole, che si manifestarono nella realtà e volarono nel cielo.


Cantilene demoniache iniziarono a lampeggiare mentre le nubi scure nel cielo si dispersero a causa della frase del patriarca. La luce del sole si sparse e, in un batter d'occhio, il cielo era molto più luminoso!


Il ragazzo vestito di rosso era illuminato da un raggio del sole dorato con gli occhi chiusi. Mentre si crogiolava alla luce, fece un respiro profondo e aprì gli occhi per guardare tutti i presenti.


"Iniziamo!"


"Sì!" Un anziano apparve da dietro il ragazzo vestito di rosso. Era proprio il maestro della setta.


Tirò fuori settantadue bandiere da formazione dal suo anello interspaziale e agitò la mano, disperdendo le bandiere attorno alla periferia della piazza.


Subito dopo, una vecchia uscì dalla folla. Yi Yun l'aveva vista prima. Era presente quando il maestro della setta aveva fallito nel suo tentativo di risvegliare il Calderone del Drago Ascendente. Era stata lei a portare Ragazza Serpente.


Quando vide la vecchia, Yi Yun ebbe un pensiero. Anche Ragazza Serpente era qui?


Si guardò intorno per cercarla e, in effetti, la vide tra la folla.


Notando lo sguardo di Yi Yun, Ragazza Serpente forzò un sorriso. La sua situazione ovviamente non era molto buona!


‘Ragazza Serpente è qui. Probabilmente Vecchio Serpente ha lasciato un marchio anche su di lei.’ Pensò Yi Yun. Anche se Vecchio Serpente sembrava inaffidabile, si sarebbe comunque preso cura della sua discepola mentre era nella Cresta delle Miriadi di Divinità.


La vecchia iniziò a produrre sigilli e, insieme al maestro della setta, tutte le bandiere della formazione furono rapidamente posizionate. Luce nera scintillava dalle bandiere che circondavano l'intera piazza del Palazzo dell'Imperatore di Giada.


"Questa formazione..."


Le palpebre di Yi Yun fremettero. Solo allora si rese conto che il patriarca Miriadi di Divinità era probabilmente un maestro di formazioni!


Bisognava sapere che anche Feng Yunyang era orgoglioso delle sue formazioni. Alla torre Luna Sommersa, Feng Yunyang le aveva usate per attaccarlo. I suoi così detti 'piccoli successi' nelle formazioni erano, in effetti, dovuti agli insegnamenti dal patriarca Miriadi di Divinità. In origine era una nullità che proveniva da una minuscola setta, quindi come poteva aver acquisito così tnta dimestichezza nelle formazioni?


Tuttavia, il patriarca Miriadi di Divinità lo aveva reso un talento in un periodo di tempo molto breve. Questo fattore da solo era la prova della potenza del patriarca Miriadi di Divinità nelle formazioni!


Quando giunse a questa realizzazione, Yi Yun aggrottò le sopracciglia. Non era sicuro di cosa stesse facendo il patriarca Miriadi di Divinità.


In quel momento, il patriarca Miriadi di Divinità lanciò un disco da formazione mentre il calderone sotto di lui iniziò a roteare rapidamente!


Subito dopo, sei gocce di sangue apparvero nel suo palmo!


Vedendo le gocce di sangue, Yi Yun sentì palpitare il cuore. Le aveva riconosciute. Quando il maestro della setta aveva tentato di attivare il Calderone del Drago Ascendente, anche lu aveva usato quel tipo di gocce di sangue. Tuttavia, per lui era straziante anche usare solo una goccia.


Ma ora, il patriarca Miriadi di Divinità ne aveva estratte sei in una volta sola!


Yi Yun non era sicuro delle origini del sangue, ma era certo che il Calderone del Drago Ascendente avrebbe mostrato una grande reazione ad esso.


"Vai!"


Il patriarca Miriadi di Divinità scoccò un dito mentre le sei gocce di sangue si lanciavano nel Palazzo dell'Imperatore di Giada!


Le gocce di sangue erano grandi come piselli ma avevano la forza di meteoriti. Si schiantarono nel Palazzo dell'Imperatore di Giada, facendone crollare all'istante la sala principale!


"Boom!"


Il soffitto della sala principale crollò, le sue colonne si frantumarono mentre le macerie volavano verso l’alto!


Vedendo questa scena, tutti i presenti rimasero disorientati. Quella era la sala principale del Palazzo dell'Imperatore di Giada! Era un simbolo del potere supremo della Cresta delle Miriadi di Divinità. Era rimasta lì per milioni di anni ed era trattata come una terra sacra dai discepoli della setta. Perché nessuno faceva nulla mentre stava crollando?


Perché? Perché il patriarca ha distrutto il Palazzo dell'Imperatore di Giada?


Prima che potessero pensarci, risuonò un'esplosione fragorosa. Mentre la sala principale del Palazzo dell'Imperatore di Giada stava crollando, il terreno sottostante si spaccò. Un antico e disadorno calderone di bronzo volò fuori dalle crepe nel terreno!


Boom! Boom! Boom! Boom!


Gran parte del palazzo crollò a causa dell’ascesa del gigantesco calderone. L'intero artefatto lampeggiava con una debole luce nera come se ci fosse un drago nero arrotolato all'interno.


Vedendo il calderone, Yi Yun si allarmò. Questo era il vero Calderone del Drago Ascendente!


Il patriarca Miriadi di Divinità aveva usato sei gocce di sangue per risvegliare il vero Calderone del Drago Ascendente!


Yi Yun improvvisamente ebbe un brutto presentimento! In quel momento, il patriarca Miriadi di Divinità schiacciò direttamente il disco della formazione con una mano.


"Crack!"


Il disco della formazione si frantumò mentre un immenso qi vitale si disperdeva verso l'esterno. Contemporaneamente, il maestro della setta e la vecchia scossero le maniche, lanciando grandi quantità di giade spirituali!


Le giade spirituali erano una valuta comune della voragine. Ma il suo uso originale era fornire il qi vitale e l'energia necessari per la coltivazione o alle formazioni. E le giade spirituali nelle mani del maestro della setta e della vecchia erano sicuramente di qualità superiore, alcune erano perfino di grado supremo.
Nessuno poteva dire quanti soldi stessero gettando via. Le giade spirituali si sparsero tra le bandiere della formazione e, in pochi istanti, l'intera piazza iniziò a tremare violentemente!


La terra sussultò mentre lo spazio si frantumava. Yi Yun poteva vedere rune della formazione che emanavano fasci di luce rosso sangue diffondersi da sotto i suoi piedi.


In quel momento, l'intera piazza era diventata un'enorme formazione. E questa formazione stava sollevando lentamente la folla nel cielo!


Una formazione di teletrasporto!?


Yi Yun ne fu allarmato. Naturalmente era molto meno esperto in formazioni rispetto al maestro della Cresta delle Miriadi di Divinità, ma era estremamente sensibile alle leggi dimensionali dello spazio. Sentì immediatamente che la formazione stava cercando di lacerare il vuoto!


Inoltre, intuì che era una formazione di teletrasporto a lunga distanza perché poteva percepire fluttuazioni di energia dello spazio che superava di cento volte le normali formazioni di teletrasporto. Era impossibile che si spostassero nelle vicinanze visto che avevano consumato così tante giade spirituali e bandiere di formazioni!


"Oh no!"


L'espressione di Yi Yun cambiò! Se fosse stato teletrasportato via, le conseguenze sarebbero state inimmaginabili! Tuttavia, in quel momento, era circondato da un gran numero di Anziani, dal maestro della setta e dal patriarca. Per lui sarebbe stato impossibile distruggere la formazione di teletrasporto da solo!


