---
title: Capitolo 1302 - Grande Mondo del Sud Celeste
pubDate: 2026-02-14T14:01:25.444Z
tags:
    - tmw
---


Capitolo sponsorizzato, ringraziamo Ducan!
6 capitoli in coda totali (6 Ducan)
0/1 sponsorizzazioni 1 euro a capitolo,
-Schadenfreude


Chiunque poteva capire quanto Xia Zijian fosse infuriato. La signora dell'Isola Chiaro Lunare era una donna seria che desiderava evitare conflitti durante il viaggio. Disse immediatamente: "Bene! Partiamo."


Sentendo queste parole, Xia Zijian non poté che lasciar perdere. Guardò Yi Yun con indignazione e chiese: "Ha intenzione di partecipare alla competizione marziale durante l'Incontro delle Vette del Sud Celeste nel suo viaggio nel Grande Mondo del Sud Celeste?"


Dopotutto, Yi Yun era il maestro della setta Miriadi di Divinità. Al momento, poteva solo subire in silenzio nonostante fosse stato umiliato. Tuttavia, si rifiutava di accontentarsi di subire in silenzio.


Se Yi Yun avesse partecipato alla competizione marziale, avrebbe potuto picchiarlo all'incontro per vendicarsi.


Xia Zijian aveva una buona idea, ma prima che Yi Yun potesse rispondere, Jing Yuesha intervenne. Imitò il tono di Yi Yun: "Il maestro della setta Yi non è interessato alla competizione marziale. Non vuole umiliarvi data la sua posizione. Sta pensando di sfidare il maestro della setta Yi chiedendo questo? Probabilmente non ne è degno, perché il maestro della setta Yi non la ritiene all'altezza."


Jing Yuesha disse questo per alimentare le fiamme. Era una pesce dispettosa che voleva vedere il mondo sprofondare nel caos. Quando Xia Zijian la sentì, una vena sulla sua fronte si gonfiò. Sebbene immaginasse che non fossero le parole esatte di Yi Yun, era probabile che avesse detto qualcosa di simile in passato. Questa canaglia era troppo arrogante!


Xia Zijian guardò Yi Yun, ma vide che era completamente imperturbabile. Non la contraddisse, né cercò di appianare la discussione con parole gentili. Era equivalente a un suo silenzioso consenso alle parole di Jing Yuesha.


In realtà, Yi Yun non poteva nemmeno preoccuparsi di sprecare fiato con Xia Zijian. Era un bene che Jing Yuesha avesse fatto da portavoce. Era vero che non riteneva Xia Zijian all'altezza.


"Zitta, Yuesha. È ora di partire.” Disse la Signora dell'Isola Chiaro Lunare accigliandosi. Dal suo punto di vista, era inutile che Jing Yuesha litigasse con Yi Yun.


Mentre la Signora dell'Isola Chiaro Lunare parlava, la formazione dietro di lei cominciò ad attivarsi, emettendo una potente luce. La formazione era già stata riempita di Giade Spirituali, e quando l'energia al suo interno si radunò, si trasformò in un fascio di luce che schizzò verso l’alto.


"Crack!"


Il cielo cominciò a lacerarsi nel punto colpito dal fascio divino di luce. Un enorme varco spaziale apparve dal nulla.


"Andiamo!"


Detto questo, la Signora dell'Isola Chiaro Lunare tirò fuori un incrociatore spirituale dal suo anello interspaziale e lo lanciò, dove fluttuò a mezz'aria.


L'incrociatore spirituale era fatto da Arcana Giada Mistica e sulla sua superficie c’erano incisioni di formazioni. Era un tesoro difensivo di grado supremo e poteva attraversare facilmente tempeste spaziali ad altissima velocità, come un pesce nell'acqua.


Allo stesso tempo, Ren Yunzong sfoderò il suo incrociatore spirituale. Rispetto a quello dell'Isola Chiaro Lunare, era più grande e maestoso.


Un incrociatore spirituale così grande era di per sé un tesoro di grado supremo da Lord Divini. Non era facile da controllare, specialmente in un viaggio come quello dal Mare Calmo al Grande Mondo del Sud Celeste. Era lungo e bisognava attraversare molte barriere spaziali. Inoltre, le tempeste dimensionali nella voragine erano molto più forti di quelle nei dodici Cieli Empirei.


"Il viaggio dal Mare Calmo al sud celeste è pieno di pericoli. Un normale incrociatore spirituale viene generalmente squarciato dalle tempeste spaziali. Maestro della setta Yi, viaggerà da solo?"


Jing Yuesha sorrise mentre chiedeva a Yi Yun con tono canzonatorio. Ma appena finì la frase, Yi Yun aveva già alzato la mano.


"Boom!"


Con un forte boato, l'intera terra tremò. Yi Yun lanciò un'enorme pagoda che quasi schiacciò le montagne con la forza del suo arrivo. Si ergeva dritta tra le nuvole.


Era naturalmente la torre dell'Avvento Divino. Era un tesoro dall’aura opprimente. Poteva perfino schiacciare potenti guerrieri, indicando quanto fosse pesante.


"Oh? Questo tesoro?"


Lo sguardo della Signora dell'Isola Chiaro Lunare si accese. Naturalmente poteva vedere quanto fosse straordinaria la qualità della torre dell'Avvento Divino. Era un tesoro raro. Non solo poteva essere usata come mezzo di trasporto, ma anche come dimora. Era estremamente preziosa.


Tuttavia, non era facile raffinare un tesoro di così alto livello. Era piuttosto impegnativo per chi lo controllava.


"Nipote marziale Yuesha, non c'è bisogno di preoccuparsi per me. Viaggerò da solo."


Yi Yun sorrise mentre teneva Zuoyan Xiaoyu prima che si trasformassero in una scia di luce che scomparve nella pagoda.


L'attimo dopo, la torre dell'Avvento Divino schizzò verso il cielo. Il potente slancio squarciò la terra, sollevando una quantità infinita di macerie!


Jing Yuesha guardò sbigottita l'imponente torre dell'Avvento Divino svanire attraverso il varco spaziale. Era abbastanza da farle dimenticare che Yi Yun l'aveva chiamata nipote marziale.


"Quel tipo è riuscito davvero a raffinare un tesoro così potente."


Jing Yuesha dovette ammettere che, rispetto all'elegante Incrociatore fatto da Arcana Giada Mistica della loro Isola Chiaro Lunare, la pagoda era molto più maestosa.


"Andiamo anche noi."


Disse la Signora dell'Isola Chiaro Lunare mentre tutti salivano sul mezzo. I due incrociatori spirituali si trasformarono immediatamente in scie brillanti ed entrarono nel varco spaziale.


E dopo essere entrati nel passaggio, lo spazio si distorse nuovamente mentre lo squarcio svaniva all'istante, facendo tornare il cielo azzurro come prima.


…


Quindici giorni dopo. Grande Mondo del Sud Celeste…


Rispetto al Mare Calmo, il Grande Mondo del Sud Celeste era immenso. Inoltre, la maggior parte del Mare Calmo era coperta da oceani. Naturalmente non era sostenibile per gli umani rimanere in acqua per periodi di tempo prolungati.
Tuttavia, il Grande Mondo del Sud Celeste era diverso in quanto era per lo più terraferma sconfinata. L'oceano era invece circondato dall'enorme continente, essendo più che altro un gigantesco lago salato.


Con così tanta terra, naturalmente il Grande Mondo del Sud Celeste era molto più popoloso.


Inoltre, anche la distribuzione delle fazioni era un po’ differente.


Le organizzazioni più forti nel Mare Calmo erano sette, con il Capitolo del Fulcro Celeste, l'Isola Chiaro Lunare e la Cresta delle Miriadi di Divinità che controllavano il destino di numerosi paesi mortali tramite la loro influenza.


Quelle nel Grande Mondo del Sud Celeste erano invece paesi.


Alcuni dei regni divini più antichi erano stati fondati più di cento milioni di anni fa. La loro eredità era incredibilmente profonda.


Nella regione centrale del Grande Mondo del Sud Celeste, c'erano tre potenti paesi antichi. Erano l'Impero Divino del Tuono, Fuorinuvola e l'Impero Magus Nove Li.


L'Impero Divino del Tuono e Fuorinuvola avevano territori vastissimi. Molti guerrieri comuni non riuscivano a superare i confini dei due regni in tutta la loro vita.


Quanto all'Impero Magus Nove Li, era il più piccolo e si estendeva per circa cinquemila chilometri. Tuttavia, nessuno osava sottovalutarne la potenza. Era un paese potente e misterioso, si diceva che fosse più potente dell'Impero Divino del Tuono e Fuorinuvola.


L'Incontro delle Vette del Sud Celeste era organizzato dall'Impero Divino del Tuono e dall'Impero Fuorinuvola. L'Impero Magus Nove Li non avrebbe partecipato, in effetti raramente lo faceva.


Toccava all'Impero Fuorinuvola ospitare il raduno. Si teneva in una sub-capitale dell'Impero Fuorinuvola: la città Pozza di Nuvole.


Era un centro costruito accanto alle montagne, quindi era perennemente immersa tra le nubi. Rientrava tra le prime dieci città in quanto a grandezza.


Anche la città Miriadi di Divinità che Yi Yun aveva visitato era enorme e brulicante, ma non era paragonabile a Pozza di Nuvole. Non per quanto riguardava il livello di vivacità, ma il livello delle persone che camminavano per le strade della città Pozza di Nuvole.


La città Miriadi di Divinità era composta da comuni mortali che ruotavano attorno alla setta principale. Quanto alla città Pozza di Nuvole, era un centro abitato da guerrieri.


Passeggiando per la città, Yi Yun avrebbe visto spesso giovani élite con solide fondamenta e vecchi esperti che avevano raggiunto traguardi nella loro coltivazione.


Anche i negozi, come quelli di armi o medicinali, erano gestiti da guerrieri. Le merci vendute erano tipicamente costose e straordinarie.

