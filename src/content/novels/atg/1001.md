---
title: Capitolo 1001 – Potere del Gelo Assoluto
pubDate: 2025-02-03T07:52:46.901Z
tags:
    - atg
---


<em>Capitolo regolare, 3 in coda, 0/10 donazione</em>


<em>-Alstor, che vi manda tanti baci per i commenti sotto il capitolo di ieri (tranne a Flavio, a lui va bene una stretta di mano)</em>






Prima la sola rabbia di Mu Xuanyin era stata sufficiente a far impallidire i presenti, perciò quando rilasciò il suo intento omicida tutti vennero improvvisamente colti dal panico.


Perché si trattava dell'intento omicida del Realm King del Regno della Canzone Glaciale!


“Aspetti, aspetti! Per favore, Mi ascolti ancora per qualche secondo!” gridò con ansia Yan Wancang, avanzando coraggiosamente di un passo. Ormai, si stava pentendo amaramente di aver portato anche Huo Rulie. Dopotutto, erano venuti soltanto in sei perché non volevano sembrare ostili o con cattive intenzioni. Volevano soltanto discutere riguardo all'Antico Drago Cornuto. Eppure, anche se erano chiaramente più deboli ed erano nel cuore del Regno della Fenice di Ghiaccio, Huo Rulie aveva davvero osato mancare di rispetto a Mu Xuanyin di fronte a tutti, usando parole straordinariamente dure.


Yan Wancang non riusciva a immaginare nulla che potesse peggiorare ulteriormente la situazione... dannazione, la testa di Huo Rulie doveva essersi riempita di me**a!


L'intento omicida di Mu Xuanyin non terrorizzò e scioccò solamente Yan Wancang e Yan Juehai, ma anche tutti gli Anziani della setta, tanto che Mu Huanzhi gridò frettolosamente: “Maestra della setta! La prego, ascoltiamo cos'ha da dire il Maestro di setta Yan...”


Tuttavia, ormai Mu Xuanyin era già scattata in avanti come una tempesta di vento.


“Ritiriamoci!”


Gridò a squarciagola Yan Wancang, emettendo un lampo di luce accecante e spingendo molto lontano Yan Zhuo, Yan Mingzuan e Huo Poyun con una gigantesca ondata di Energia Misteriosa.


“Utilizziamo subito la Formazione!”


I Settantadue Anziani spiccarono contemporaneamente il volo, creando all'istante una gigantesca barriera di cristalli di ghiaccio.


Non appena Mu Xuanyin si mosse, l'intera Sala cadde nel caos. Soltanto Yun Che rimase fermo, con un'espressione priva di panico, come se fosse perso nei suoi pensieri.


Infatti, gli era chiaro che ad aver fatto perdere a tutti il controllo sulla situazione non era stato Huo Rulie, ma Mu Xuanyin.


Yan Wancang era stato tutto sommato sincero, era anche stato parecchio rispettoso, rimanendo calmo e gentile. Eppure, Mu Xuanyin aveva risposto soltanto rifiutando freddamente la sua richiesta e prendendo l'iniziativa di riportare alla luce i vecchi conflitti, toccando volutamente i terribili tasti dolenti di Huo Rulie e riaccendendo il suo odio. Come se questo non bastasse, aveva anche rivelato di fronte a tutti alcuni suoi fatti privati che avrebbero dovuto restare segreti...


Nessun uomo avrebbe potuto sopportare che un segreto del genere venisse rivelato pubblicamente, figurarsi il Maestro della setta del Corvo Dorato.


Inoltre, per effetto del Sangue del Corvo Dorato, Huo Rulie aveva già di per sé un carattere esplosivo, come un vulcano... se non avesse perso il controllo e non fosse scoppiato dalla rabbia, sarebbe stato davvero strano.


Mu Xuanyin doveva sicuramente conoscere bene la personalità di Huo Rulie, perché era impossibile che avesse deciso di provocarlo così apertamente senza essere sicura di quali sarebbero state le conseguenze.


Quindi, l'unica spiegazione era che doveva averlo fatto di proposito.


Eppure, anche in futuro, quegli insulti reciproci non avrebbero mai portato alcun beneficio alle relazioni fra il Regno della Canzone Glaciale e il Regno del Dio del Fuoco. Ma nonostante questo, Yun Che era sicuro che Mu Xuanyin avesse agito in quel modo per un motivo. Era estremamente confuso... e non soltanto perché non riusciva neppure a percepire la forza misteriosa di Mu Xuanyin. Del resto, anche la Fenice di Ghiaccio gli aveva detto che Mu Xuanyin era incredibilmente saggia.


Quindi, perché mai avrebbe dovuto provocare Huo Rulie? Voleva una scusa per ucciderlo?


No!


Se davvero avesse voluto uccidere Huo Rulie, allora lui sarebbe stato già morto. Inoltre, non lo aveva mai aggredito durante gli ultimi mille anni, mentre Mu Bingyun soffriva atrocemente, quindi ora che sua sorella era guarita aveva ancora meno motivi per volerlo uccidere.


Dopotutto, Mu Xuanyin stessa aveva appena detto che in passato aveva giurato di rinunciare al trono e distruggere l'intero setta del Corvo Dorato, se sua sorella fosse morta... Durante gli ultimi mille anni, aveva continuato a dire che avrebbe ucciso Huo Rulie soltanto dopo aver rinunciato alla posizione di Realm King. Chiaramente, finché manteneva quel titolo doveva agire tenendo conto del bene del Regno della Canzone Glaciale. Se il Regno del Dio del Fuoco e il Regno della Canzone Glaciale si fossero scontrati in una sanguinosa guerra aperta, lei sarebbe sicuramente sopravvissuta per il suo Reame Stellare sarebbe stata una tragedia.


Quindi, ora cosa diavolo...


Nella frazione di secondo in cui Yun Che pensò tutto questo, Mu Xuanyin raggiunse rapidamente Huo Rulie.


“Credi che io abbia paura!?”


Dal corpo di Huo Rulie esplose una violenta fiammata e, mentre urlava infuriato, nell'aria risuonò il grido del Corvo Dorato. Contemporaneamente, Un flusso di scarlatte fiamme ardenti si diressero verso Mu Xuanyin.


A quel punto, Yan Wancang e Yan Juehai furono costretti a ingoiare il rospo e partecipare allo scontro, perciò si disposero subito al fianco di Huo Rulie, avvolti dalle fiamme della Fenice e dell'Uccello Vermiglio. Le tre Fiamme degli Dei Primordiali si riversarono simultaneamente nel cielo, verso Mu Xuanyin, rendendo l'aria completamente cremisi.


In quanto ai tre discepoli del Regno del Dio del Fuoco, scagliati lontano da Yan Wancang, erano inginocchiati a terra, completamente immobili e con gli occhi spalancati, limitandosi a osservare dalla distanza... era la prima volta in vita loro che vedevano i tre Grandi Maestri delle sette unire le forze contro una sola persona... e, per di più, si trattava di una donna.


Yun Che, invece, aveva lo sguardo fisso su Yan Wancang...


Le Fiamme del Corvo Dorato erano così feroci da essere spesso incontrollabili. Senza alcun dubbio erano quelle dal potere più intenso e dalla forza maggiore. Anche se le Fiamme della Fenice, in confronto, erano più deboli, naturalmente erano comunque in grado di incenerire ogni cosa. Eppure, le Fiamme dell'Uccello Vermiglio di Yan Wancang sembravano ancora più tenui, come se non fossero incandescenti ma semplicemente calde.


Quelle erano davvero le più potenti fra le tre Fiamme Divine, quelle chiamate le “Fiamme Sacre”, le Fiamme dell'Uccello Vermiglio temute da tutti i Diavoli!?


Un attacco combinato dei tre Maestri di setta del Regno del Dio del Fuoco era senza dubbio il più letale di tutto il loro Reame. La potenza di quelle Fiamme era così terrificante che persino Yun Che si sentì completamente senza fiato. In quanto a Mu Xuanyin, la più vicina a esse, si limitò a distendere distrattamente una mano... soltanto la sua mano sinistra.


All'improvviso il tempo sembrò rallentare. Persino il più debole fra i discepoli della setta della Fenice di Ghiaccio poté vedere chiaramente la candida mano di Mu Xuanyin aprirsi lentamente, mostrando il palmo bianco come la neve, per poi muoversi delicatamente in avanti. Tutti videro vagamente un fiore di luce blu ghiaccio, quasi invisibile, avanzare e scontrarsi con le tre Fiamme Divine che sembravano in grado di bruciare il mondo intero.


Sembrava che una piccola farfalla azzurra stesse volando verso un'eruzione vulcanica.


Ding!


Nell'istante stesso in cui quella tenue luce blu sfiorò le Fiamme Divine che ricoprivano il cielo, tutti si prepararono a sentire un boato assordante, ma non ci fu nessuna esplosione di Energia Misteriosa. Al contrario, sembrò subito che tutto fosse stato improvvisamente congelato e il bagliore azzurro divenne leggermente più intenso. Anche le tre Fiamme Divine si fermarono completamente... sembrava che il tempo stesso si fosse improvvisamente fermato.


L'unico segnale che indicava al contrario erano gli occhi dei tre Maestri di setta del Regno del Dio del Fuoco, le cui pupille tremavano senza controllo.


Quella scena surreale rimase immutata per circa tre secondi, poi la luce blu tremò lievemente e scomparve con un suono delicato. Subito dopo, le Fiamme rosso chiaro dell'Uccello Vermiglio, quelle cremisi della Fenice e quelle scarlatte del Corvo Dorato divennero azzurre in un batter d'occhio.


“C-cosa!?” Yun Che era così scioccato che impallidì.


Quella fiammata... era composta dalle tre Fiamme Sacre dei Grandi Maestri delle sette del Regno del Dio del Fuoco, eppure si sono davvero trasformate in ghiaccio!


L'espressione di Mu Xuanyin rimase fredda e impassibile, senza alcuna emozione. In quanto a Yun Wancang e Yan Juehai, erano spaventati e amareggiati, mentre nello sguardo infuriato di Huo Rulie comparvero evidenti tracce di terrore.


Bang!


Le fiamme congelate esplosero, ricoprendo improvvisamente il cielo con innumerevoli frammenti di ghiaccio. Nello stesso istante, Yan Canwang e Yan Juehai vennero scagliati in aria. Yan Wancang riuscì a recuperare l'equilibrio e i suoi piedi strisciarono contro il terreno per centinaia di metri, finché la sua schiena non sbatté contro la barriera eretta dallo sforzo combinato di tutti gli Anziani della setta della Fenice di Ghiaccio. In quanto a Yan Juehai, si schiantò direttamente contro la barriera poco lontano da Yan Canwang e rimase a terra, in ginocchio. Rimase fermo per parecchio tempo prima di riuscire a rialzarsi, con entrambe le mani ricoperte da un sottile strato di ghiaccio...


Anche se quello strato di ghiaccio sembrava fragile, Yan Juehai dovette fare disperatamente appello alle sue Fiamme della Fenice per parecchie volte prima di riuscire a scioglierlo lentamente.


Tuttavia, Huo Rulie era stato molto più sfortunato di loro due, siccome un raggio di luce blu aveva attraversato lo spazio mentre le fiamme congelate esplodevano, distruggendo tutta la sua Energia Misteriosa protettiva e trafiggendolo silenziosamente al petto.


“Pfft!”


Dalle labbra di Huo Rulie sfuggì un gemito terribile e pregno di dolore, mentre lui venne scaraventato via. Mentre era a mezz'aria, un lungo fiotto di sangue ghiacciato sgorgò dalla ferita, formando un arco rosso nel cielo. Si schiantò a terra a parecchie centinaia di metri di distanza.


Prima ancora che il fiotto di sangue ghiacciato potesse toccare terra, si era già sciolto di nuovo.


Whoosh!


Una tempesta di vento si formò improvvisamente, creando un turbine di ghiaccio nella sala. Mu Xuanyin continuò a fluttuare a mezz'aria, restando nell'occhio del ciclone e osservando freddamente Huo Rulie dall'alto in basso mentre tremava dal freddo e dal dolore.


L'intera sala era avvolta dal silenzio. I tre discepoli portati dai Grandi Maestri delle sette erano paralizzati, con lo sguardo perso nel vuoto. Non riuscivano, o forse non osavano, a credere a ciò che avevano appena visto. Anche se sentivano parlare già da molto tempo della potenza straordinaria del Realm King del Regno della Canzone Glaciale, non avrebbero mai immaginato che i loro tre Grandi Maestri di setta, che per loro erano come degli dei, sarebbero stati sconfitti così miserabilmente. Per loro era ancora più difficile accettare che... si era trattato di una sconfitta rapida, totale e schiacciante.


Nel giro di pochi secondi, Yan Canwang e Yan Juehai erano stati scagliati via, mentre Huo Rulie era stato persino ferito gravemente.


Finalmente capirono perché, mille anni prima, il Regno del Dio del Fuoco aveva deciso di non cercare vendetta quando Mu Xuanyin aveva distrutto tutti quegli Imperi e Nazioni sotto il loro controllo, anche se il Regno della Canzone Glaciale era chiaramente decine e decine di volte più debole di loro.


Yun Che aveva la bocca spalancata. Soltanto dopo parecchio tempo riuscì a chiuderla. Si sentiva come se anche i suoi polmoni fossero stati congelati.


Anche se Mu Bingyun gli aveva già detto che i tre Grandi Maestri delle sette del Regno del Dio del Fuoco non sarebbero stati all'altezza di Mu Xuanyin neanche unendo le forze, Yun Che non avrebbe mai immaginato che la differenza di forza fosse così enorme... ognuno dei tre Grandi Maestri era al livello di un Realm King di un Reame Stellare Intermedio, eppure non avevano resistito a neppure un solo attacco di Mu Xuanyin.


Questo non era affatto perché loro tre erano troppo deboli; era chiaro che era Mu Xuanyin ad avere una potenza troppo terrificante.


Forse, non era molto più debole di Jasmine da completamente guarita... Yun Che tremò, non appena gli passò per la testa questo pensiero.


“Maestro!” in preda all'ansia e al panico, Huo Poyun corse follemente a fianco di Huo Rulie. Quando vide che la ferita al suo petto non era troppo grave, Huo Poyun si sentì piuttosto sollevato, anche se Huo Rulie era ancora pallido come uno spettro e il suo corpo era avvolto da un'aura gelida. In ogni caso, Huo Poyun stava ovviamente ancora tremando senza controllo dal terrore.


Se non l'avesse visto di persona, nessuno degli abitanti del Regno del Dio del Fuoco avrebbe mai creduto che il Realm King del Regno della Canzone Glaciale fosse così spaventoso. Era a un livello completamente diverso da quello dei tre Grandi Maestri delle sette.


“Realm King del Regno della Canzone Glaciale... per favore, abbia pietà!” gridò disperatamente Yan Wancang: “Giuro che non siamo venuti qui con intenzioni ostili!”


“Maestra della setta, per favore si calmi!” Mu Bingyun aveva già raggiunto di scatto il fianco di Mu Xuanyin, annuendo lentamente.


“Uccidere Huo Rulie non porterebbe alcun vantaggio a nessuno dei nostri due Reami... la imploro di pensarci attentamente, Realm King del Regno della Canzone Glaciale.” Yan Juehai si rialzò in piedi, con le mani appena liberate dallo strato di ghiaccio che tremavano ancora, e disse: “Siamo venuti soltanto per discutere del Drago Cornuto. Non avevamo la minima intenzione di provocarla.”


Mu Xuanyin ignorò completamente entrambi, ma in effetti ritrasse la mano e fissò con freddezza Huo Rulie, deridendolo con un tono privo di emozioni: “Huo Rulie, pensavo che fossi diventato più forte negli ultimi anni dato che ha osato abbaiare di fronte a me. Ma alla fine, anche dopo aver abbaiato non è stato in grado di mordermi.”


“Mu Xuanyin!” Huo Rulie si sollevò sulle braccia, con gli occhi così scarlatti e iniettati di sangue da sembrare sul punto di scoppiare. Tuttavia, non appena pronunciò quel nome, Yan Wancang gridò: “Huo Rulie, stai zitto dannazione!”


Yan Juehai strinse i denti, poi anche lui si voltò verso Huo Rulie e gli disse: “Huo Rulie, se proprio vuoi crepare almeno non trascinarci con te! Se un paio di frasi ti fanno arrabbiare così tanto, hai sprecato la tua vita in tutti questi anni! Poco tempo fa hai accettato personalmente un nuovo discepolo diretto, un ragazzo che tu stesso hai detto di amare come se fosse figlio, eppure ora stai per farlo ammazzare!”


Yan Juehai voleva davvero avvicinarsi a Huo Rulie e prenderlo a schiaffi parecchie volte, per poi schiaffeggiare anche se stesso... sapeva che la rabbia di Huo Rulie non era sparita, neppure dopo mille anni. Inoltre, sapeva anche che era stato nuovamente accecato dall'ira quando aveva scoperto che Mu Bingyun era guarita completamente. Eppure, aveva comunque deciso di portarlo lì con loro...


Era stato davvero un cog***ne!


Le parole di Yan Juehai furono come una secchiata d'acqua gelida in faccia per Huo Rulie, che strinse i denti e i pugni ma... guardando Huo Poyun, al suo fianco, alla fine ingoiò gli insulti che stava per pronunciare e il sangue che gli stava risalendo in bocca.


“D'accordo... d'accordo...” Huo Rulie aveva la voce tremante: “Mu Xuanyin, oggi ammetto la mia sconfitta... sono stato io stesso la causa dei miei mali! In effetti, di fronte a te non sono altro che spazzatura! Non posso sconfiggerti, né posso salvare mio figlio, né sono riuscito a vendicarlo come si deve!”


“Ma c'è qualcosa in cui neppure tu, Mu Xuanyin, sarà mai al mio livello!” la voce di Huo Rulie si alzò improvvisamente, e gridò con la voce roca: “Il suo Regno della Canzone Glaciale, senza di te, non sarà mai in grado di tenere testa al mio Regno del Dio del Fuoco! Nel suo misero Reame, non sei riuscita neppure a trovare qualcuno a cui insegnare le tue tecniche! Io non posso davvero essere paragonato a te... ma soltanto io! Quando sia io che te saremo morti, i tuoi successori non potranno che inchinarsi ai piedi dei miei! Non saranno mai al loro livello! Ahahahahahah!”
                                


                                



