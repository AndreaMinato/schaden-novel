---
title: Capitolo 1003 – Una Scommessa!
pubDate: 2025-02-03T07:52:46.901Z
tags:
    - atg
---


<em><strong>Capitolo sponsorizzato!!</strong> Grazie mille Luciano!! 1 in coda, 0/10 donazione</em>


<em>-Alstor, che ha comprato Fran Bow ed è inquietantissimo ho paura aiuto</em>






“Io sono Huo Poyun, della setta del Corvo Dorato del Regno del Dio del Fuoco.” disse gentilmente e con cortesia Huo Poyun, di fronte a Yun Che: “Qual è il tuo nome, mio onorevole avversario?”


“Yun Che. Sono nato in un regno inferiore, ma ora sono un discepolo della setta della Fenice di Ghiaccio.” rispose cortesemente Yun Che. Tuttavia, nella sua mente continuava a chiedersi quali potessero essere le intenzioni di Mu Xuanyin.


“Yun Che?” Huo Rulie scoppiò improvvisamente a ridere: “Che coincidenza, mi diverte l'idea che il tuo cognome sia Yun e il mio discepolo si chiami Poyun. Rispecchia davvero questa situazione, hahahahaha.”


Nota di Alstor: “Yun” significa “Nuvola”e “Poyun” significa più o meno “Rompere le nuvole”.


“Huo Rulie, non temi che se riderai troppo forte perderai la lingua?” lo sguardo di Mu Xuanyin divenne gelido: “Yun'er, inizia pure!”


“~！@#￥%…” Yun Che non poté che deglutire e assumere una posizione da combattimento... dopotutto, il suo avversario era al Divine Tribulation Realm! Anche se fosse stato dieci volte più forte, non sarebbe stato comunque in grado di tenere testa a Huo Poyun. Quali erano di preciso le intenzioni di Mu Xuanyin... non poteva volere che lui facesse una figuraccia di fronte a tutti, no?


Huo Poyun fece un piccolo inchino con le mani giunte e un bagliore fiammeggiante lo avvolse dalla testa ai piedi: “Per favore, illuminami!”


Anche se Yun Che aveva assunto una posizione difensiva, naturalmente Huo Poyun avrebbe aspettato che fosse lui a fare la prima mossa. Dopotutto, era un onorevole praticante del mistero nella fase intermedia del Divine Tribulation Realm. Come avrebbe potuto attaccare per primo un avversario che aveva appena intrapreso la Via Divina?


Ormai la sfida era stata lanciata, quindi Yun Che non aveva alcun modo di evitarla. Non poteva vincere con uno scontro diretto, e anche provando a utilizzare altre strategie... la differenza di forza era semplicemente troppo grande. Inoltre, era sotto gli occhi di tutti e in palio c'erano l'onore e il prestigio di Mu Xuanyin... era convinto che, anche se avesse avuto dieci volte più tempo, non sarebbe comunque riuscito a trovare una soluzione.


“Maestra della setta.” proprio quando Yun Che stava per cedere al nervosismo, si sentì una voce fredda e piuttosto gentile, poi Mu Bingyun avanzò di qualche passo e disse con calma: “Questa è pur sempre la Sala Sacra, non dovremmo farli combattere qui. In più, entrambi gli sfidanti sono dei vostri Discepoli Diretti, scelti con grandissima attenzione. In uno scontro tra fuoco e ghiaccio è estremamente facile causarsi a vicenda ferite molto gravi. Se accadesse, sarebbe una perdita terribile per entrambi voi Maestri della setta.”


“Cosa? Vuoi annullare la sfida con una scusa?” Huo Rulie sogghignò.


“Come potrei infrangere una promessa fatta dalla nostra Maestra della setta?” Mu Bingyun corrugò le sopracciglia: “Tuttavia, questa è la Sala Sacra del mio setta, non un'arena di combattimento. Inoltre, i vostri discepoli devono scontrarsi soltanto per dimostrare chi fra i due è il migliore, non si tratta di un duello all'ultimo sangue. Quindi, perché non usare un metodo molto più semplice?”


“Fata Bingyun, la prego di dirci cos'ha in mente.” rispose subito Yan Wancang.


Mu Bingyun si voltò verso Huo Rulie e gli altri due, spiegando con indifferenza: “La arte misteriosa principale del mio setta è il Canone dell'Investitura della Fenice di Ghiaccio, mentre quella della setta del Corvo Dorato sono le Cronache del Mondo Ardente. Quindi, perché non lasciamo che i nostri due discepoli diano prova della loro padronanza della arte misteriosa del proprio setta? Resteranno a qualche centinaio di metri di distanza l'uno dall'altro e potranno attaccare tre volte l'avversario usando soltanto la arte misteriosa principale del proprio setta. A turno, chi si difenderà potrà soltanto difendersi. Quando entrambi avranno attaccato tre volte, l'esito della sfida verrà deciso. Così, possiamo evitare uno scontro feroce. Lasciamo che usino soltanto le arte misteriosa dei nostri setta per chiudere questa disputa.”


Prima ancora che Mu Bingyun finisse di parlare, Yan Wancang aveva già cominciato ad annuire e commentò: “La sua idea è davvero ottima, Fata Bingyun. Non solo eviteremo i principali problemi di un duello, come la possibilità di riportare ferite gravi e rovinare i rapporti fra i nostri Reami, la sua proposta è anche più realistica e permetterà di stabilire davvero chi fra i due sfidanti sia il migliore. Maestro della setta Huo... se davvero la competizione è inevitabile, facciamo come ha suggerito la Fata Bingyun.”


Mentre parlava, Yan Wancang lanciò varie occhiate a Huo Rulie, come per persuaderlo ad accettare... del resto, era completamente d'accordo con le regole proposte da Mu Bingyun. Infatti si trovavano nel Regno della Canzone Glaciale. Con il carattere di Mu Xuanyin, se i loro due discepoli avessero davvero combattuto ferocemente ci sarebbero sicuramente state terribili conseguenze, indipendentemente da chi avrebbe vinto e chi perso. Quindi, quella sfida più “moderata” era senza dubbio un'idea molto migliore.


“Ottimo! Davvero ottimo!” Huo Rulie non esitò e annuì lentamente: “In questo modo, una certa persona non potrà arrabbiarsi e perdere la testa... tuttavia!”


Il tono di Huo Rulie cambiò improvvisamente: “Dal momento che stiamo facendo competere i nostri discepoli per risolvere la questione, come potremmo non fare una scommessa!? Mu Xuanyin, se il mio discepolo che secondo te non è degno neppure di portare le scarpe al tuo dovesse per puro caso vincere, cosa saresti disposta a fare?”


“Cosa vuoi che faccia?” Mu Xuanyin era impassibile.


“Hahahaha, molto semplice!” Huo Rulie scoppiò a ridere: “Se il mio discepolo, che non è degno neppure di portare le scarpe al tuo, dovesse vincere, allora tu, Mu Xuanyin, dovrai ammettere di fronte a tutti i presenti di essere inferiore a me, Huo Rulie!”


Huo Rulie ancora una volta sottolineò volutamente le parole “che non è degno neppure di portare le scarpe al tuo”, per ricordare a Mu Xuanyin ciò che aveva detto personalmente! Le parole uscite dalle sue stesse labbra!


“Huo Rulie, tu...” gridò infuriato Mu Huanzhi.


“Io che cosa!?” ribatté Huo Rulie: “La Maestra del vostro setta ha detto personalmente che il mio discepolo non è degno neppure di portare le scarpe al suo, quindi non deve avere la minima paura di perdere! Non oserà rifiutare la mia richiesta!”


“Tu!” Mu Huanzhi tremò e barcollò, con le vene della fronte incredibilmente gonfie.


In confronto a Mu Huanzhi, molto agitato, Mu Xuanyin sembrava ancora tranquilla e domandò con indifferenza: “E se invece vincesse il discepolo di questa Sovrana?”


“Se vincesse?” Huo Rulie sorrise e i suoi occhi si restrinsero, poi rispose: “In tal caso, obbedirò a qualsiasi tuo ordine senza esitare.”


“Huo Rulie!” esclamò scioccato Yan Wancang, ma la voce di Mu Xuanyin lo interruppe immediatamente.


“Perfetto! Ricordati di ciò che hai promesso!” un freddo bagliore lampeggiò nelle gelide pupille di Mu Xuanyin.


“Io, Huo Rulie, sono un uomo di parole. Non mi rimangerò mai ciò che ho detto!” Huo Rulie ignorò Yan Wancang e disse solennemente: “Temevo soltanto che tu non avessi il coraggio di accettare!”


“Voi due non siete degni di farmi provare timore!” Mu Xuanyin fece un cenno con la mano, facendo immediatamente sparire la tempesta di ghiaccio e la sua voce si diffuse per tutta la Sala: “Se il discepolo di questa Sovrana perderà, allora questa Sovrana ammetterà personalmente qui e subito di essere inferiore a te! Contento!?”


“D'accordo––” Huo Rulie annuì lentamente e i suoi occhi agguerriti si spalancarono.


“Ah.” dopo essere stato ignorato ancora e ancora, Yan Wancang fu costretto a sospirare e a osservare impotente la situazione che si era creata. Si voltò rassegnato verso Huo Rulie e gli disse: “Mu Xuanyin non è affatto una persona impulsiva disposta a tutto pur di mantenere intatto il proprio orgoglio. E soprattutto, non è così stupida da scavarsi la fossa da sola e saltarci dentro. Tu... lasciamo stare.”


Siccome era già stata detta ogni sorta di insulto, era inutile che aggiungesse altro.


“Umpf! Credi davvero che quel suo discepolo insignificante possa essere paragonato al mio Poyun?” Chiese seriamente Huo Rulie.


“...” Yan Wancang era senza parole. Da quel che sapeva, c'erano parecchi discepoli molto talentuosi nel setta della Fenice di Ghiaccio, che ancora prima dei trent'anni avevano già raggiunto il Divine Tribulation Realm. Eppure, Mu Xuanyin aveva scelto come discepolo diretto qualcuno proveniente dai regni inferiori. Inoltre, la sua forza misteriosa era chiaramente appena entrata nella Via Divina, quindi era chiaro che quel “Yun Che” doveva assolutamente avere qualcosa di straordinario.


Forse era estremamente saggio, oppure aveva qualche dote fisica rara e anomala. O magari, era incredibilmente talentuoso nella manipolazione dell'Energia Misteriosa del Ghiaccio.


In ogni caso, tenendo conto della sua forza misteriosa solamente al Divine Origin Realm, non aveva assolutamente nessuna possibilità di tenere testa a Huo Poyun che era già alla fase intermedia del Divine Tribulation Realm... non importava quanto Yan Wancang ci riflettesse, era assolutamente certo che Yun Che avrebbe perso.


Inoltre, la sfida si basava sulla maestria nelle arte misteriosa dei rispettivi setta. La differenza fra loro, in questo campo, poteva essere descritta soltanto con l'espressione “erano su due piani completamente diversi”. Sia nel caso delle Cronache del Mondo Ardente sia del Canone dell'Investitura della Fenice di Ghiaccio, il loro potere e il controllo su di esse dipendeva enormemente dal Sangue Divino in proprio possesso.


Huo Poyun aveva ereditato direttamente il Sangue del Corvo Dorato.


In quanto alla quantità di Sangue della Fenice di Ghiaccio trasmessa dal Regno della Canzone Glaciale... era praticamente trascurabile. Del resto, il motivo principale per cui la potenza complessiva del Regno della Canzone Glaciale era soltanto un decimo di quella del Regno del Dio del Fuoco erano proprio le pesanti restrizioni sulla trasmissione del Sangue della Fenice di Ghiaccio.


“Lascia che te lo ricordi ancora, questo è il Regno della Canzone Glaciale!” anche se Yan Wancang era sicuro che Huo Poyun avrebbe vinto, non riusciva comunque a non sentirsi spaventato per via del carattere di Mu Xuanyin: “E quindi, anche se Poyun vincesse? Credi davvero che Mu Xuanyin ammetterebbe davvero di fronte a tutti di essere inferiore a te!?”


“Non vedo l'ora di vederla rimangiare le proprie parole!” rispose a bassa voce Huo Rulie: “Se oserà infrangere la promessa, a meno che abbia il coraggio di non lasciarci uscire vivi da qui, giuro che l'intero Regno degli Dei verrà a sapere cos'è successo oggi! Dirò a tutto il Regno degli Dei che Mu Xuanyin sputa menzogne e sciocchezze! In un certo senso... così aiuterò mio figlio a sfogare la sua rabbia!”


“...” Yan Wancang scosse la testa, ma rimase in silenzio. Tuttavia, dentro di sé aveva ancora la sensazione che qualcosa non quadrasse.


… in quanto a Yun Che, all'improvviso si era calmato. Anziché essere nervoso come prima, ora era estremamente tranquillo e lucido.


<em>I piani ben congegnati sono davvero terrifianti!</em>


<em>Huo Rulie è stato manovrato come un burattino per tutto il tempo, eppure non se n'è ancora accorto.</em>


<em>Però, se Mu Xuanyin ha provocato Huo Rulie, poco alla volta, fino a farlo scoppiare... cosa vuole ottenere, di preciso?</em>


Gli Anziani e i Maestri di Palazzo a entrambi i lati della sala erano pallidi come fantasmi.


Da una parte c'era Huo Poyun, dall'altra Yun Che...


Ciò che passava per le loro teste era esattamente ciò che aveva pensato anche Yun Che quando all'inizio aveva dovuto farsi avanti... come cazzo avrebbe potuto vincere!?


E poi, Yun Che aveva appena concluso la sua cerimonia di nomina a Discepolo Diretto, non aveva neppure ricevuto il Sangue della Fenice di Ghiaccio. Era impossibile che riuscisse a utilizzare il Canone dell'Investitura.


Cosa diavolo stava facendo la Maestra della setta!?


Forse, si era lasciata accecare dalla rabbia e non era riuscita a trattenersi dall'accettare le condizioni di Huo Rulie!?


Quella sembrava l'unica spiegazione plausibile.


“Huo Rulie, ricordati delle tua promessa.” disse solennemente Mu Xuanyin: “Inziate!”


“Per favore, illuminami.” Huo Poyun assunse di nuovo una posizione da combattimento... e si trattava chiaramente di una posizione difensiva.


“Aspettate, aspettate!”


A quel punto, un'altra voce li interruppe improvvisamente e Mu Hanyi si avvicinò, lasciandosi alle spalle un meraviglioso bagliore blu e volando delicatamente a fianco di Yun Che.


Mu Hanyi fece un profondo inchino verso Mu Xuanyin e poi si voltò verso Huo Rulie, dicendo: “Maestro della setta Huo, questo ragazzino è Mu Hanyi della setta della Fenice di Ghiaccio. Potrei sembrare arrogante, ma vorrei che mi lasciasse dire una cosa, Maestro della setta Huo.”


Mu Xuanyin inarcò leggermente le sopracciglia, ma rimase in silenzio.


“Ah!” Huo Rulie sogghignò. Chiaramente, Mu Xuanyin doveva aver segretamente ordinato a Mu Hanyi di farsi avanti per evitare lo scontro fra i loro due discepoli: “D'accordo, ascolterò cos'hai da dire.”


Mu Hanyi riprese: “Questo ragazzino un tempo desiderava diventare il discepolo diretto della Maestra della setta, ma sono stato troppo mediocre e durante la competizione per la nomina sono stato sconfitto dal Fratello Maggiore Yun Che. Siccome Yun Che ora è il discepolo diretto della Maestra della setta, sono profondamente convinto di non essere affatto alla sua altezza. Il suo discepolo ha chiaramente un talento straordinario, Maestro della setta Huo, quindi ho sentito il forte impulso di confrontarmi con lui. Non dovrebbero esserci problemi se volessi scambiare qualche colpo con il Fratello Poyun per imparare l'uno dall'altro, giusto?”


“Se, per puro caso, avessi fortuna e sconfiggessi il suo straordinario discepolo...” Mu Hanyi sorrise distrattamente e disse con arroganza: “Allora, temo che non sarebbe degno neppure di sfidare l'amato discepolo diretto della mia Maestra della setta.”


Non appena Mu Hanyi ebbe finito di parlare, Huo Poyun divenne molto accigliato e sul suo volto comparvero chiare tracce di rabbia.


In quanto a tutti gli Anziani della setta della Fenice di Ghiaccio, nei loro occhi si accese uno strano bagliore e tutti coloro che fino a pochi istanti prima erano agitati sembrarono calmarsi improvvisamente. Annuirono in silenzio, sollevati, come se si fossero rilassati del tutto.


Mu Hanyi in fondo era pur sempre Mu Hanyi... il suo intervento sicuro e le sue parole astute avevano risolto in pochi secondi quel problema, al quale sembrava impossibile sfuggire.


Soprattutto la frase “Se, per puro caso, avessi fortuna e sconfiggessi il suo straordinario discepolo... Allora, temo che non sarebbe degno neppure di sfidare l'amato discepolo diretto della mia Maestra della setta.” era stata geniale, siccome così Huo Rulie non avrebbe potuto rifiutare in alcun modo.


Inoltre, se Mu Hanyi avesse sconfitto Huo Poyun allora anche la pericolosa competizione per l'onore fra i due Maestri di setta sarebbe stata risolta.


“Hanyi, ben fatto!” lo lodò sinceramente Mu Huanzhi, incredibilmente sollevato.


Huo Rulie non aveva ancora risposto, ma Huo Poyun si fece avanti e disse francamente: “D'accordo! Allora io, Huo Poyun, chiederò al Fratello Hanyi di illuminarmi per primo!”


“Con immenso piacere!” l'espressione di Mu Hanyi divenne seria, poi si voltò verso Yun Che e gli disse gentilmente: “Fratello Maggiore Yun Che, per ora non è ancora degno di sfidarti. Lascia che io scambi qualche colpo con lui, prima.”


“...allora, per favore stai attento.” Yun Che indietreggiò silenziosamente.


Yun Che si era appena allontanato di qualche passo, quando due aure brillanti eruppero contemporaneamente da Mu Hanyi e Huo Poyun insieme alle loro Energia Misteriosa, dagli attributi opposti... erano entrambe così soverchianti e tiranniche che nessuno riusciva a credere provenissero da due giovani di neppure trent'anni.


Entrambi avevano una forza misteriosa al quinto livello del Divine Tribulation Realm. L'unica differenza era che Mu Hanyi aveva tre anni in meno di Huo Poyun.


Ma dal punto di vista del Sangue Divino, Mu Hanyi era ovviamente svantaggiato rispetto a Huo Poyun.


Tuttavia, il suo sguardo era freddo e sicuro, perché quello era il Regno della Canzone Glaciale, anzi, era la Sala Sacra della setta della Fenice di Ghiaccio, il luogo più vicino al Lago del Ghiaccio Infernale. Quello era senza dubbio il luogo più freddo dell'intero Reame Stellare, escludendo il Lago stesso.


Lì, l'energia elementare del Ghiaccio sarebbe stata di grande beneficio per il Canone dell'Investitura della Fenice di Ghiaccio di Mu Hanyi, ostacolando al tempo stesso le Cronache del Mondo Ardente del Corvo Dorato di Huo Poyun.


Quindi, credeva di avere buone possibilità di vittoria.
                                


                                



